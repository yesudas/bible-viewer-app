{
  "bibleAbbr" : "TCL1995",
  "bookName" : "மாற்கு நற்செய்தி",
  "bookEnglishName" : "Mark",
  "chapterNumber" : 15,
  "verses" : [ {
    "number" : 1,
    "verse" : "(பிலாத்துவின் விசாரணை) பொழுது விடிந்ததும் மூப்பரோடும் மறைநூல் அறிஞரோடும் தலைமைச் சங்கத்தார் அனைவரோடும் தலைமைக் குருக்கள் ஆலொசனை செய்து, இயேசுவைக் கட்டி இழுத்துச் சென்று பிலாத்திடம் ஒப்புவித்தனர்."
  }, {
    "number" : 2,
    "verse" : "பிலாத்து அவரை நோக்கி, “நீ யூதரின் அரசனா?” என்று கேட்க அவர், “அவ்வாறு நீர் சொல்கிறீர்” என்று பதில் கூறினார்."
  }, {
    "number" : 3,
    "verse" : "தலைமைக் குருக்கள் அவர்மீது பல குற்றங்களைச் சுமத்தினார்கள்."
  }, {
    "number" : 4,
    "verse" : "மீண்டும் பிலாத்து, “நீ பதில் ஒன்றும் சொல்ல மாட்டாயா? உன் மீது இத்தனை குற்றங்களைச் சுமத்துகிறார்களே!” என்று அவரிடம் கேட்டான்."
  }, {
    "number" : 5,
    "verse" : "இயேசுவோ எப்பதிலும் கூறவில்லை. ஆகவே பிலாத்து வியப்புற்றான்."
  }, {
    "number" : 6,
    "verse" : "(இயேசுவை விடுதலை செய்ய பிலாத்து முயன்று தோற்பது) விழாவின்போது மக்கள் கேட்டுக் கொள்ளும் ஒரு கைதியை அவர்களுக்காகப் பிலாத்து விடுதலை செய்வதுண்டு."
  }, {
    "number" : 7,
    "verse" : "பரபா என்னும் கைதி ஒருவன் இருந்தான். ஒரு கலகத்தில் கொலை செய்த கலகக்காரரோடு பிடிபட்டவன் அவன்."
  }, {
    "number" : 8,
    "verse" : "மக்கள் கூட்டம் வந்து, வழக்கமாய்ச் செய்வதுபோல ஒரு கைதியை விடுதலை செய்யுமாறு பிலாத்துவை வேண்டத் தொடங்கியது."
  }, {
    "number" : 9,
    "verse" : "அதற்குப் பிலாத்து, “யூதரின் அரசரை உங்களுக்காக நான் விடுதலை செய்ய வேண்டுமென்று விரும்புகிறீர்களா?” என்று கேட்டான்."
  }, {
    "number" : 10,
    "verse" : "ஏனெனில் தலைமைக் குருக்கள் பொறாமையால்தான் அவரை ஒப்புவித்திருந்தார்கள் என்று அவன் உணர்ந்திருந்தான்."
  }, {
    "number" : 11,
    "verse" : "ஆனால் தலைமைக் குருக்கள் தங்களுக்குப் பரபாவையே அவன் விடுதலை செய்ய வேண்டுமெனக் கேட்குமாறு கூட்டத்தினரைத் தூண்டிவிட்டார்கள்."
  }, {
    "number" : 12,
    "verse" : "பிலாத்து மீண்டும் அவர்களைப் பார்த்து, “அப்படியானால் நீங்கள் யூதரின் அரசர் என்று குறிப்பிடும் இவனை நான் என்ன செய்ய வேண்டும்?” என்று கேட்டான்."
  }, {
    "number" : 13,
    "verse" : "அவர்கள், “அவனைச் சிலுவையில் அறையும்” என்று மீண்டும் கத்தினார்கள்."
  }, {
    "number" : 14,
    "verse" : "அதற்குப் பிலாத்து, “இவன் செய்த குற்றம் என்ன?” என்று கேட்க, அவர்கள், “அவனைச் சிலுவையில் அறையும்” என்று இன்னும் உரக்கக் கத்தினார்கள்."
  }, {
    "number" : 15,
    "verse" : "ஆகவே பிலாத்து கூட்டத்தினரின் விருப்பத்தை நிறைவேற்றும் வண்ணம் பரபாவை விடுதலை செய்து, இயேசுவைக் கசையால் அடித்து, சிலுவையில் அறையுமாறு ஒப்புவித்தான்."
  }, {
    "number" : 16,
    "verse" : "பிறகு படைவீரர் அவரை ஆளுநர் மாளிகையின் முற்றத்திற்கு இழுத்துக்கொண்டு போய்ப் படைப்பிரிவினர் அனைவரையும் கூட்டினர்:"
  }, {
    "number" : 17,
    "verse" : "அவருக்குச் செந்நிற ஆடையை உடுத்தினர்: ஒரு முள் முடி பின்னி அவருக்குச் சூட்டி,"
  }, {
    "number" : 18,
    "verse" : "18”யூதரின் அரசே வாழ்க!” என்று அவரை வாழ்த்தத் தொடங்கினர்:"
  }, {
    "number" : 19,
    "verse" : "மேலும் கோலால் அவர் தலையில் அடித்து. அவர்மீது துப்பி, முழந்தாள்படியிட்டு அவரை வணங்கினர்."
  }, {
    "number" : 20,
    "verse" : "அவரை ஏளனம் செய்த பின் செந்நிற ஆடையைக் கழற்றி விட்டு அவருடைய ஆடைகளை அணிவித்து அவரைச் சிலுவையில் அறைவதற்காக வெளியே கூட்டிச் சென்றனர்."
  }, {
    "number" : 21,
    "verse" : "(இயேசு சிலுவையில் அறையப்படுதல்) அப்பொழுது அலக்சாந்தர், ரூபு ஆகியோரின் தந்தையான சிரேன் ஊரைச் சேர்ந்த சீமோன் என்பவர் வயல்வெளியிலிருந்து வந்து கொண்டிருந்தார். படைவீரர்கள் இயேசுவின் சிலுவையைச் சுமக்கும்படி அவரைக் கட்டாயப்படுத்தினார்கள்."
  }, {
    "number" : 22,
    "verse" : "அவர்கள்”மண்டைஓட்டு இடம்” எனப்பொருள்படும்”கொல்கொதா” வுக்கு இயேசுவைக் கொண்டு சென்றார்கள்:"
  }, {
    "number" : 23,
    "verse" : "அங்கே அவருக்கு வெள்ளைப் போளம் கலந்த திராட்சை இரசத்தைக் குடிக்கக் கொடுத்தார்கள். ஆனால் அவர் அதைப் பெற்றுக்கொள்ளவில்லை."
  }, {
    "number" : 24,
    "verse" : "பிறகு அவர்கள் அவரைச் சிலுவையில் அறைந்தார்கள்: குலக்கல் முறையில் யாருக்கு எது என்று பார்த்து அவருடைய ஆடைகளைத் தங்களுக்குள் பங்கிட்டுக் கொண்டார்கள்."
  }, {
    "number" : 25,
    "verse" : "அவரைச் சிலுவையில் அறைந்தபோது காலை ஒன்பது மணி."
  }, {
    "number" : 26,
    "verse" : "அவரது மரண தண்டனைக்கான காரணத்தை அறிவிக்க”யூதரின் அரசன்” என்று அவர்கள் எழுதிவைத்தார்கள்:"
  }, {
    "number" : 27,
    "verse" : "அவருடைய வலப்புறம் ஒருவனும் இடப்புறம் ஒருவனுமாக,"
  }, {
    "number" : 28,
    "verse" : "இரு கள்வர்களை அவருடன் சிலுவைகளில் அறைந்தார்கள்."
  }, {
    "number" : 29,
    "verse" : "அவ்வழியே சென்றவர்கள் தங்கள் தலைகளை அசைத்து, “ஆகா, திருக்கோவிலை இடித்து மூன்று நாளில் கட்டி எழுப்புகிறவனே,"
  }, {
    "number" : 30,
    "verse" : "சிலுவையிலிருந்து இறங்கி உன்னையே விடுவித்துக்கொள்” என்று அவரைப் பழித்துரைத்தார்கள்."
  }, {
    "number" : 31,
    "verse" : "அவ்வாறே தலைமைக் குருக்கள் மறைநூல் அறிஞர்களுடன் சேர்ந்து அவரை ஏளனம் செய்து, “பிறரை விடுவித்தான், தன்னையே விடுவிக்க முடியவில்லை” என்று தங்களிடையே பேசிக்கொண்டார்கள்."
  }, {
    "number" : 32,
    "verse" : "அவர்கள், “இஸ்ரயேலின் அரசனாகிய மெசியா இப்போது சிலுவையிலிருந்து இறங்கி வரட்டும்: அப்போது நாங்கள் கண்டு நம்புவோம்” என்றார்கள். அவரோடு சிலுவையில் அறையப்பட்டிருந்தவர்களும் அவரை இகழ்ந்தார்கள்."
  }, {
    "number" : 33,
    "verse" : "(இயேசு இறத்தல்) நண்பகல் வந்தபொழுது நாடெங்கும் இருள் உண்டாயிற்று. பிற்பகல் மூன்று மணிவரை அது நீடித்தது."
  }, {
    "number" : 34,
    "verse" : "பிற்பகல் மூன்று மணிக்கு இயேசு, “எலோயி, எலோயி, லெமா சபக்தானி?” என்று உரக்கக் கத்தினார். “என் இறைவா, என் இறைவா ஏன் என்னைக் கைவிட்டீர்?” என்பது அதற்குப் பொருள்."
  }, {
    "number" : 35,
    "verse" : "சூழ நின்று கொண்டிருந்தவர்களுள் சிலர் அதைக்கேட்டு, “இதோ! எலியாவைக் கூப்பிடுகிறான்” என்றனர்."
  }, {
    "number" : 36,
    "verse" : "அப்பொழுது அவர்களுள் ஒருவர் ஓடிச்சென்று கடற்பஞ்சை எடுத்து, புளித்த திராட்சை இரசத்தில் தோய்த்து, அதை ஒரு கோலில் மாட்டி, அவருக்குக் குடிக்கக் கொடுத்துக்கொண்டே, “பொறுங்கள், எலியா இவனைக் கீழே இறக்க வருவாரா, பார்ப்போம்” என்றார்."
  }, {
    "number" : 37,
    "verse" : "இயேசுவோ உரக்கக் கத்தி உயிர் துறந்தார்."
  }, {
    "number" : 38,
    "verse" : "அப்பொழுது திருக்கோவிலின் திரை மேலிருந்து கீழ்வரை இரண்டாகக் கிழ்ந்தது."
  }, {
    "number" : 39,
    "verse" : "அவருக்கு எதிரே நின்றுகொண்டிருந்த நூற்றுவர் தலைவர், அவர் இவ்வாறு உயிர் துறந்ததைக் கண்டு, “இம்மனிதர் உண்மையாகவே இறைமகன்” என்றார்."
  }, {
    "number" : 40,
    "verse" : "பெண்கள் சிலரும் தொலையில் நின்று உற்று நோக்கிக்கொண்டிருந்தனர். அவர்களுள் மகதலா மரியாவும் சின்ன யாக்கோபு, யோசே ஆகியோரின் தாயாகிய மரியாவும், சலோமி என்பவரும் இருந்தனர்."
  }, {
    "number" : 41,
    "verse" : "இயேசு கலிலேயாவில் இருந்த போது அவர்கள் அவரைப் பின்பற்றி அவருக்குப் பணிவிடை செய்து வந்தவர்கள், அவருடன் எருசலேமுக்கு வந்திருந்த வேறுபல பெண்களும் அங்கே இருந்தார்கள்."
  }, {
    "number" : 42,
    "verse" : "(இயேசுவின் அடக்கம்) இதற்குள் மாலை வேளையாகிவிட்டது. அன்று ஓய்வுநாளுக்கு முந்திய ஆயத்த நாளாக இருந்தபடியால்,"
  }, {
    "number" : 43,
    "verse" : "அரிமத்தியா ஊரைச் சேர்ந்த யோசேப்பு என்பவர் துணிவுடன் பிலாத்திடம் போய் இயேசுவின் உடலைக் கேட்டார். அவர் மதிப்புக்குரிய தலைமைச் சங்க உறுப்பினர். அவரும் இறையாட்சியின் வருகைக்காகக் காத்திருந்தவர்."
  }, {
    "number" : 44,
    "verse" : "ஏற்கெனவே இயேசு இறந்துவிட்டதைக் குறித்துப் பிலாத்து வியப்படைந்து, நூற்றுவர் தலைவரை அழைத்து, “அவன் இதற்குள் இறந்து விட்டானா?” என்று கேட்டான்."
  }, {
    "number" : 45,
    "verse" : "நூற்றுவர் தலைவரிடமிருந்து கேட்டு அறிந்ததும் உடலை அவன் யோசேப்பிடம் அளித்தான்."
  }, {
    "number" : 46,
    "verse" : "யோசேப்பு மெல்லிய துணி ஒன்றை வாங்கி வந்து, இயேசுவின் உடலை இறக்கித் துணியால் சுற்றிப் பாறையில் வெட்டப்பட்டிருந்த கல்லறையில் கொண்டு வைத்தார்: அதன் வாயிலில் ஒரு கல்லை உருட்டி வைத்தார்."
  }, {
    "number" : 47,
    "verse" : "அவரை எங்கே வைத்தனர் என்பதை மகதலா மரியாவும் யோசேப்பின் தாய் மரியாவும் உற்றுப் பார்த்துக் கொண்டிருந்தனர்."
  } ]
}
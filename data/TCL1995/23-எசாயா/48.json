{
  "bibleAbbr" : "TCL1995",
  "bookName" : "எசாயா",
  "bookEnglishName" : "Isaiah",
  "chapterNumber" : 48,
  "verses" : [ {
    "number" : 1,
    "verse" : "(தேவன் தனது உலகை ஆளுகிறார்) யாக்கோபின் வீட்டாரே! இதற்குச் செவிகொடுங்கள்: நீங்கள் இஸ்ரயேல் என்னும் பெயரால் அழைக்கப்படுகிறீர்கள்: யூதாவெனும் ஊற்றினின்று தோன்றியுள்ளீர்கள்: ஆண்டவரின் பெயரால் ஆணையிடுகின்றீர்கள்: ஆயினும், உண்மையுடனும் நேர்மையுடனும் இவற்றைச் செய்வதில்லை."
  }, {
    "number" : 2,
    "verse" : "“திரு நகரினர்” என்று உங்களைப் பற்றிச் சொல்லிக்கொள்கின்றீர்கள்: இஸ்ரயேலின் கடவுளையே சார்ந்து நிற்கின்றீர்கள்: “படைகளின் ஆண்டவர்” என்பது அவர்தம் பெயராம்!"
  }, {
    "number" : 3,
    "verse" : "பண்டைய நிகழ்ச்சிகளை முன்கூட்டியே அறிவித்தேன்: என் தாய் மொழிந்தவற்றை அவர்கள் கேட்கச் செய்தேன்: திடீரெனச் செயல்பட்டேன்: யாவும் நிகழ்ந்தன."
  }, {
    "number" : 4,
    "verse" : "நீ பிடிவாத குணமுடையவன்: உன் கழுத்து இரும்புத் தசைநார்: உன் நெற்றி வெண்கலம்: இதை நான் அறிவேன்."
  }, {
    "number" : 5,
    "verse" : "எனவே அவற்றை முன்கூட்டியே உனக்கு அறிவித்தேன்: அவை நிகழ்வதற்குமுன் உனக்குத் தெரியப்படுத்தினேன்: “என் சிலை அவற்றைச் செய்தது: நான் வார்த்த வடிவமும் செதுக்கிய உருவமும் அவற்றைக் கட்டளையிட்டன” என்று நீ கூறாதிருக்கவே அவ்வாறு செய்தேன்."
  }, {
    "number" : 6,
    "verse" : "(தேவன் இஸ்ரவேலைச் சுத்தப்படுத்த தண்டிக்கிறார்) முன்பு நீ கேட்டாய்: இப்போது அவை அனைத்தையும் காண்கின்றாய்: அவை குறித்து அறிவிக்கமாட்டாயோ? இதுமுதல் புதியனவற்றையும் அறியாத மறைபொருள்களையும் உனக்கு வெளிப்படுத்துவேன்."
  }, {
    "number" : 7,
    "verse" : "பண்டைக்காலத்தில் அல்ல, அவை இப்பொழுதுதான் உருவாக்கப்பட்டன: இதற்குமுன் அவை நிகழ்ந்ததில்லை: அவை பற்றி நீ கேள்விப்படவும் இல்லை: “அவைபற்றி எனக்குத் தெரியும்” என நீ கூறவும் முடியாது."
  }, {
    "number" : 8,
    "verse" : "உண்மையிலே நீ கேள்விப்படவுமில்லை: அறியவும் இல்லை: முன்பிருந்தே உன் செவிகள் திறந்திருக்கவில்லை: ஏனெனில் நீ “ஏமாற்றுப் பேர்வழி, கருப்பையிலிருந்தே கலகக்காரன்” என்று பெயர்பெற்றவன்: இதை நான் உறுதியாய் அறிவேன்."
  }, {
    "number" : 9,
    "verse" : "என் பெயரின் பொருட்டு என் சினத்தை அடக்கிக்கொள்கின்றேன்: என் புகழை முன்னிட்டு உன்னை வெட்டி வீழ்த்தாமல், உனக்காக அதைக் கட்டுப்படுத்துகின்றேன்."
  }, {
    "number" : 10,
    "verse" : "நான் உன்னைப் புடமிட்டேன்: ஆனால் வெள்ளியைப் போலல்ல: துன்பம் எனும் உலை வழியாய் உன்னைத் தேர்ந்தெடுத்தேன்."
  }, {
    "number" : 11,
    "verse" : "என்பொருட்டே, என்னை முன்னிட்டே அதைச் செய்கின்றேன்: என் பெயரை எங்ஙனம் களங்கப்படுத்தலாம்? என் மாட்சியை நான் எவருக்கும் விட்டுக்கொடேன்."
  }, {
    "number" : 12,
    "verse" : "நான் அழைத்திருக்கும் யாக்கோபே, இஸ்ரயேலே, எனக்குச் செவிகொடு: நானே அவர்: தொடக்கமும் நானே: முடிவும் நானே."
  }, {
    "number" : 13,
    "verse" : "என் கையே மண்ணுலகிற்கு அடித்தளமிட்டது: என் வலக்கை விண்ணுலகை விரித்து வைத்தது. நான் அழைக்கும்போது அவை ஒருங்கிணைந்து நிற்கின்றன."
  }, {
    "number" : 14,
    "verse" : "நீங்கள் அனைவரும் கூடிவந்து கேளுங்கள்: அவர்களுள் இவற்றை அறிவித்தவர் யார்? ஆண்டவரின் அன்புக்குரியவன், பாபிலோனில் அவர் விரும்பியதைச் செய்வான்: அவன் புயம் கல்தேயருக்கு எதிராக எழும்."
  }, {
    "number" : 15,
    "verse" : "நான், நானேதான் அதைக் கூறினேன்: நான் அவனை அழைத்தேன்: நானே அவனைக் கொண்டு வந்தேன், அவன் தன்வழியில் வெற்றி காண்பான்."
  }, {
    "number" : 16,
    "verse" : "என் அருகில் வந்து இதைக் கேளுங்கள்: தொடக்கமுதல் நான் மறைவாகப் பேகியதில்லை: அது நிகழ்ந்த காலம் முதல், நான் அங்கே இருக்கின்றேன். இப்பொழுது என் தலைவராகிய ஆண்டவர் என்னையும் அவர்தம் ஆவியையும் அனுப்பியுள்ளார்."
  }, {
    "number" : 17,
    "verse" : "இஸ்ரயேலின் தூயவரும் உன் மீட்பருமான ஆண்டவர் கூறுவது இதுவே: உன் கடவுளாகிய ஆண்டவர் நானே! பயனுள்ளவற்றை உனக்குக் கற்பிப்பவரும் செல்லவேண்டிய வழியில் உன்னை நடத்துபவரும் நானே!"
  }, {
    "number" : 18,
    "verse" : "என் கட்டளைக்குச் செவிசாய்த்திருப்பாயானால், உன் நிறைவாழ்வு ஆற்றைப் போலும், உன் வெற்றி கடல் அலை போலும், பாய்ந்து வந்திருக்கும்."
  }, {
    "number" : 19,
    "verse" : "உன் வழிமரபினர் மணல் அளவாயும், உன் வழித்தோன்றல்கள் கதிர்மணிகள் போன்றும் இருந்திருப்பர்: அவர்கள் வெட்டி வீழ்த்தப்பட்டிரார்: அவர்கள் பெயர் என் திருமுன்னின்று அழிக்கப்பட்டிராது."
  }, {
    "number" : 20,
    "verse" : "பாபிலோனிலிருந்து புறப்பட்டுச் செல்லுங்கள்: கல்தேயாவை விட்டுத் தப்பியோடுங்கள்: ஆரவாரக் குரலெழுப்பி இதை முழங்கி அறிவியுங்கள்: உலகின் எல்லைவரை இதை அறியச் செய்யுங்கள்: “தம் ஊழியன் யாக்கோபை ஆண்டவர் மீட்டுவிட்டார்” என்று சொல்லுங்கள்."
  }, {
    "number" : 21,
    "verse" : "அவர் அவர்களைப் பாலைநிலங்களில் நடத்திச் சென்றபோது அவர்கள் தாகமடையவில்லை: பாறையிலிருந்து அவர்களுக்கு நீர் சுரக்கச் செய்தார்: பாறையைப் பிளந்தார், நீர் பாய்ந்து வந்தது."
  }, {
    "number" : 22,
    "verse" : "“தீயோர்க்கு அமைதி இல்லை” என்கிறார் ஆண்டவர்."
  } ]
}
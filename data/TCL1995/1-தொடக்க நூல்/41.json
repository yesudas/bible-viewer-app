{
  "bibleAbbr" : "TCL1995",
  "bookName" : "தொடக்க நூல்",
  "bookEnglishName" : "Genesis",
  "chapterNumber" : 41,
  "verses" : [ {
    "number" : 1,
    "verse" : "(பார்வோனின் கனவுகள்) இரண்டு முழு ஆண்டுகள் கழிந்தபின், பார்வோன் ஒரு கனவு கண்டான்.அக்கனவில் அவன் நைல் நதிக் கரையில் நின்று கொண்டிருந்தான்."
  }, {
    "number" : 2,
    "verse" : "அப்பொழுது அழகிய கொழுத்த ஏழு பசுக்கள் நதியிலிருந்து கரைக்கு வந்து கோரைப்புற்களிடையே மேய்ந்து கொண்டிருந்தன."
  }, {
    "number" : 3,
    "verse" : "அவற்றைத் தொடர்ந்து, நலிந்து மெலிந்த வேறு ஏழு பசுக்கள் நைல் நதியிலிருந்துவெளி வந்து கரையில் இருந்த மற்ற பசுக்களோடு நின்று கொண்டன."
  }, {
    "number" : 4,
    "verse" : "நலிந்து மெலிந்த பசுக்கள் அழகிய, கொழுத்த ஏழு பசுக்களை விழுங்கிவிட்டன.அதன்பின் பார்வோன் துயில் கலைந்தான்."
  }, {
    "number" : 5,
    "verse" : "மீண்டும் அவன் கண்ணயர்ந்தபோது இரண்டாவது கனவு கண்டான்.அக்கனவில் செழுமையான பொன் நிறமான ஏழு கதிர்கள் ஒரே தாளில் காய்த்திருந்தன."
  }, {
    "number" : 6,
    "verse" : "அதன் பின் கீழைக் காற்றினால் தீய்ந்துபோன கதிர்கள் தோன்றின."
  }, {
    "number" : 7,
    "verse" : "அந்தப் பதரான கதிர்கள் ஏழும் செழுமையான, முற்றிய கதிர்களை விழுங்கிவிட்டன.பார்வோன் கண்விழித்து, தான் கண்டது கனவு என்று உணர்ந்தான்."
  }, {
    "number" : 8,
    "verse" : "காலையில் அவன் மனம் கலக்கமுற, எகிப்து நாட்டிலுள்ள எல்லா மந்திரவாதிகளையும் ஞானிகளையும் வரவழைத்துத் தன் கனவுகளை எடுத்துரைத்தான்.ஆனால் அவற்றை அவனுக்கு விளக்கிக் கூறுவார் எவருமில்லை."
  }, {
    "number" : 9,
    "verse" : "(யோசேப்பைப்பற்றி வேலைக்காரன் பார்வோனிடம் கூறுதல்) அப்போது மதுபரிமாறுவோரின் தலைவன் பார்வோனை நோக்கி, “என் பிழை இன்றுதான் என் நினைவிற்கு வருகிறது."
  }, {
    "number" : 10,
    "verse" : "பார்வோனாகிய தாங்கள் முன்னொரு சமயம் உம் ஊழியர்மீது கடுஞ்சினமுற்று அடியேனையும் அப்பம் தயாரிப்போரின் தலைவனையும் காவலர் தலைவனின் வீட்டில் சிறைவைத்தீர்."
  }, {
    "number" : 11,
    "verse" : "அச்சமயம் ஒரே இரவில் வௌவேறு பொருள் கொண்ட கனவுகளை நானும் அவனும் கண்டோம்."
  }, {
    "number" : 12,
    "verse" : "அங்கே காவலர் தலைவரின் ஊழியனாகிய எபிரேய இளைஞன் ஒருவன் எங்களோடு இருந்தான்.நாங்கள் அவனிடம் எங்கள் கனவுகளை விவரித்துச் சொன்னோம்.அவன் எங்கள் கனவுகளுக்கு, அவனவன் கனவுக்கேற்ப விளக்கம் கூறினான்."
  }, {
    "number" : 13,
    "verse" : "அவன் எங்களுக்கு விளக்கிக் கூறியபடியே யாவும் நடந்தன.முன்னைய பதவி எனக்கு மீண்டும் அளிக்கப்பட்டது: அவனோ கழுமரத்தில் ஏற்றப்பட்டான்” என்றான்."
  }, {
    "number" : 14,
    "verse" : "(யோசேப்பு விளக்கம் சொல்ல அழைக்கப்படுதல்) பார்வோன் ஆளனுப்பி யோசேப்பை அழைத்துவரச் செய்தான்.அவர்களும் அவரைக் காவற்கிடங்கிலிருந்து விரைவாக வெளிக் கொணர்ந்தனர்.அவர் முடி திருத்திக் கொண்டு, புத்தாடை அணிந்து பார்வோன் முன்னிலைக்கு வந்தார்."
  }, {
    "number" : 15,
    "verse" : "பார்வோன் யோசேப்பை நோக்கி,”நான் கனவு கண்டேன்.ஆனால் அதற்கு விளக்கம் சொல்வார் யாருமில்லை.கனவைக் கேட்டால் நீ தகுந்த விளக்கம் கூறுவாய் என்று உன்னைப்பற்றிச் சொல்லக் கேள்விப்பட்டேன்” என்றான்."
  }, {
    "number" : 16,
    "verse" : "யோசேப்பு பார்வோனுக்கு மறுமொழியாக,”நானல்ல, கடவுளே பார்வோனுக்கு நலமிகு மறுமொழி வழங்குவார்” என்றார்."
  }, {
    "number" : 17,
    "verse" : "அப்பொழுது பார்வோன் யோசேப்பிடம் சொன்னதாவது:”என் கனவில் நைல் நதிக்கரையில் நான் நின்று கொண்டிருந்தேன்."
  }, {
    "number" : 18,
    "verse" : "அப்பொழுது கொழுத்த, ஏழு அழகிய பசுக்கள் நதியிலிருந்து வெளியேறி வந்து, கோரைப் புற்களிடையே மேய்ந்துகொண்டிருந்தன."
  }, {
    "number" : 19,
    "verse" : "அவற்றிற்குப்பின், வற்றிய, மிகவும் நலிந்து மெலிந்த வேறு ஏழு பசுக்கள் கரையேறி வந்தன.அத்தகைய அருவருப்பான பசுக்களை எகிப்து நாட்டில் நான் எங்கும் எப்போதும் கண்டதில்லை."
  }, {
    "number" : 20,
    "verse" : "நலிந்து மெலிந்த இந்தப் பசுக்கள் முதலில் வந்த கொழுத்த ஏழு பசுக்களை விழுங்கிவிட்டன."
  }, {
    "number" : 21,
    "verse" : "ஆனால் இவை அவற்றை விழுங்கிய பின்னும் விழுங்கியனவாகவே தெரியவில்லை: முன்புபோலவே மெலிந்து தோன்றின.அதன்பின் நான் துயில் கலைந்தேன்."
  }, {
    "number" : 22,
    "verse" : "மீண்டும் ஒரு கனவு கண்டேன்.அதில் செழுமையான, முற்றிய ஏழு கதிர்கள் ஒரே தாளில் தோன்றக் கண்டேன்."
  }, {
    "number" : 23,
    "verse" : "அவற்றிற்குப்பின் தீய்ந்த, பதராகிக் கீழைக் காற்றினால் கருகிப்போன வேறு ஏழு கதிர்கள் வெளிவந்தன."
  }, {
    "number" : 24,
    "verse" : "இந்தப் பதரான ஏழு கதிர்கள் அழகிய ஏழு கதிர்களை விழுங்கிவிட்டன.இதைப்பற்றிய மந்திரவாதிகளிடம் சொன்னேன்.ஆனால், எவராலும் எனக்குப் பொருள்கூற முடியவில்லை.”"
  }, {
    "number" : 25,
    "verse" : "(யோசேப்பு கனவை விளக்குதல்) அதற்கு யோசேப்பு பார்வோனை நோக்கி, “பார்வோனாகிய தாங்கள் கண்ட கனவுகள் குறிப்பன ஒன்றே.கடவுள் தாம் செய்யவிருப்பதைப் பார்வோனுக்கு வெளிப்படுத்தியுள்ளார்."
  }, {
    "number" : 26,
    "verse" : "ஏழு நல்ல பசுக்கள் ஏழு ஆண்டுகளைக் குறிக்கும்.ஏழு நல்ல கதிர்கள் ஏழு ஆண்டுகளைக் குறிக்கும்.ஆக, கனவுகள் குறிப்பன ஒன்றே."
  }, {
    "number" : 27,
    "verse" : "அவற்றிற்குப்பின் வந்த மெலிந்த, அருவருப்பான ஏழு பசுக்கள் ஏழு ஆண்டுகளைக் குறிக்கும்.பதராகி வெப்பக் காற்றினால் தீய்ந்துபோன ஏழு கதிர்கள் பஞ்சம் நிறைந்த ஏழு ஆண்டுகளைக் குறிக்கும்."
  }, {
    "number" : 28,
    "verse" : "நான் பார்வோனாகிய தங்களுக்குச் சொன்னது போலவே, கடவுள் தாம் செய்ய இருப்பதைப் பார்வோனாகிய தங்களுக்கு வெளிப்படுத்தியுள்ளார்."
  }, {
    "number" : 29,
    "verse" : "எகிப்து நாடெங்கும் மிக வளமான ஏடு ஆண்டுகள் வரவிருக்கின்றன."
  }, {
    "number" : 30,
    "verse" : "அதன்பின் ஏழாண்டுகள் பஞ்சம் நிலவும்.அப்பொழுது எகிப்து நாட்டின் அனைத்து வளமும் மறந்து போகுமளவிற்கு அந்நாட்டைப் பஞ்சம் பாழாக்கும்."
  }, {
    "number" : 31,
    "verse" : "நாட்டின் வளமை நினைவுக்கே வராது: வரவிருக்கும் பஞ்சம் அந்த அளவிற்குக் கடுமையாய் இருக்கும்."
  }, {
    "number" : 32,
    "verse" : "இது கடவுளால் உறுதி செய்யப்பட்டுவிட்டது என்பதற்கும் அவரால் விரைவில் நிறைவேற்றப்படும் என்பதற்கும் அறிகுறியாகவே பார்வோனுக்குக் கனவு இருமுறை வந்தது."
  }, {
    "number" : 33,
    "verse" : "எனவே, பார்வோன் உடனடியாக மதிநுட்பமும் ஞானமும் செறிந்த ஒருவனைக் கண்டுபிடித்து எகிப்து நாட்டின் அதிகாரியாக அமர்த்தவேண்டும்."
  }, {
    "number" : 34,
    "verse" : "மேலும், ஏழு வளமான ஆண்டுகளில் எகிப்து நாட்டின் விளைச்சலில் ஐந்திலொரு பகுதியைக் கொள்முதல் செய்யுமாறு மேற்பார்வையாளர்களையும் பார்வோன் தொடர்ந்து நியமிக்கட்டும்."
  }, {
    "number" : 35,
    "verse" : "வரவிருக்கும் வளமான இந்த ஆண்டுகளிலேயே, தானியம் முழுவதையும் பார்வோனின் அதிகாரத்தில் அவர்கள் கொள்முதல் செய்து, பின்னர் உண்ணக் கொடுப்பதற்கென நகர்களில் சேமித்து வைக்கட்டும்."
  }, {
    "number" : 36,
    "verse" : "எகிப்து நாட்டில் பஞ்சம் வரவிருக்கும் ஏழாண்டுகளில் பயன்படுத்துமாறு தானியம் இவ்வாறு சேமித்து வைக்கப்படட்டும்.நாடும் பஞ்சத்தினால் அழியாதிருக்கும்” என்றார்."
  }, {
    "number" : 37,
    "verse" : "அவர் சொன்னது பார்வோனுக்கும் அவன் அலுவலர் அனைவருக்கும் நலமெனத் தோன்றியது."
  }, {
    "number" : 38,
    "verse" : "பார்வோன்தன் அலுவலர்களை நோக்கி, “இறையாவி பெற்றுள்ள இவரைப் போல் வேறெவரையும் நாம் காணமுடியுமோ?” என்றான்."
  }, {
    "number" : 39,
    "verse" : "பின்பு பார்வோன் யோசேப்பை நோக்கி, “இவற்றையெல்லாம் கடவுள் உம் ஒருவருக்கே அறிவித்துள்ளார்.உம்மைவிட மதி நுட்பமும் ஞானமும் செறிந்தவர் யாருமிலர்."
  }, {
    "number" : 40,
    "verse" : "எனவே, நீரே என் அரண்மனையின் பொறுப்பை ஏற்பீர்.உம் வார்த்தைக்கு என் மக்கள் எல்லோரும் அடிபணியட்டும்.அரியணையில் மட்டும் நான் உமக்கு மேற்பட்டவனாய் இருப்பேன்” என்றான்."
  }, {
    "number" : 41,
    "verse" : "பின்பு பார்வோன் யோசேப்பை நோக்கி, “இதோ! எகிப்து நாடு முழுவதற்கும் உம்மை அதிகாரியாக நியமிக்கிறேன்” என்று சொன்னான்."
  }, {
    "number" : 42,
    "verse" : "உடனே பார்வோன் தன்கையில் அணிந்திருந்த அரச கணையாழியைக் கழற்றி அதை யோசேப்பு கையில் அணிவித்து, அவருக்குப் பட்டாடை உடுத்தி, பொன் கழுத்தணியை அவருக்கு அணிவித்தான்."
  }, {
    "number" : 43,
    "verse" : "மேலும் அவரைத் தன் இரண்டாம் தேரில் வலம்வரச் செய்து “இவருக்கு முழந்தாளிடுங்கள்” என்று ஏவலர் கட்டியம் கூறச் செய்தான்: இவ்வாறு எகிப்து நாடு முழுவதற்கும் அவரை அதிகாரியாக்கினான்."
  }, {
    "number" : 44,
    "verse" : "மேலும் அவன் யோசேப்பை நோக்கி, “பார்வோனாகிய நான் கூறுகிறேன்.உமது ஒப்புதலின்றி எகிப்து நாடெங்கும் எவனும் கையையோ காலையோ உயர்த்தக்கூடாது” என்றான்."
  }, {
    "number" : 45,
    "verse" : "பின் பார்வோன் யோசேப்பிற்கு “சாபனாத்துபனேகா” என்று புதிய பெயர் சூட்டி, ஓன் நகர் அர்ச்சகர் போற்றிபெராவின் மகளான ஆசினத்தை அவருக்கு மணமுடித்து வைத்தான்.எகிப்து நாடு முழுவதற்கும் யோசேப்பு ஆளுநர் ஆனார்."
  }, {
    "number" : 46,
    "verse" : "எகிப்தின் மன்னனாகிய பார்வோனிடம் பணியேற்றபொழுது, யோசேப்பிற்கு வயது முப்பது. அவர் பார்வோனிடம் விடைபெற்று எகிப்து நாடுமுழுவதும் சுற்றுப் பயணம் செய்தார்."
  }, {
    "number" : 47,
    "verse" : "வளமிக்க ஏழாண்டுகளில் நிலம் மிகுதியான விளைச்சல் தந்தது."
  }, {
    "number" : 48,
    "verse" : "அந்த ஏழாண்டுகளில் எகிப்து நாட்டில் விளைந்த எல்லா உணவுப் பொருள்களையும் நகர்களில் அவர் சேகரித்து வைத்தார்.ஒவ்வொரு நகரிலும் அதைச் சுற்றியுள்ள வயல்களில் விளைந்த உணவுப் பொருள்களைச் சேமித்து வைத்தார்."
  }, {
    "number" : 49,
    "verse" : "கடற்கரை மணல் அளவுக்கு மிகுதியான தானியத்தை யோசேப்பு கொணர்ந்து குவித்தார். கணிக்க இயலாத அளவிற்கு உணவுப் பொருள்கள் சேர்ந்தமையால், கணிப்பதை நிறுத்தினார்."
  }, {
    "number" : 50,
    "verse" : "பஞ்சத்தின் ஆண்டு வருமுன்னே யோசேப்பிற்கு, ஓன் நகர் அர்ச்சகர் போற்றிபெராவின் மகள் ஆசினத்து, மைந்தர் இருவரைப் பெற்றெடுத்தாள்."
  }, {
    "number" : 51,
    "verse" : "யோசேப்பு “எல்லாத் துன்பங்களையும் என் தந்தையின் வீட்டையும் கடவுள் மறக்கச் செய்தார்” என்று சொல்லித் தலைமகனுக்கு “மனாசே” என்று பெயரிட்டார்."
  }, {
    "number" : 52,
    "verse" : "பின் “நான் துன்புற்ற இந்த நாட்டில் கடவுள் என்னைப் பலுகச் செய்தார்” என்று சொல்லி, அடுத்தவனுக்கு “எப்ராயிம்” என்று பெயரிட்டார்."
  }, {
    "number" : 53,
    "verse" : "(பஞ்சம் துவங்குகிறது) எகிப்து நாட்டின் வளமான ஏழாண்டுகள் முடிவுற்றன."
  }, {
    "number" : 54,
    "verse" : "யோசேப்பு முன்னறிவித்தபடி, ஏழாண்டுப் பஞ்சம் தொடங்கியது.எல்லா நாடுகளிலும் பஞ்சம் தலைவிரித்தாடியது.ஆனால் எகிப்து நாடு முழுவதற்கும் உணவு கிடைத்தது."
  }, {
    "number" : 55,
    "verse" : "எகிப்து நாடு முழுவதும் பஞ்சம் வந்தபோது, மக்கள் பார்வோனிடம் வந்து உணவுக்காக ஓலமிட்டனர்.பார்வோன் எகிப்தியர் அனைவரையும் நோக்கி, “யோசேப்பிடம் செல்லுங்கள்: அவர் சொல்வதைச் செய்யுங்கள்” என்று கூறினான்."
  }, {
    "number" : 56,
    "verse" : "நாடுமுழுவதும் பஞ்சம் பரவிய பொழுது, யோசேப்பு களஞ்சியங்களைத் திறந்து, எகிப்தியர்களுக்குத் தானியங்களை விற்குமாறு செய்தார்.ஏனெனில் எகிப்து நாட்டில் பஞ்சம் கடுமையாய் இருந்தது."
  }, {
    "number" : 57,
    "verse" : "உலகமெங்கும் கொடும் பஞ்சம் நிலவியது.அனைத்து நாட்டு மக்களும் யோசேப்பிடம் தானியம் வாங்க எகிப்திற்கு வந்தார்கள்."
  } ]
}
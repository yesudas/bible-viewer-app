{
  "bibleAbbr" : "TCL1995",
  "bookName" : "தொடக்க நூல்",
  "bookEnglishName" : "Genesis",
  "chapterNumber" : 4,
  "verses" : [ {
    "number" : 1,
    "verse" : "முதல் குடும்பம்ஆதாம் தன் மனைவி ஏவாளுடன் கூடி வாழ்ந்தான்.அவள் கருவுற்றுக் காயினைப் பெற்றெடுத்தாள்.அவள் “ஆண்டவர் அருளால் ஆண் மகன் ஒருவனை நான் பெற்றுள்ளேன்” என்றாள்."
  }, {
    "number" : 2,
    "verse" : "பின்பு அவள் அவன் சகோதரன் ஆபேலைப் பெற்றெடுத்தாள்.ஆபேல் ஆடு மேய்ப்பவன் ஆனான்.காயின் நிலத்தைப் பண்படுத்துபவன் ஆனான்."
  }, {
    "number" : 3,
    "verse" : "முதல் கொலைசில நாள்கள் சென்றன.காயின் நிலத்தின் பலனிலிருந்து ஆண்டவருக்குக் காணிக்கை கொண்டு வந்தான்."
  }, {
    "number" : 4,
    "verse" : "ஆபேலும் தன் மந்தையிலிருந்து கொழுத்த தலையீறுகளைக் கொண்டு வந்தான்.ஆண்டவர் ஆபேலையும் அவன் காணிக்கையையும் கனிவுடன் கண்ணோக்கினார்."
  }, {
    "number" : 5,
    "verse" : "ஆனால் காயினையும் அவன் காணிக்கையையும் அவர் கனிவுடன் கண்ணோக்கவில்லை.ஆகவே, காயின் கடுஞ்சினமுற்றான்.அவன் முகம் வாடியது."
  }, {
    "number" : 6,
    "verse" : "ஆகவே, ஆண்டவர் காயினிடம், “நீ ஏன் சினமுற்றிருக்கிறாய்? உன் முகம் வாடி இருப்பது ஏன்?"
  }, {
    "number" : 7,
    "verse" : "நீ நல்லது செய்தால் உயர்வடைவாய் அல்லவா? நீ நல்லது செய்யாவிட்டால், பாவம் உன்மேல் வேட்கை கொண்டு உன் வாயிலில் படுத்திருக்கும்.நீ அதை அடங்கி ஆளவேண்டும்” என்றார்."
  }, {
    "number" : 8,
    "verse" : "காயின் தன் சகோதரன் ஆபேலிடம், “நாம் வயல்வெளிக்குப் போவோம்”என்றான்.அவர்கள் வெளியில் இருந்தபொழுது, காயின் தன் சகோதரன் ஆபேலின் மேல் பாய்ந்து அவனைக் கொன்றான்."
  }, {
    "number" : 9,
    "verse" : "ஆண்டவர் காயினிடம், “உன் சகோதரன் ஆபேல் எங்கே?”என்று கேட்டார்.அதற்கு அவன், “எனக்குத் தெரியாது.நான் என்ன, என் சகோதரனுக்குக் காவலாளியோ?” என்றான்."
  }, {
    "number" : 10,
    "verse" : "அதற்கு ஆண்டவர், “நீ என்ன செய்துவிட்டாய்! உன் சகோதரனின் இரத்தத்தின் குரல் மண்ணிலிருந்து என்னை நோக்கிக் கதறிக் கொண்டிருக்கிறது."
  }, {
    "number" : 11,
    "verse" : "இப்பொழுது, உன் கைகள் சிந்திய உன் சகோதரனின் இரத்தத்தைத் தன் வாய்திறந்து குடித்த மண்ணை முன்னிட்டு, நீ சபிக்கப்பட்டிருக்கின்றாய்."
  }, {
    "number" : 12,
    "verse" : "நீ மண்ணில் பயிரிடும் பொழுது அது இனிமேல் உனக்குப் பலன் தராது. மண்ணுலகில் நீ நாடோடியாக அலைந்து திரிவாய்” என்றார்."
  }, {
    "number" : 13,
    "verse" : "காயின் ஆண்டவரிடம், “எனக்குக் கொடுக்கப்பட்ட தண்டனை என்னால் தாங்க முடியாததாக இருக்கின்றது."
  }, {
    "number" : 14,
    "verse" : "இன்று நீர் என்னை இம்மண்ணிலிருந்து துரத்தியிருக்கின்றீர்: உமது முன்னிலையினின்று நான் மறைக்கப்பட்டுள்ளேன்.மண்ணுலகில் நான் நாடோடியாக அலைந்து திரிய வேண்டியுள்ளது.என்னைக் காண்கின்ற எவனும் என்னைக் கொல்வானே!”என்றான்."
  }, {
    "number" : 15,
    "verse" : "ஆண்டவர் அவனிடம் “அப்படியன்று: காயினைக் கொல்கின்ற எவனும் ஏழு முறை பழி வாங்கப்படுவான்” என்று சொல்லி, காயினைக் கண்டு பிடிக்கும் எவனும் அவனைக் கொல்லாமல் இருக்க ஆண்டவர் அவன் மேல் ஓர் அடையாளம் இட்டார்."
  }, {
    "number" : 16,
    "verse" : "காயீன் குடும்பம்பின்னர் காயின் ஆண்டவர் திருமுன்னை விட்டுச் சென்று ஏதேனுக்குக் கிழக்கே இருந்த நோது நாட்டில் குடியேறினான்."
  }, {
    "number" : 17,
    "verse" : "காயின் தன் மனைவியுடன் கூடி வாழ, அவளும் கருவுற்று ஏனோக்கைப் பெற்றெடுத்தாள்.அப்பொழுது காயின் ஒரு நகரத்தை நிறுவி, அதற்குத் தன் மகன் ஏனோக்கின் பெயரை வைத்தான்."
  }, {
    "number" : 18,
    "verse" : "ஏனோக்கிற்கு ஈராது பிறந்தான்.ஈராதுக்கு மெகுயாவேல் பிறந்தான்.மெகுயாவேலுக்கு மெத்து சாவேல் பிறந்தான்.மெத்துசாவேலுக்கு இலாமேக்கு பிறந்தான்."
  }, {
    "number" : 19,
    "verse" : "இலாமேக்கு இரு பெண்களை மணந்துகொண்டான்.ஒருத்தியின் பெயர் ஆதா: மற்றொருத்தியின் பெயர் சில்லா."
  }, {
    "number" : 20,
    "verse" : "ஆதா யாபாலைப் பெற்றெடுத்தாள்.இவன்தான் ஆடுமாடு மேய்த்துக் கூடாரத்தில் வாழும் மக்களின் தந்தை."
  }, {
    "number" : 21,
    "verse" : "அவன் சகோதரன் பெயர் யூபால்.இவன்தான் யாழ் மீட்டுவோர், குழல் ஊதுவோர் ஆகியோர் அனைவரின் தந்தை."
  }, {
    "number" : 22,
    "verse" : "சில்லா தூபால்காயினைப் பெற்றெடுத்தாள்.இவன் வெண்கலத்தாலும், இரும்பாலும் எல்லாவிதமான கருவிகள் செய்யும் கொல்லன் ஆனான்.தூபால் காயினுக்கு நாகமா என்ற சகோதரி இருந்தாள்."
  }, {
    "number" : 23,
    "verse" : "இலாமேக்கு தன் மனைவியரிடம், “ஆதா, சில்லா, நான் சொல்வதைக் கவனியுங்கள்.இலாமேக்கின் மனைவியரே, என் சொல்லுக்குச் செவிகொடுங்கள்: என்னைக் காயப்படுத்தியதற்காக ஒருவனை நான் கொன்று விட்டேன்: என்னை அடித்ததற்காக அந்த இளைஞனை நான் கொன்றேன்."
  }, {
    "number" : 24,
    "verse" : "காயினுக்காக ஏழுமுறை பழிவாங்கப்பட்டால் இலாமேக்கிற்காக எழுபது - ஏழுமுறை பழிவாங்கப்படும்” என்றான்."
  }, {
    "number" : 25,
    "verse" : "ஆதாம்-ஏவாளுக்கு புதிய குமாரன் பிறந்ததுஆதாம் மீண்டும் தன் மனைவியுடன் கூடி வாழ, அவளும் மகன் ஒருவனைப் பெற்று அவனுக்குச் சேத்து என்று பெயரிட்டாள்.காயின் ஆபேலைக் கொன்றதால் அவனுடைய இடத்தில் இன்னொருவனைக் கடவுள் வைத்தருளினார்” என்றாள்."
  }, {
    "number" : 26,
    "verse" : "சேத்துக்கும் மகன் ஒருவன் பிறந்தான்: அவனுக்கு அவன் ஏனோசு என்று பெயரிட்டான்.அப்பொழுதே“ஆண்டவர்” என்னும் திருப்பெயரால் அவரை வழிபடலாயினர்."
  } ]
}
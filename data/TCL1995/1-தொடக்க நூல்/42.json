{
  "bibleAbbr" : "TCL1995",
  "bookName" : "தொடக்க நூல்",
  "bookEnglishName" : "Genesis",
  "chapterNumber" : 42,
  "verses" : [ {
    "number" : 1,
    "verse" : "கனவுகள் நிறைவேறுகின்றனஎகிப்தில் தானியம் கிடைப்பதைப் பற்றி யாக்கோபு கேள்விப்பட்டு, தம் புதல்வர்களை நோக்கி, “நீங்கள் ஒருவர் மற்றவரைப் பார்த்துக்கொண்டு இருப்பது ஏன்?"
  }, {
    "number" : 2,
    "verse" : "இதோ எகிப்தில் தானியம் கிடைக்கிறது என்று கேள்விப்படுகிறேன்.நாம் பஞ்சத்தால் சாகாமல் உயிரோடிருக்குமாறு, நீங்கள் அங்குச் சென்று நமக்கெனத் தானியம் வாங்கிக்கொண்டு வாருங்கள்” என்றார்."
  }, {
    "number" : 3,
    "verse" : "எனவே யோசேப்பின் சகோதரர் பதின்மரும் தானியம் வாங்கும் பொருட்டு எகிப்திற்குப் புறப்பட்டுப் போனார்கள்."
  }, {
    "number" : 4,
    "verse" : "ஆனால் யோசேப்பின் சகோதரனான பென்யமினை அவனுடைய சகோதரர்களோடு யாக்கோபு அனுப்பவில்லை.ஏனெனில், அவனுக்கு ஏதாவது ஆபத்து நேரிடக்கூடும் என்று எண்ணினார்."
  }, {
    "number" : 5,
    "verse" : "கானான் நாட்டிலும் பஞ்சம் நிலவியதால், அங்கிருந்து தானியம் வாங்கச்சென்ற மற்றவர்களோடு இஸ்ரயேலின் புதல்வர்களும் சேர்ந்து சென்றனர்."
  }, {
    "number" : 6,
    "verse" : "அப்பொழுது, யோசேப்பு நாட்டுக்கு ஆளுநராய் இருந்து மக்கள் அனைவருக்கும் தானியம் விற்கும் அதிகாரம் பெற்றிருந்தார்.எனவே அவருடைய சகோதரர்கள் வந்து, தரைமட்டும் தாழ்ந்து யோசேப்பை வணங்கினார்கள்."
  }, {
    "number" : 7,
    "verse" : "யோசேப்பு தம் சகோதரர்களை அடையாளம் கண்டுகொண்டார்.ஆயினும் அவர்களை அறியாதவர்போல் கடுமையாக அவர்களிடம் பேசி, “நீங்கள் எங்கிருந்து வருகிறீர்கள்?” என்று வினவினார்.அவர்களோ, “நாங்கள் கானான் நாட்டிலிருந்து உணவுப் பொருள்கள் வாங்க வந்திருக்கிறோம்” என்று பதில் கூறினார்கள்."
  }, {
    "number" : 8,
    "verse" : "யோசேப்பு தம் சகோதரர்களை அடையாளம் கண்டுகொண்ட போதிலும், அவர்கள் அவரை அடையாளம் கண்டுகொள்ளவில்லை."
  }, {
    "number" : 9,
    "verse" : "அப்பொழுது தாம் அவர்களைப் பற்றிக் கண்ட கனவுகளை நினைவில் கொண்டு, அவர்களை நோக்கி, “நீங்கள் ஒற்றர்கள்: பாதுகாப்பாற்ற பகுதிகள் நாட்டில் எங்குள்ளன என்று ஆராய்ந்து பார்க்க வந்திருக்கிறீர்கள்” என்றார்."
  }, {
    "number" : 10,
    "verse" : "அதற்கு அவர்கள், “எம் தலைவரே! அப்படி அல்ல.உம் ஊழியர்களாகிய நாங்கள் உணவுப் பொருள்கள் வாங்கவே வந்துள்ளோம்."
  }, {
    "number" : 11,
    "verse" : "நாங்களெல்லாரும் ஒரே தந்தையின் புதல்வர்கள்.நாங்கள் நேர்மையானவர்கள்: ஒற்றர்கள் அல்ல” என்றனர்."
  }, {
    "number" : 12,
    "verse" : "அவர்களிடம் அவர், “இல்லை, இல்லை.பாதுகாப்பற்ற பகுதிகள் நாட்டில் எங்குள்ளன என்று ஆராய்ந்து பார்க்க வந்தவர்களே நீங்கள்” என்று சொன்னார்."
  }, {
    "number" : 13,
    "verse" : "அவர்கள் மறுமொழியாக “உம் அடியார்களாகிய நாங்கள் கானான் நாட்டில் வாழும் ஒரே தந்தையின் பன்னிரு புதல்வர்கள்.இப்பொழுது எங்களுள் இளையவன் எங்கள் தந்தையோடு இருக்கின்றான்.இன்னொருவன் இறந்துவிட்டான்” என்றனர்."
  }, {
    "number" : 14,
    "verse" : "யோசேப்பு மீண்டும் அவர்களிடம், “நான் சொன்னது போலவே நீங்கள் ஒற்றர்கள்தாம்."
  }, {
    "number" : 15,
    "verse" : "இதோ நான் உங்களை சோதித்தறியப் போகிறேன்.பார்வோனின் உயிர்மேல் ஆணை! உங்கள் இளைய சகோதரன் இங்கே வந்தாலொழிய, நீங்கள் இங்கிருந்து புறப்படப்போவதில்லை."
  }, {
    "number" : 16,
    "verse" : "எனவே, உங்கள் சகோதரனை அழைத்துவரும்படி உங்களில் ஒருவனை அனுப்புங்கள்.மற்றவர்கள் சிறையில் அடைக்கப்படுவீர்கள்.உங்கள் சொற்களைச் சோதித்து உண்மை உங்களிடம் உள்ளதா என்று அறிய விரும்புகிறேன்.இல்லையெனில் பார்வோனின் உயிர்மேல் ஆணை! நீங்கள் ஒற்றர்கள்தாம்” என்றார்."
  }, {
    "number" : 17,
    "verse" : "பின்னர் அவர் அவர்களை மூன்று நாள் காவலில் வைத்தார்."
  }, {
    "number" : 18,
    "verse" : "சிமியோன் ஜாமீனாக வைக்கப்படுகிறான்மூன்றாம் நாள் யோசேப்பு அவர்களை நோக்கி, “நான் சொல்கிறபடி செய்யுங்கள்: செய்தால், பிழைக்கலாம்.ஏனெனில் நான் கடவுளுக்கு அஞ்சுபவன்."
  }, {
    "number" : 19,
    "verse" : "நீங்கள் குற்றமற்றவர்களானால் சகோதரராகிய உங்களில் ஒருவன் சிறைச்சாலையில் அடைப்பட்டிருக்கட்டும்.மற்றவர்கள் புறப்பட்டு, பஞ்சத்தால் வாடும் உங்கள் குடும்பங்களுக்குத் தானியம் கொண்டு போகலாம்."
  }, {
    "number" : 20,
    "verse" : "உங்கள் இளைய சகோதரனை என்னிடம் அழைத்து வாருங்கள்.அப்பொழுது நீங்கள் கூறியது உண்மையென்று விளங்கும்.நீங்களும் சாவுக்குள்ளாகமாட்டீர்கள்” என்றார்.அவர்களும் அப்படியே செய்தனர்."
  }, {
    "number" : 21,
    "verse" : "அப்போது, அவர்கள் ஒருவர் மற்றவரிடம், “உண்மையாகவே நம் சகோதரனை முன்னிட்டே இப்பொழுது நாம் தண்டிக்கப்படுகிறோம்.தன் உயிருக்காக எவ்வளவு துயரத்துடன் நம்மிடம் கெஞ்சி மன்றாடினான்! நாமோ அவனுக்குச் செவி சாய்க்கவில்லை! நமக்கு இத்துன்பம் ஏற்பட்டதற்கு அதுவே காரணம்” என்று சொல்லிக் கொண்டனர்."
  }, {
    "number" : 22,
    "verse" : "அப்பொழுது ரூபன் மற்றவர்களிடம், “பையனுக்கு எத்தீங்கும் இழைக்காதீர்கள் என்று உங்களுக்கு நான் சொல்லவில்லையா? நீங்களோ செவிகொடுக்கவில்லை.இதோ, அவனது இரத்தம் நம்மிடம் ஈடு கேட்கிறது!” என்றார்."
  }, {
    "number" : 23,
    "verse" : "யோசேப்பு மொழிபெயர்ப்பாளன் மூலம் அவர்களிடம் பேசியதால், தாங்கள் சொன்னது அவருக்குத் தெரியுமென்று அவர்கள் அறியவில்லை."
  }, {
    "number" : 24,
    "verse" : "அப்போது அவர் அவர்களிடமிருந்து ஒதுங்கிச்சென்று அழுதார்.பின்பு, திரும்பி வந்து அவர்களோடு பேசுகையில் சிமியோனைப் பிடித்து அவர்கள் கண்முன்பாக அவனுக்கு விலங்கிட்டார்."
  }, {
    "number" : 25,
    "verse" : "பின்பு, அவர்களுடைய கோணிப்பைகளைத் தானியத்தால் நிரப்பி, அவனவன் பணத்தைத் திரும்ப அவனவன் பையிலிட்டுக் கட்டவும், வழிக்கு வேண்டிய உணவுப் பொருள்களைக் கொடுக்கவும் உத்தரவிட்டார்.அப்படியே அவர்களுக்குச் செய்யப்பட்டது."
  }, {
    "number" : 26,
    "verse" : "அவர்கள் தங்கள் கழுதைகளின் மேல் தானியத்தை ஏற்றிக் கொண்டு அங்கிருந்து புறப்பட்டார்கள்."
  }, {
    "number" : 27,
    "verse" : "பின்பு, அவர்களில் ஒருவன் சாவடியில் தன் கழுதைக்குத் தீனி போடுவதற்காகத் தன் கோணியைத் திறக்கவே, அதன் வாயில் தன் பணம் இருக்கக் கண்டான்."
  }, {
    "number" : 28,
    "verse" : "அவன் தன் சகோதரரை நோக்கி, “என் பணம் திருப்பித் தரப்பட்டுள்ளது: இதோ என் கோணியில் இருக்கிறது” என்றான்.அவர்களோ மனக்கலக்கமுற்று, நடுநடுங்கி, ஒருவரோடொருவர், “கடவுள் நமக்கு இப்படிச் செய்தது ஏன்?” என்றனர்."
  }, {
    "number" : 29,
    "verse" : "சகோதரர்கள் யாக்கோபிடம் தெரிவிக்கிறார்கள்பின்பு, அவர்கள் கானான் நாட்டில் தங்கள் தந்தை யாக்கோபிடம் வந்து சேர்ந்து, தங்களுக்கு நேர்ந்தவற்றையெல்லாம் தெரிவித்தனர்."
  }, {
    "number" : 30,
    "verse" : "அவர்கள் கூறியது: “அந்நாட்டின் தலைவர் எங்களிடம் கடுமையாகப் பேசினார்.நாட்டை வேவு பார்க்கவந்தவர்கள் போல் எங்களை நடத்தினார்.”"
  }, {
    "number" : 31,
    "verse" : "நாங்களோ அவரைப் பார்த்து, “நாங்கள் நேர்மையானவர்கள்: ஒற்றர்கள் அல்ல."
  }, {
    "number" : 32,
    "verse" : "நாங்கள் ஒரே தந்தைக்குப் பிறந்த பன்னிரு சகோதரர்.ஒருவன் இறந்துவிட்டான்.இளையவன் கானான் நாட்டில் இப்பொழுது எங்கள் தந்தையோடு இருக்கிறான்” என்று சொன்னோம்."
  }, {
    "number" : 33,
    "verse" : "அப்பொழுது, நாட்டின் தலைவரான அந்த ஆள், “நீங்கள் நேர்மையானவர்கள்தாம் என்பதை நான் அறிந்துகொள்ள உங்கள் சகோதரர்களுள் ஒருவனை என்னிடம் விட்டுச்செல்லுங்கள். பஞ்சத்தால் வாடும் உங்கள் குடும்பங்களுக்கு வேண்டியவற்றை வாங்கிக் கொண்டு போங்கள்."
  }, {
    "number" : 34,
    "verse" : "ஆனால், உங்கள் இளைய சகோதரனை என்னிடம் அழைத்து வாருங்கள்.அதன் மூலம் நீங்கள் ஒற்றர்கள் அல்ல, நேர்மையானவர்கள்தாம் என்று நானும் அறிந்துகொள்வேன்.அதன்பின் உங்கள் சகோதரனை உங்களிடம் ஒப்படைப்பேன்: பின்னர் நீங்கள் நாடெங்கும் வணிகம் செய்யலாம் என்றார்.”"
  }, {
    "number" : 35,
    "verse" : "பின்பு, அவர்கள் கோணிப் பைகளைத் திறந்து கொட்டியபொழுது, ஒவ்வொருவன் கோணிப்பையிலும் அவனவன் பணமுடிப்பு காணப்பட்டது.பணமுடிப்புகளைக் கண்டு அவர்களும் அவர்கள் தந்தையும் திகிலுற்றனர்."
  }, {
    "number" : 36,
    "verse" : "தந்தை யாக்கோபு அவர்களை நோக்கி, “என்னைப் பிள்ளையற்றவன் ஆக்கிவிட்டீர்கள்.யோசேப்பு இல்லை, சிமியோனும் இல்லை: இப்பொழுது பென்யமினையும் கூட்டிக்கொண்டு போகவிருக்கிறீர்களே! எல்லாமே எனக்கு எதிராக உள்ளன!” என்றார்."
  }, {
    "number" : 37,
    "verse" : "அதற்கு ரூபன் தம் தந்தையிடம், “நான் அவனை உம்மிடம் திரும்பவும் கொண்டுவராவிடில், என் இரு மைந்தரையும் கொன்றுவிடுங்கள்.அவனை என் கையில் ஒப்புவியுங்கள்.நான் அவனை உங்களிடம் கொண்டு வந்து சேர்ப்பேன்” என்றார்."
  }, {
    "number" : 38,
    "verse" : "ஆனால் யாக்கோபு, “என் மகனை உங்களோடு போகவிடமாட்டேன்.இவன் சகோதரன் இறந்து போனான்.இவன் ஒருவனே எஞ்சி இருக்கிறான்.நீங்கள் போகும் வழியில், இவனுக்கு ஏதாவது ஆபத்து நேரிட்டால், நரைத்த முடியுள்ள என்னைத் துயருக்குள்ளாக்கிப் பாதாளத்திற்குள் இறங்கச் செய்வீர்கள்” என்றார்."
  } ]
}
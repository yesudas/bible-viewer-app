{
  "bibleAbbr" : "TCL1995",
  "bookName" : "1 கொரிந்தியர்",
  "bookEnglishName" : "1 Corinthians",
  "chapterNumber" : 16,
  "verses" : [ {
    "number" : 1,
    "verse" : "(பிற விசுவாசிகளின் காணிக்கை) இப்போது இறைமக்களுக்கு வழங்கும் நன்கொடையைக் குறித்துப் பார்ப்போம். கலாத்திய திருச்சபைகளுக்கு நான் வகுத்துக் கொடுத்த திட்டத்தின்படியே நீங்களும் செய்யுங்கள்."
  }, {
    "number" : 2,
    "verse" : "நீங்கள் ஒவ்வொருவரும் வாரத்தின் முதல் நாளில் அவரவர் வருவாய்க்கு ஏற்றவாறு ஒரு தொகையைச் சேர்த்து வைத்துக் கொள்ளுங்கள். அப்படிச் செய்தால் நான் அங்கு வந்தபின் நன்கொடை திரட்ட வேண்டியதிராது."
  }, {
    "number" : 3,
    "verse" : "தகுதியுள்ளவர்கள் என நீங்கள் கருதுவோரிடம் நான் வரும்போது அறிமுகக் கடிதங்களைக் கொடுத்து உங்கள் கொடையை எருசலேமுக்கு அனுப்பி வைப்பேன்."
  }, {
    "number" : 4,
    "verse" : "நானும் போவது நல்லது எனத் தோன்றினால் நானும் போவேன்: அவர்கள் என்னோடு வரலாம்."
  }, {
    "number" : 5,
    "verse" : "(பவுலின் திட்டங்கள்) நான் மாசிதோனியா வழியாகச் செல்லவிருக்கிறேன். மாசிதோனியாவைக் கடந்தபின் உங்களிடம் வருவேன்."
  }, {
    "number" : 6,
    "verse" : "நான் ஒருவேளை உங்களோடு தங்கலாம்: குளிர் காலத்தை அங்கே கழிக்கலாம். அப்போது நான் அடுத்ததாகப் போகுமிடத்திற்கு நீங்கள் என்னை வழி அனுப்பி வைக்கலாம்."
  }, {
    "number" : 7,
    "verse" : "போகிற போக்கில் உங்களைப் பார்த்துவிட்டுச் செல்ல நான் விரும்பவில்லை: ஆண்டவர் அனுமதிப்பாரானால் சிறிது காலம் உங்களிடம் வந்து தங்கலாம் என நம்புகிறேன்."
  }, {
    "number" : 8,
    "verse" : "பெந்தக்கோஸ்து விழா வரை எபேசில் தங்கியிருப்பேன்."
  }, {
    "number" : 9,
    "verse" : "அங்கு எதிரிகள் பலர் இருந்தாலும் பயனுள்ள முறையில் எபேசில் பணியாற்ற நல்லதொரு வாய்ப்பு எனக்குக் கிடைத்துள்ளது."
  }, {
    "number" : 10,
    "verse" : "திமொத்தேயு உங்களிடம் வரும்போது அவருக்கு எவ்விதக் குறையும் இராதவாறு பார்த்துக் கொள்ளுங்கள். ஏனெனில் அவரும் என்னைப் போலவே ஆண்டவருடைய வேலையைத்தான் செய்கிறார்."
  }, {
    "number" : 11,
    "verse" : "ஆகையால் யாரும் அவரை இழிவாக நடத்தக் கூடாது. அவர் என்னிடம் வந்து சேர நலமாய் வழி அனுப்பிவையுங்கள். ஏனெனில் நானும் இங்குள்ள சகோதரர்களும் அவருக்காகக் காத்திருக்கிறோம்."
  }, {
    "number" : 12,
    "verse" : "நம் சகோதரராகிய அப்பொல்லோவைக் குறித்துக் கேட்டீர்களே! அவர் மற்றச் சகோதரர்களுடன் உங்களிடம் வருமாறு அவரைக் கெஞ்சிக் கேட்டுக் கொண்டேன். இப்போது உங்களிடம் வர அவருக்கு மனமேயில்லை. ஆனால் தகுந்த நேரம் வரும்போது அவர் உங்களிடம் வருவார்."
  }, {
    "number" : 13,
    "verse" : "(பவுல் கடிதத்தை முடிக்கிறார்) விழிப்பாயிருங்கள்: நம்பிக்கையில் நிலைத்திருங்கள்: துணிவுடன் நடந்து கொள்ளுங்கள்: வலிமையுடன் செயல்படுங்கள்."
  }, {
    "number" : 14,
    "verse" : "அனைத்தையும் அன்போடு செய்யுங்கள்."
  }, {
    "number" : 15,
    "verse" : "அன்பர்களே, இன்னுமொரு வேண்டுகோள்: ஸ்தேவனா வீட்டாரை நீங்கள் அறிவீர்கள். அவர்கள் அக்காயா நாட்டில் முதன் முதல் கிறிஸ்துவிடம் நம்பிக்கை கொண்டவர்கள். இறை மக்களுக்குத் தொண்டு செய்யத் தங்களையே அர்ப்பணித்தவர்கள்."
  }, {
    "number" : 16,
    "verse" : "இத்தகையோருக்கும் இவர்களுடன் இணைந்து செயல்படுவோர், பாடுபட்டு உழைப்போர் அனைவருக்கும் பணிந்திருங்கள்."
  }, {
    "number" : 17,
    "verse" : "ஸ்தேவனா, பொர்த்துனாத்து, அக்காயிக்கு ஆகியோர் வந்ததில் எனக்கு மகிழ்ச்சி. நீங்கள் இங்கு இல்லாத குறையை அவர்கள் நீக்கினார்கள்."
  }, {
    "number" : 18,
    "verse" : "அவர்கள் என் உள்ளத்திற்கும் உங்கள் உள்ளத்திற்கும் புத்துயிர் ஊட்டினார்கள். இத்தகையோருக்கு மதிப்பு அளியுங்கள்."
  }, {
    "number" : 19,
    "verse" : "ஆசியாவிலுள்ள திருச்சபைகள் உங்களை வாழ்த்துகின்றன. அக்கிலாவும் பிரிஸ்காவும் தங்கள் வீட்டில் கூடும் திருச்சபையோடு சேர்ந்து ஆண்டவரோடு இணைந்துவாழும் உங்களுக்கு வாழ்த்துகள் பல கூறுகிறார்கள்."
  }, {
    "number" : 20,
    "verse" : "சகோதரர் சகோதரிகள் அனைவரும் உங்களுக்கு வாழ்த்து கூறுகிறார்கள். தூய முத்தம் கொடுத்து ஒருவரை ஒருவர் வாழ்த்துங்கள்."
  }, {
    "number" : 21,
    "verse" : "இவ்வாழ்த்து பவுலாகிய நான் என் கைப்பட எழுதியது."
  }, {
    "number" : 22,
    "verse" : "ஆண்டவரிடம் அன்பு செலுத்தாத எவரும் சபிக்கப்படுக! மாரனாத்தா!"
  }, {
    "number" : 23,
    "verse" : "ஆண்டவர் இயேசுவின் அருள் உங்களோடு இருப்பதாக!"
  }, {
    "number" : 24,
    "verse" : "கிறிஸ்து இயேசுவோடு இணைந்துவாழும் உங்களனைவருக்கும் என அன்பைத் தெரிவித்துக் கொள்கிறேன்."
  } ]
}
{
  "bibleAbbr" : "TCL1995",
  "bookName" : "விடுதலைப் பயணம்",
  "bookEnglishName" : "Exodus",
  "chapterNumber" : 30,
  "verses" : [ {
    "number" : 1,
    "verse" : "தூபபீடம்நறுமணப்பொருள் எரிக்குமாறு ஒரு பீடம் செய்.சித்திம் மரத்தால் அதனைச் செய்வாய்."
  }, {
    "number" : 2,
    "verse" : "நீளம் ஒரு முழம் அகலம் ஒரு முழம் என்று அது சதுரமாக அமையட்டும்: அதன் உயரம் இரு முழம்: கொம்புகளும் அதனுடன் ஒன்றிணைந்தவையாக இருக்கட்டும்."
  }, {
    "number" : 3,
    "verse" : "அதன் மேல்பாகம், அதன் பக்கங்கள், அதன் கொம்புகள் ஆகியவற்றைப் பசும்பொன்னால் வேய்ந்து, சுற்றிலும், தங்கத் தோரணம் பொருத்து."
  }, {
    "number" : 4,
    "verse" : "அந்தத் தோரணத்திற்குக் கீழே இரு மூலைகளிலும் இரு பொன் வளையங்கள் வீதம் இரு பக்கங்களிலும் பொருத்து.அதைத் தூக்கிச் செல்வதற்கான தண்டுகளுக்கு அவைபிடிப்பாக விளங்கும்."
  }, {
    "number" : 5,
    "verse" : "சித்திம் மரத்தால் அத்தண்டுகளைச் செய்து, அவற்றையும் பொன்னால் வேய்ந்திடு."
  }, {
    "number" : 6,
    "verse" : "உடன்படிக்கைப் பேழைக்கு முன்னால், திருத்தூயகத் திரையின் முன்னிலையில் தூபபீடத்தை வைப்பாய்.உடன்படிக்கைப் பேழை மேலுள்ள இரக்கத்தின் இருக்கையில் நான் உன்னைச் சந்திப்பேன்."
  }, {
    "number" : 7,
    "verse" : "காலைதோறும் ஆரோன் அதன்மேல் நறுமணப்பொருள் எரிப்பானாக! விளக்குகளை ஆயத்தப்படுத்தும்போதும்அவன் நறுமணப்பொருள் எரிப்பானாக!"
  }, {
    "number" : 8,
    "verse" : "மாலை மங்கும் வேளையில் ஆரோன்விளக்குகளை ஏற்றும்போது, உங்கள் தலைமுறைதோறும் ஆண்டவர் திருமுன் இடைவிடாமல் நறுமணப்பொருள் எரிப்பானாக!"
  }, {
    "number" : 9,
    "verse" : "வேற்று நறுமணப் பொருளையோ, மற்றும் எரிபலியையோ, உணவுப் படையலையோ அதன்மேல் படைத்தலாகாது.அதன் மேல் நீர்மப் படையலையும் ஊற்றக்கூடாது."
  }, {
    "number" : 10,
    "verse" : "ஆண்டுக்கு ஒருமுறை ஆரோன் அதன் கொம்புகள் மேல் பாவக் கழுவாய் நிறைவேற்றுவான்.ஆண்டுக்கு ஒருமுறை பாவம்போக்கும் பலியின் இரத்தத்தில் கொஞ்சம் எடுத்துப் பாவக்கழுவாயை உங்கள் தலைமுறைதோறும் நிறைவேற்றுவான். ஏனெனில், அது ஆண்டவருக்குப் புனிதமிக்கதாகும்."
  }, {
    "number" : 11,
    "verse" : "ஆலய வரிஆண்டவர் மோசேயை நோக்கி,"
  }, {
    "number" : 12,
    "verse" : "“நீ இஸ்ரயேல் மக்களின் எண்ணிக்கைக்காகக் குடிக்கணக்கு எடுக்கும் போது, எண்ணிக்கைக்குட்பட்டவர் ஒவ்வொருவரும் தம் உயிருக்கு ஈடாக ஆண்டவருக்கு மீட்புப் பணம் கட்டவேண்டும்.இல்லையெனில் அவர்கள் கணக்கிடப்படுகையில் அவர்களிடையே கொள்ளைநோய் வந்துவிடும்."
  }, {
    "number" : 13,
    "verse" : "எண்ணிக்கைக்குட்படும் யாவரும் திருத்தலச் செக்கேலில் அரைச் செக்கேல் வீதம் கட்டவேண்டும்.(ஒரு செக்கேல் என்பது இருபது கேரா என்க).அந்த அரைச் செக்கேல் ஆண்டவருக்குரிய காணிக்கையாகும்."
  }, {
    "number" : 14,
    "verse" : "எண்ணிக்கைக்கு உட்படும் அனைவரும்-அதாவது இருபது வயதும் அதற்கு மேற்பட்டவர்களுமான ஆண்கள் யாவரும்- ஆண்டவருக்குரிய காணிக்கை அளிப்பார்கள்."
  }, {
    "number" : 15,
    "verse" : "உங்கள் உயிர்களுக்குப் பாவக்கழுவாயாகஆண்டவருக்குரிய காணிக்கை”செலுத்தும்போது பணக்காரன் அரைச் செக்கேலுக்கு அதிகமாகவோ, ஏழை அதற்குக் குறைவாகவோ கொடுக்கவேண்டாம்."
  }, {
    "number" : 16,
    "verse" : "இஸ்ரயேல் மக்களிடமிருந்து பாவக்கழுவாய்ப் பணத்தை வசூலித்து அதைச் சந்திப்புக்கூடாரத்திருப்பணிக்கென்று கொடுத்துவிடு.உங்கள் உயிர்களுக்காக பாவக்கழுவாய் செய்ய இஸ்ரயேல் மக்களுக்கு இது ஆண்டவர் திருமுன் நினைவுச் சின்னமாய் இருக்கட்டும்” என்றார்."
  }, {
    "number" : 17,
    "verse" : "கழுவும் தொட்டிபின்னும் ஆண்டவர் மோசேயிடம்,"
  }, {
    "number" : 18,
    "verse" : "“கழுவுவதற்காக ஒரு வெண்கல நீர்த்தொட்டியை அதற்கான வெண்கல ஆதாரத்தோடு செய்.சந்திப்புக் கூடாரத்திற்கும் பலிபீடத்திற்கும் இடையில் அதனை வைத்து அதில் தண்ணீர் ஊற்றுவாய்."
  }, {
    "number" : 19,
    "verse" : "ஆரோனும் அவன் புதல்வரும் இதிலிருந்து தங்கள் கைகளையும் பாதங்களையும் கழுவ வேண்டும்."
  }, {
    "number" : 20,
    "verse" : "சந்திப்புக் கூடாரத்தில் நுழையும்போது அல்லது பலிபீடத்தை நெருங்கி ஆண்டவருக்கு நெருப்புப் பலிகளைச் சுட்டெரிக்கும் பணிபுரியும்போது அவர்கள் தண்ணீரால் கழுவிக்கொள்வார்கள்.இல்லையெனில் அவர்கள் செத்துமடிவார்கள்."
  }, {
    "number" : 21,
    "verse" : "அவர்கள் சாகாமல் இருக்கும்படி கைகளையும் பாதங்களையும் கழுவிக் கொள்வார்கள்.இது அவர்களுக்கு அதாவது அவனுக்கும் தலைமுறைதோறும் அவன் வழிமரபினருக்கும் என்றுமுள்ள நியமமாக இருக்கும்” என்றார்."
  }, {
    "number" : 22,
    "verse" : "அபிஷேக எண்ணெய்மீண்டும் ஆண்டவர் மோசேயிடம்,"
  }, {
    "number" : 23,
    "verse" : "“ஐந்நூறு திருத்தல செக்கேல் எடைக்கு உயர்தர வெள்ளைப்போளம், அதன் பாதி நிறையாகிய இருநூறு ஐம்பத்துக்கு மணங்கமழும் கருவாப்பட்டை, இருநூற்று ஐம்பதுக்கு நறுமண வசம்பு."
  }, {
    "number" : 24,
    "verse" : "ஐந்நூறுக்கு இலவங்கப்பட்டை ஆகிய தலைசிறந்த நறுமணப் பொருள்களை எடுத்து, ஒரு கலயம் அளவு ஒலிவ எண்ணெயும் சேர்த்து,"
  }, {
    "number" : 25,
    "verse" : "திறமை வாய்ந்த பரிமளத் தயாரிப்பாளன் செய்வதுபோல், கூட்டுத் தைலமாக ஒரு தூய திருப்பொழிவு எண்ணெய் தயாரிப்பாய்.இது தூய திருப்பொழிவு எண்ணெயாக இருக்கும்,"
  }, {
    "number" : 26,
    "verse" : "இதைக்கொண்டு சந்திப்புக் கூடாரம்.உடன்படிக்கைப் பேழை,"
  }, {
    "number" : 27,
    "verse" : "மேசை, அதன் அனைத்துத் துணைக் கலன்கள், விளக்குத் தண்டு, அதன் துணைக் கலன்கள், தூபப்பீடம்,"
  }, {
    "number" : 28,
    "verse" : "எரிபலிபீடம், அனைத்துத் துணைக்கலன்கள், நீர்த்தொட்டி, அதன் ஆதாரம் ஆகியவற்றைத் திருப்பொழிவு செய்வாய்."
  }, {
    "number" : 29,
    "verse" : "நீ அவற்றை அர்ப்பணம் செய்வதால் அவை புனிதமானவையாகும்.மேலும் அவற்றைத் தொடுபவை அனைத்தும் புனிதம் பெறும்."
  }, {
    "number" : 30,
    "verse" : "ஆரோனுக்கும் அவன் புதல்வருக்கும் நீ அருள்பொழிவு செய்து, அவர்களை எனக்குக் குருத்துவப்பணி புரியுமாறு திருநிலைப்படுத்துவாய்."
  }, {
    "number" : 31,
    "verse" : "மேலும் நீ இஸ்ரயேல் மக்களுக்கு அறிவிக்க வேண்டியது: இது என்னுடைய தூய திருப்பொழிவு எண்ணெயாக உங்கள் தலைமுறைதோறும் இருக்க வேண்டும்."
  }, {
    "number" : 32,
    "verse" : "சாதாரணத் தேவைக்காக மனித உடலில் அது பூசப்படல் ஆகாது.இந்தக் கலவை விகிதப்படி இதைப்போன்ற எண்ணெய் தயாரிக்கப்படலாகாது.இது புனிதமானது.உங்களுக்கும் இது புனிதமானதாக இருக்கட்டும்."
  }, {
    "number" : 33,
    "verse" : "இதைப்போன்று கலவை தயார் செய்பவனும், இதிலிருந்து பிற மக்களுக்குக் கொடுப்பவனும் தன் மக்களிடமிருந்து விலக்கி வைக்கப்பட வேண்டும்” என்றார்."
  }, {
    "number" : 34,
    "verse" : "நறுமணப்பொருள்ஆண்டவர் மோசேயை நோக்கி, “நறுமணப் பொருள்களான வெள்ளைப்போளம், குங்கிலியம், கெல்பான், பிசின் ஆகியவற்றையும், கலப்பில்லாச் சாம்பிராணியையும் சம அளவில் எடுத்துக் கொண்டு,"
  }, {
    "number" : 35,
    "verse" : "உப்பு சேர்க்கப்பட்ட துப்புரவான புனித நறுமணக்கட்டியை திறமைவாய்ந்த பரிமளத் தயாரிப்பாளன் செய்வதுபோல நீ தயாரிக்க வேண்டும்."
  }, {
    "number" : 36,
    "verse" : "அதில் ஒரு பகுதியை நன்கு பொடியாக்கி, நான் உனக்குக் காட்சிதரும் சந்திப்புக்கூடாரத்திலுள்ள உடன்படிக்கைப் பேழைக்கு முன்னால் வைக்க வேண்டும்.அது உங்களிடையே தூய்மை மிக்கதாகத் திகழும்."
  }, {
    "number" : 37,
    "verse" : "இந்தக் கலவைக்குரிய விகிதப்படி நறுமணக் கட்டியை நீங்கள் உங்களுக்கென்று செய்து கொள்ள வேண்டாம்.ஆண்டவர் பொருட்டு இது உங்களிடையே தூயதாகத் திகழும்."
  }, {
    "number" : 38,
    "verse" : "நறுமணம் முகர்வதற்காக இதைப்போன்று செய்பவன் எவனும், தன் மக்களிடமிருந்து விலக்கி வைக்கப்படவேண்டும்” என்றார்."
  } ]
}
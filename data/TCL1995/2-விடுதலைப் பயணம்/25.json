{
  "bibleAbbr" : "TCL1995",
  "bookName" : "விடுதலைப் பயணம்",
  "bookEnglishName" : "Exodus",
  "chapterNumber" : 25,
  "verses" : [ {
    "number" : 1,
    "verse" : "பரிசுத்த பொருட்களுக்குரிய காணிக்கைகள்ஆண்டவர் மோசேயை நோக்கிப் பின்வருமாறு கூறினார்:"
  }, {
    "number" : 2,
    "verse" : "இஸ்ரயேல் மக்கள் காணிக்கை கொண்டு வருமாறு நீ அவர்களோடு பேசு.தன்னார்வம் கொண்ட ஒவ்வொருவரிடமிருந்தும் நீங்கள் எனக்காகக் காணிக்கை பெற்றுக்கொள்ளுங்கள்."
  }, {
    "number" : 3,
    "verse" : "நீங்கள் அவர்களிடமிருந்து பெற்றுக் கொள்ள வேண்டிய காணிக்கைகளாவன: பொன், வெள்ளி, வெண்கலம்:"
  }, {
    "number" : 4,
    "verse" : "நீலம் கருஞ்சிவப்பு சிவப்பு நிறநூல்: மெல்லிய நார்ப்பட்டு: வெள்ளாட்டு உரோமம்:"
  }, {
    "number" : 5,
    "verse" : "செந்நிறமாகப் பதனிட்ட ஆட்டுக்கிடாய்த் தோல்கள், வெள்ளாட்டுத் தோல்கள்: சித்திம் மரம்:"
  }, {
    "number" : 6,
    "verse" : "விளக்குக்கான எண்ணெய்: திருப்பொழிவு எண்ணெய்க்கும் தூபத்துக்கும் தேவையான நறுமண வகைகள்:"
  }, {
    "number" : 7,
    "verse" : "ஏப்போதுக்கும் மார்புப் பட்டைக்கும் தேவையான பன்னிற மணிவகைக் கற்கள், பதித்து வைக்கும் கற்கள்."
  }, {
    "number" : 8,
    "verse" : "பரிசுத்தக் கூடாரம்நான் அவர்கள் நடுவில் தங்குவதற்கென ஒரு தூயகம் அமைக்கப்படட்டும்."
  }, {
    "number" : 9,
    "verse" : "திருஉறைவிட அமைப்பையும் அதன் அனைத்துப் பொருள்களின் அமைப்பையும் நான் உனக்குச் சொல்லிக் காட்டுகிறபடியெல்லாம் செய்யுங்கள்."
  }, {
    "number" : 10,
    "verse" : "உடன்படிக்கைப் பெட்டிசித்திம் மரத்தால் அவர்கள் ஒரு பேழை செய்யட்டும்.அதன் நீளம் இரண்டரை முழம், அகலம் ஒன்றரை முழம், உயரம் ஒன்றரை முழமாக இருக்கட்டும்."
  }, {
    "number" : 11,
    "verse" : "அதன் மேலெங்கும் பசும்பொன்னால் மூடுவாய்.உள்ளும்புறமும் வேய்ந்திடுவாய்.அதைச் சுற்றிலும் ஒரு பொன் தோரணம் பொருத்திடுவாய்."
  }, {
    "number" : 12,
    "verse" : "நான்கு பொன் வளையங்களை வார்த்து, இரு வளையங்களை ஒரு பக்கத்திலும் இரு வளையங்களை மறுபக்கத்திலுமாக அதன் நான்கு கால்களோடும் பொருத்துவாய்,"
  }, {
    "number" : 13,
    "verse" : "சித்திம் மரத்தால் தண்டுகள் செய்து அவற்றையும் பொன்னால் மூடுவாய்."
  }, {
    "number" : 14,
    "verse" : "பேழையைத் தூக்கிச்செல்லும்படி பேழையின் பக்கங்களிலுள்ள வளையங்களில் தண்டுகளை மாட்டிவைப்பாய்."
  }, {
    "number" : 15,
    "verse" : "தண்டுகள் பேழையிலுள்ள வளையங்களில் மாட்டப்பட்டிருக்கட்டும்.அங்கிருந்து அவை கழற்றப்படலாகாது."
  }, {
    "number" : 16,
    "verse" : "நான் உனக்குக் கொடுக்கும் உடன்படிக்கைக் கற்பலகைகளைப் பேழையினுள் வைப்பாய்."
  }, {
    "number" : 17,
    "verse" : "மேலும் பசும்பொன்னால் இரக்கத்தின் இருக்கை ஒன்று அமைப்பாய்.அதன் நீளம் இரண்டரை முழம், அகலம் ஒன்றரை முழமாக இருக்கட்டும்."
  }, {
    "number" : 18,
    "verse" : "இரு பொன் கெருபுகளைச் செய்தல் வேண்டும்: இரக்கத்தின் இருக்கையிலுள்ள இரு பக்கங்களிலும் அவற்றை அடிப்பு வேலையாக அமைப்பாய்."
  }, {
    "number" : 19,
    "verse" : "ஒரு புறத்தில், ஒரு கெருபும், மறுபுறத்தில் மற்றொரு கெருபுமாக அமைக்க வேண்டும். இரக்கத்தின் இருக்கையோடு இணைந்ததாக அதன் இரண்டு ஓரங்களிலும் கெருபுகளைச் செய்துவை."
  }, {
    "number" : 20,
    "verse" : "அக்கெருபுகள், தம் இறக்கைகளை மேனோக்கி விரித்தவாறும், இரக்கத்தின் இருக்கையை தம் இறக்கைகளால் மூடியவாறும், இருக்கட்டும்.கெருபுகளின் முகங்கள் ஒன்றையொன்று நோக்கியவாறும், இரக்கத்தின் இருக்கையைப் பார்த்தவாறும் விளங்கட்டும்."
  }, {
    "number" : 21,
    "verse" : "பேழைமேல் இரக்கத்தின் இருக்கையைப் பொருத்து, பேழையினுள் நான் உனக்களிக்கும் உடன்படிக்கைக் கற்பலகைகளை வைப்பாய்."
  }, {
    "number" : 22,
    "verse" : "அங்கே நான் உன்னைச் சந்திப்பேன்.உடன்படிக்கைப் பேழைக்கு மேலே அமைந்த இரக்கத்தின் இருக்கையில் இருகெருபுகள் நடுவிலிருந்து நான் உன்னோடு பேசி, இஸ்ரயேல் மக்களுக்கான கட்டளைகள் அனைத்தையும் உனக்குக் கொடுப்பேன்."
  }, {
    "number" : 23,
    "verse" : "பரிசுத்த மேசைசித்திம் மரத்தால் ஒரு மேசை செய்.அதன் நீளம் இரண்டு முழம், அகலம் ஒரு முழம், உயரம் ஒன்றரை முழமாக இருக்கட்டும்."
  }, {
    "number" : 24,
    "verse" : "அதனைப் பசும்பொன்னால் பொதிந்து சுற்றிலும் ஒரு பொன்தோரணம் செய்து வைப்பாய்."
  }, {
    "number" : 25,
    "verse" : "மேலும் நான்கு விரல்கடை அளவில் அதற்குச் சுற்றுச்சட்டம் அமைத்து, சட்டத்தைச் சுற்றிலும் பொன்தோரணம் செய்து வைப்பாய்."
  }, {
    "number" : 26,
    "verse" : "அதற்கு நான்கு பொன் வளையங்கள் செய்து, நான்கு மூலைகளிலும் நான்கு கால்களில் இணைத்துவிடு."
  }, {
    "number" : 27,
    "verse" : "மேசையைத் தூக்கிச் செல்லும் தண்டுகளைத் தாங்கும் வளையங்கள் சட்டத்தின் அருகில் கிடக்கட்டும்."
  }, {
    "number" : 28,
    "verse" : "சித்திம் மரத்தால் தண்டுகள் செய்து, அவற்றையும் பொன்னால் பொதிவாய்.இவைகளைக் கொண்டே மேசை தூக்கிச் செல்லப்பட வேண்டும்."
  }, {
    "number" : 29,
    "verse" : "அதற்குரிய தட்டுகள், கிண்ணங்கள், சாடிகள், நீர்மபலிக்கான குவளைகள் ஆகியவற்றைச் செய்ய வேண்டும்.பசும் பொன்னால் அவற்றைச் செய்க."
  }, {
    "number" : 30,
    "verse" : "என்முன் இம்மேசைமேல் எப்பொழுதும்திருமுன்னிலை அப்பம்”வைப்பாயாக!"
  }, {
    "number" : 31,
    "verse" : "குத்து விளக்குத் தண்டுபசும் பொன்னால் ஒரு விளக்குத் தண்டு செய்வாய்.அடிப்பு வேலையுடன் விளக்குத் தண்டை அமைப்பாய்.அதன் அடித்தண்டு, கிளைகள், கிண்ணங்கள், குமிழ்கள், மலர்கள் ஆகியவை ஒன்றிணைந்ததாக விளங்கட்டும்."
  }, {
    "number" : 32,
    "verse" : "விளக்குத்தண்டின் ஒரு பக்கத்திலிருந்து மூன்று கிளைகளும், விளக்குத்தண்டின் மறு பக்கத்திலிருந்து மூன்று கிளைகளுமாக, அதன் பக்கங்களில் ஆறுகிளைகள் செல்லும்."
  }, {
    "number" : 33,
    "verse" : "ஒரு கிளையில் வாதுமை வடிவில் மூன்று கிண்ணங்கள் தம்தம் குமிழுடனும் மலருடனும் சேர்ந்து அமையும்.மறுகிளையிலும் வாதுமை வடிவில் மூன்று கிண்ணங்கள் தம்தம் குமிழுடனும் மலருடனும் அமையும்.இவ்வாறே விளக்குத்தண்டிலிருந்து பிரிந்து செல்லும் ஆறு கிளைகளும் இருக்கட்டும்."
  }, {
    "number" : 34,
    "verse" : "ஆனால், விளக்குத் தண்டுக்கு நேர் மேலே வாதுமை வடிவில் நான்கு கிண்ணங்கள் தம்தம் குமிழ்களுடனும் மலர்களுடனும் அமையும்."
  }, {
    "number" : 35,
    "verse" : "முதல் இரு கிளைகளுக்குக் கீழே ஒரு குமிழ், இடை இரு கிளைகளுக்குக் கீழே ஒரு குமிழ், கடை இரு கிளைகளுக்குக் கீழே ஒரு குமிழ் என்று விளக்குத் தண்டிலிருந்து பிரிந்து செல்லும் ஆறு கிளைகளுக்கும் அமையும்."
  }, {
    "number" : 36,
    "verse" : "அதன் குமிழ்கள் கிளைகள் யாவும் ஒன்றிணைந்தவையாயும் பசும்பொன் அடிப்பு வேலையுடன் அமைந்தவையாயும் இருக்கும்."
  }, {
    "number" : 37,
    "verse" : "அதற்காக ஏழு அகல்கள் செய்வாய்: முன் பக்கமாக ஒளிவீசும் முறையில் அவற்றை ஏற்றிவைப்பாய்."
  }, {
    "number" : 38,
    "verse" : "அதன் அணைப்பான்களும், நெருப்புத் தட்டுகளும் பசும்பொன்னாலேயே ஆக்கப்படவேண்டும்."
  }, {
    "number" : 39,
    "verse" : "அதனையும் எல்லாத் துணைக்கலன்களையும் ஒரு தாலந்து பசும்சொன்னால் செய்து முடிப்பாய்."
  }, {
    "number" : 40,
    "verse" : "மலையில் உனக்குக் காண்பிக்கப்பட்ட முறைப்படி நீ இவற்றைச் செய்யுமாறு கவனித்துக் கொள்."
  } ]
}
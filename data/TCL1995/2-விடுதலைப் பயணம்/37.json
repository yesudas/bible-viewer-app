{
  "bibleAbbr" : "TCL1995",
  "bookName" : "விடுதலைப் பயணம்",
  "bookEnglishName" : "Exodus",
  "chapterNumber" : 37,
  "verses" : [ {
    "number" : 1,
    "verse" : "உடன்படிக்கைப் பெட்டிபெட்சலேல் சித்திம் மரத்தால் ஒரு பேழை செய்தார்.அதன் நீளம் இரண்டரை முழம், அகலம் ஒன்றரை முழம், உயரம் ஒன்றரை முழம்."
  }, {
    "number" : 2,
    "verse" : "அவர் அதன் உள்ளும் புறமும் பசும்பொன்னால் வேய்ந்தார்: அதைச்சுற்றிலும் பொன்தோரணம் பொருத்தினார்."
  }, {
    "number" : 3,
    "verse" : "அவர் இரு வளையங்களை ஒரு பக்கத்திற்கும், இரு வளையங்களை மறு பக்கத்திற்குமாக, அதன் நான்கு கால்களுக்காகவும் நான்கு பொன் வளையங்களை வார்த்தார்."
  }, {
    "number" : 4,
    "verse" : "அவர் சித்திம் மரத்தால் தண்டுகள் செய்து அவற்றைப் பொன்னால் பொதிந்தார்."
  }, {
    "number" : 5,
    "verse" : "அவர் பேழையைத் தூக்கிச் செல்லும்படி, தண்டுகளைப் பேழையின் பக்கங்களிலுள்ள வளையங்களில் செருகிவிட்டார்."
  }, {
    "number" : 6,
    "verse" : "அவர் பசும்பொன்னால் இரக்கத்தின் இருக்கையைச் செய்தார்.அதன் நீளம் இரண்டரை முழமும் அகலம் ஒன்றரை முழமும் ஆகும்."
  }, {
    "number" : 7,
    "verse" : "அவர் இரு பொன் கெருபுகளைச் செய்தார்: இரக்கத்தின் இருக்கையிலுள்ள இரு பக்கங்களிலும் அவற்றை அடிப்பு வேலையாகச் செய்தார்."
  }, {
    "number" : 8,
    "verse" : "ஒரு புறத்தில் ஒரு கெருபும், மறுபுறத்தில் இன்னொரு கெருபுமாக இரக்கத்தின் இருக்கையோடு இணைந்தனவாக, அதன் இரண்டு பக்கங்களிலும் கெருபுகள் செய்யப்பட்டன."
  }, {
    "number" : 9,
    "verse" : "கெருபுகள் தம் இறக்கைகளை மேனோக்கி விரித்தவாறும், இரக்கத்தின் இருக்கையை தம் இறக்கைகளால் மூடியவாறும் இருந்தன.கெருபுகளின் முகங்கள் ஒன்றை ஒன்று நோக்கியவாறும், இரக்கத்தின் இருக்கையைப் பார்த்தவாறும் இருந்தன."
  }, {
    "number" : 10,
    "verse" : "விசேஷ மேசைஅவர் சித்திம் மரத்தால் மேசையொன்று செய்தார்.அதன் நீளம் இரண்டு முழம்: அகலம் ஒரு முழம்: உயரம் ஒன்றரை முழம்."
  }, {
    "number" : 11,
    "verse" : "அவர் அதனைப் பசும்பொன்னால் பொதிந்து சுற்றிலும் ஒரு பொன் தோரணம் செய்து வைத்தார்."
  }, {
    "number" : 12,
    "verse" : "அவர் கையகல அளவில் அதற்குச் சுற்றுச் சட்டம் அமைத்து அச்சட்டத்தைச் சுற்றிலும் பொன்தோரணம் செய்து வைத்தார்."
  }, {
    "number" : 13,
    "verse" : "அவர் அதற்கு நான்கு பொன்வளையங்கள் செய்து அவ்வளையங்களை நான்கு மூலைகளிலும் நான்கு கால்களில் பொருத்தினார்."
  }, {
    "number" : 14,
    "verse" : "மேசையைத் தூக்கிச்செல்லும் தண்டுகள் தாங்கும் இவ்வளையங்கள் சட்டத்தின் அருகில் இருந்தன."
  }, {
    "number" : 15,
    "verse" : "மேசையைத் தூக்கிச் செல்வதற்கான தண்டுகளைச் சித்திம் மரத்தால் செய்து அவற்றைப் பொன்னால் பொதிந்தார்."
  }, {
    "number" : 16,
    "verse" : "மேசைமேல் இடம்பெறும் துணைக்கலன்களான தட்டுகள், கிண்ணங்கள், சாடிகள், நீர்மப் படையலுக்கான குவளைகள் ஆகியவற்றையும் பசும்பொன்னால் செய்தார்."
  }, {
    "number" : 17,
    "verse" : "குத்துவிளக்குத் தண்டுபசும் பொன்னால் ஒரு விளக்குத் தண்டு செய்தார்.அதை அடிப்பு வேலையாகச் செய்தார்.அதன் அடித்தண்டு, கிளைகள், கிண்ணங்கள், குமிழ்கள், மலர்கள் ஆகியவை ஒன்றிணைந்ததாக இருந்தன."
  }, {
    "number" : 18,
    "verse" : "விளக்குத் தண்டின் ஒரு பக்கத்தில் இருந்து மூன்று கிளைகளும், விளக்குத் தண்டின் மறு பக்கத்திலிருந்து மூன்று கிளைகளுமாக அதன் பக்கங்களில் ஆறு கிளைகள் பிரிந்து சென்றன."
  }, {
    "number" : 19,
    "verse" : "ஒரு கிளையில், வாதுமை வடிவில் மூன்று கிண்ணங்கள் தம்தம் குமிழுடனும் மலருடனும் இருந்தன.மறு கிளையிலும் வாதுமை வடிவில் மூன்று கிண்ணங்கள் தம்தம் குமிழுடனும் மலருடனும் இருந்தன.இவ்வாறே விளக்குத் தண்டிலிருந்து பிரிந்து செல்லும் ஆறு கிளைகளும் அமைந்தன."
  }, {
    "number" : 20,
    "verse" : "விளக்குத் தண்டுக்கு நேர் மேலே, வாதுமை வடிவில் நான்கு கிண்ணங்கள் தம்தம் குமிழ்களுடனும் மலர்களுடனும் இருந்தன."
  }, {
    "number" : 21,
    "verse" : "முதல் இரு கிளைகளுக்குக் கீழே ஒரு குமிழ், இடை இருகிளைகளுக்குக் கீழே ஒரு குமிழ், கடை இரு கிளைகளுக்குக் கீழே ஒரு குமிழ் என்று அதிலிருந்து பிரிந்து செல்லும் ஆறு கிளைகளும் அமைந்தன."
  }, {
    "number" : 22,
    "verse" : "அதன் குமிழ்கள் கிளைகள் யாவும் ஒன்றிணைந்தனவாயும், பசும்பொன் அடிப்பு வேலையுடன் செய்யப்பட்டனவாயும் இருந்தன."
  }, {
    "number" : 23,
    "verse" : "அதன் ஏழு அகல்கள், அணைப்பான்கள், நெருப்புத் தட்டுகள் ஆகியவை பசும்பொன்னால் செய்யப்பட்டன."
  }, {
    "number" : 24,
    "verse" : "அவர் அதனையும் அதன் எல்லாத் துணைக்கலன்களையும் ஒரு தாலந்து பசும்பொன்னால் செய்தார்."
  }, {
    "number" : 25,
    "verse" : "நறுமணப் பொருள்களை எரிப்பதற்கான பீடம்அவர் சித்திம் மரத்தால் தூபப்பீடம் செய்தார்.அது நீளம் ஒரு முழமும் அகலம் ஒரு முழமுமாக சதுரவடிவமாயிருந்தது.அதன் உயரமோ இரண்டு முழம்.அதன் கொம்புகள் அதனுடன் ஒன்றிணைந்திருந்தன."
  }, {
    "number" : 26,
    "verse" : "அவர் அதன்மேல் பாகம், அதன் பக்கங்கள், அதன் கொம்புகள் ஆகியவற்றைப் பசும்பொன்னால் வேய்ந்து சுற்றிலும் தங்கத் தோரணம் பொருத்தினார்."
  }, {
    "number" : 27,
    "verse" : "அதைத் தூக்கிச் செல்லும் தண்டுகளைத் தாங்க அதன் தோரணத்துக்குக் கீழே இரு மூலைகளிலும் இரு பொன் வளையங்கள் வீதம் இரு பக்கங்களிலும் அவர் பொருத்தினார்."
  }, {
    "number" : 28,
    "verse" : "சித்திம் மரத்தால் அவர் தண்டுகள் செய்து அவற்றைப் பொன்னால் பொதிந்தார்."
  }, {
    "number" : 29,
    "verse" : "அவர் தூய திருப்பொழிவு எண்ணெயையும் திறமை வாய்ந்த பரிமளத்தயாரிப்பாளன் செய்வது போல் செய்யப்பட்டதும் கலப்பற்றதுமான நறுமணத் தூபத்தையும் தயாரித்தார்."
  } ]
}
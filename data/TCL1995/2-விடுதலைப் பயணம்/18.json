{
  "bibleAbbr" : "TCL1995",
  "bookName" : "விடுதலைப் பயணம்",
  "bookEnglishName" : "Exodus",
  "chapterNumber" : 18,
  "verses" : [ {
    "number" : 1,
    "verse" : "(மோசேயின் மாமனாரிடமிருந்து அறிவுரை) மிதியானின் அர்ச்சகரும் மோசேயின் மாமனாருமாகிய இத்திரோ என்பவர் கடவுள் மோசேக்கும் அவர் தம் மக்களாகிய இஸ்ரயேலருக்கும் செய்தது அனைத்தையும், ஆண்டவர் இஸ்ரயேலை எகிப்தினின்று வெளியேறச் செய்ததையும் கேள்வியுற்றார்."
  }, {
    "number" : 2,
    "verse" : "மோசே முன்பு அனுப்பிவைத்திருந்த அவர் மனைவி சிப்போராவையும், இரு புதல்வர்களையும் அவர் மாமனாராகிய இத்திரோ அழைத்துக் கொண்டு வந்தார்."
  }, {
    "number" : 3,
    "verse" : "அயல் நாட்டில் அன்னியனாக உள்ளேன்”என்ற பொருளில் ஒருவனுக்குக்கேர்சோம்”என்று மோசே பெயரிட்டிருந்தார்."
  }, {
    "number" : 4,
    "verse" : "என்னைப் பார்வோனின் வாளினின்று காப்பாற்றிய என் மூதாதையரின்கடவுளே என் துணை”என்ற பொருளில்எலியேசர்”என்று மற்றவனுக்குப் பெயரிட்டிருந்தார்."
  }, {
    "number" : 5,
    "verse" : "பாலை நிலத்தில் கடவுளின் மலை அருகில் மோசே பாளையம் இறங்கியிருக்க, அவருடைய மாமனாராகிய இத்திரோ மோசேயின் புதல்வரோடும் மனைவியோடும் அவரிடம் வந்தார்."
  }, {
    "number" : 6,
    "verse" : "“உம் மாமன் இத்திரோ என்ற நான் உம் மனைவியோடும் இரு மைந்தரோடும் வந்திருக்கிறேன்” என மோசேக்குச் சொல்லியனுப்பினார்."
  }, {
    "number" : 7,
    "verse" : "மோசேயும் தம் மாமனாரைச் சந்திக்க எதிர்கொண்டு வந்தார்: அவர்முன் தாழ்ந்து பணிந்தார்: அவரை முத்தமிட்டார்.இருவரும், ஒருவர் ஒருவரிடம் நலம் விசாரித்துக்கொண்டு, பாளையத்தில் புகுந்தனர்."
  }, {
    "number" : 8,
    "verse" : "இஸ்ரயேலின் நலனை முன்னிட்டு ஆண்டவர் பார்வோனுக்கும் எகிப்திற்கும் செய்தது அனைத்தைப்பற்றியும், வழியில் தங்களுக்கு நேரிட்ட எல்லாத் தொல்லைகளைப் பற்றியும் ஆண்டவர் தங்களுக்கு விடுதலை அளித்தது பற்றியும் மோசே தம் மாமனாருக்கு விவரித்துச் சொன்னார்."
  }, {
    "number" : 9,
    "verse" : "இஸ்ரயேலை எகிப்தின் பிடியினின்று விடுவிக்கையில், ஆண்டவர் செய்த எல்லா நன்மைகளைக்குறித்தும் இத்திரோ அகமகிழ்ந்தார்."
  }, {
    "number" : 10,
    "verse" : "அப்போது இத்திரோ, “ஆண்டவர் வாழ்த்தப்பெறுவாராக!. எகிப்தியர் பிடியினின்றும் பார்வோன் பிடியினின்றும் உங்களை விடுவித்தவர் அவரே."
  }, {
    "number" : 11,
    "verse" : "அனைத்துத் தெய்வங்களையும் விட ஆண்டவரே உயாந்தவர் என இப்போது உணர்ந்துகொண்டேன்.ஏனெனில், ஆணவச் செயல்புரிந்த எகிப்தியர் பிடியினின்று மக்களை விடுவித்தவர் அவரே” என்றுரைத்தார்."
  }, {
    "number" : 12,
    "verse" : "மோசேயின் மாமனாராகிய இத்திரோ கடவுளுக்கு எரிபலியையும், பலிகளையும் செலுத்தினார். ஆரோனும் இஸ்ரயேலின் எல்லாத் தலைவர்களும் மோசேயின் மாமனாருடன் கடவுள் திருமுன் உணவருந்தச் சென்றனர்."
  }, {
    "number" : 13,
    "verse" : "மறுநாள் மோசே மக்களுக்கு நீதிவழங்க அமர்ந்தார்.காலை முதல் மாலைவரை மக்கள் மோசேயைச் சுற்றி நின்று கொண்டிருந்தனர்."
  }, {
    "number" : 14,
    "verse" : "மோசே மக்களுக்குச் செய்து கொண்டிருந்ததையெல்லாம் அவர் மாமனார் கவனித்தார்.“நீர் மக்களுக்குச் செய்துகொண்டிருப்பது என்ன? நீர் மட்டும் அமர்ந்திருப்பதும், மக்களெல்லாம் காலைமுதல் மாலைவரை உம்மைச்சுற்றி நின்றுகொண்டிருப்பதும் எதற்கு?” என்று அவர் கேட்டார்."
  }, {
    "number" : 15,
    "verse" : "மோசே தம் மாமனாரை நோக்கி, “கடவுளின் தீர்ப்பை நாடி மக்கள் என்னிடமே வருகின்றனர்."
  }, {
    "number" : 16,
    "verse" : "அவர்களுக்கிடையில் சச்சரவு ஏற்படும்போது என்னிடம் வர ஒருவனுக்கும் இன்னொருவனுக்கும் நடுநின்று நானும் நீதி வழங்குகிறேன்.கடவுளுடைய நியமங்களையும் அவர் சட்டங்களையும் தெளிவுபடுத்துகிறேன்” என்றார்."
  }, {
    "number" : 17,
    "verse" : "மோசேயின் மாமனார் அவரை நோக்கி, “நீர் செயல்படும் முறை சரியல்ல."
  }, {
    "number" : 18,
    "verse" : "நீரும் உம்மோடுள்ள இந்த மக்களும் களைத்துப் போவீர்கள்.இதை உம்மால் தாங்க முடியாது: தனி ஆளாக இப்பணியை உம்மால் செய்யவியலாது."
  }, {
    "number" : 19,
    "verse" : "இப்போது, நான் சொல்வதைக் கேளும்.உமக்கோர் அறிவுரை கூறுகிறேன்.கடவுள் உம்மோடு இருப்பாராக! கடவுளின் திருமுன் நீர் மக்களின் பதிலாளாக இருந்து அவர்கள் விவகாரங்களைக் கடவுளிடம் எடுத்துச் செல்வீர்."
  }, {
    "number" : 20,
    "verse" : "நியமங்களையும் சட்டங்களையும் பற்றி நீர் அவர்களுக்கு அறிவுறுத்துவீர்.அவர்கள் நடக்கவேண்டிய நல்வழியையும், அவர்கள் ஆற்றவேண்டிய பணியையும் நீர் அவர்களுக்கு அறிவிப்பீர்."
  }, {
    "number" : 21,
    "verse" : "மேலும், மக்கள் அனைவரிலும் திறமையும், இறையச்சமும், நாணயமும் கொண்டு கையூட்டை வெறுக்கும் பண்பாளரைக் கண்டுபிடியும்.அவர்களை ஆயிரமவர், நூற்றுவர், ஐம்பதின்மர். பதின்மர் ஆகிய குழுக்களின் தலைவர்களாக நியமிப்பீர்."
  }, {
    "number" : 22,
    "verse" : "அவர்கள் எப்பொழுதும் மக்களுக்குநீதி வழங்கட்டும்.முக்கிய விவகாரங்கள் அனைத்தையும் உம்மிடம் கொண்டுவரட்டும்.சிறிய காரியங்களில் அவர்களே நீதி வழங்கட்டும்.ஆக, உமக்கும் சுமை குறையும்.அவர்களும் உம்மோடு பொறுப்பேற்பர்."
  }, {
    "number" : 23,
    "verse" : "கடவுள் கட்டளையிடும் இக்காரியத்தை நீர் செய்தால், உம்மால் பளுவைத் தாங்க இயலும்: இம் மக்கள் அனைவரும் தம்தம் இடத்திற்கு மன அமைதியுடன் செல்வர்” என்றார்."
  }, {
    "number" : 24,
    "verse" : "மோசே தம் மாமனாரின் சொல்லைக் கேட்டு, அவர் சொன்னபடியெல்லாம் செய்தார்."
  }, {
    "number" : 25,
    "verse" : "மோசே, இஸ்ரயேல் அனைவரிலும் திறமை வாய்ந்தவர்களைத் தேர்ந்தெடுத்து மக்களில் ஆயிரமவர், நூற்றுவர், ஐம்பதின்மர், பதின்மர் ஆகிய குழுக்களின் தலைவர்களாக அவர்களை நியமித்தார்."
  }, {
    "number" : 26,
    "verse" : "அவர்களும் மக்களுக்கு எப்பொழுதும் நீதி வழங்கி வந்தனர்: கடினமான சிக்கல்களை மோசேயிடம் கொண்டு சென்றனர்.சிறிய காரியங்களில் அவர்களே நீதி வழங்கினர்."
  }, {
    "number" : 27,
    "verse" : "மோசே தம் மாமனாரை வழியனுப்பி வைக்க, அவரும் தம் நாட்டிற்குத் திரும்பிச் சென்றார்."
  } ]
}
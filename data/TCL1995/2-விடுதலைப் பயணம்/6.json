{
  "bibleAbbr" : "TCL1995",
  "bookName" : "விடுதலைப் பயணம்",
  "bookEnglishName" : "Exodus",
  "chapterNumber" : 6,
  "verses" : [ {
    "number" : 1,
    "verse" : "ஆண்டவர் மோசேயை நோக்கி, “நான் பார்வோனுக்குச் செய்யப்போவதை நீ இப்போது காண்பாய்: என் கைவன்மை கண்டு அவன் அவர்களைப் போக விடுவான்: தன் நாட்டிலிருந்து துரத்தியும் விடுவான்” என்றார்."
  }, {
    "number" : 2,
    "verse" : "கடவுள் மோசேயிடம் பின்வருமாறு கூறினார்:"
  }, {
    "number" : 3,
    "verse" : "“நானே ஆண்டவர்.ஆபிரகாமுக்கும் ஈசாக்கும் யாக்கோபுக்கும்ஆண்டவர்”என்ற என்பெயரால் என்னை வெளிப்படுத்திக் கொள்ளவில்லையெனினும், எல்லாம் வல்ல கடவுளாகக் காட்சியளித்தவர் நானே!"
  }, {
    "number" : 4,
    "verse" : "மேலும் அவர்கள் அன்னியராக அலைந்தபோது தங்கியிருந்த கானான் நாட்டை அவர்களுக்குக் கொடுப்பதாக அவர்களுடன் உடன்படிக்கை நிலைநாட்டியதும் நானே!"
  }, {
    "number" : 5,
    "verse" : "மேலும், எகிப்தியர் அடிமைப்படுத்தி வைத்துள்ள இஸ்ரயேல் மக்களின் புலம்பலைக் கேட்டு என் உடன்படிக்கையை நினைவுகூர்ந்துள்ளேன்."
  }, {
    "number" : 6,
    "verse" : "நீ இஸ்ரயேல் மக்களிடம் சொல்ல வேண்டியது: நானே ஆண்டவர்.எகிப்தியரின் பாரச் சுமைகளை நான் உங்களிடமிருந்து அகற்றுவேன்.அவர்கள் உங்களை அடிமைப்படுத்துவதிலிருந்து விடுவிப்பேன்.ஓங்கிய கையாலும் மாபெரும் தண்டனைத் தீர்ப்புகளாலும் நான் உங்களுக்கு மீட்பளிப்பேன்."
  }, {
    "number" : 7,
    "verse" : "உங்களை நான் என் மக்களாகத் தேர்ந்தெடுப்பேன்.உங்களுக்குக் கடவுளாக நான் இருப்பேன்.எகிப்தியர் சுமத்திய பாரச் சுமைகளை அகற்றி உங்களை விடுவித்த உங்கள் கடவுளாகிய ஆண்டவர் நானே என்பதை அப்போது நீங்கள் அறிந்து கொள்வீர்கள்."
  }, {
    "number" : 8,
    "verse" : "ஆபிரகாமுக்கும் ஈசாக்கும் யாக்கோபுக்கும் நான் கொடுப்பதாக வாக்களித்த அந்த நாட்டிற்கு நான் உங்களைக் கூட்டிக்கொண்டு செல்வேன்.அதை உங்களுக்கு உரிமைச் சொத்தாகக் கொடுப்பேன்.நானே ஆண்டவர்!”"
  }, {
    "number" : 9,
    "verse" : "இவற்றையெல்லாம் மோசே இஸ்ரயேல் மக்களிடம் எடுத்துச் சொல்லியும், மன ஏக்கத்தையும் வேலையின்கொடுமையையும் முன்னிட்டு அவர்கள் மோசேக்குச் செவிகொடுக்கவில்லை."
  }, {
    "number" : 10,
    "verse" : "ஆண்டவர் மோசேயை நோக்கி,"
  }, {
    "number" : 11,
    "verse" : "“எகிப்திய மன்னனாகிய பார்வோன் தன் நாட்டிலிருந்து இஸ்ரயேல் மக்களை அனுப்பிவிடும்படி நீ அவனிடம் போய்ச் சொல்” என்றுரைத்தார்."
  }, {
    "number" : 12,
    "verse" : "மோசே ஆண்டவரிடம் பேசி, “இஸ்ரயேல் மக்களே எனக்குச் செவிசாய்க்காதிருக்க, பார்வோன் எவ்வாறு எனக்குச் செவிசாய்க்கப் போகிறான்? நானோ பண்பட்ட உதடுகள் இல்லாதவன்” என்று சொன்னார்."
  }, {
    "number" : 13,
    "verse" : "ஆண்டவர் மோசேயோடும் ஆரோனோடும் பேசி, எகிப்து நாட்டிலிருந்து இஸ்ரயேல் மக்களைக் கொண்டுவருவதற்காக இஸ்ரயேல் மக்களிடமும் எகிப்திய மன்னன் பார்வோனிடமும் செல்லும்படி அவர்களுக்குக் கட்டளையிட்டார்."
  }, {
    "number" : 14,
    "verse" : "இஸ்ரவேலின் சில குடும்பங்கள்அவர்களின் மூதாதையர் வழிவந்த குடும்பத் தலைவர்கள் இவர்களே: இஸ்ரயேலின் தலைமகனான ரூபனின் புதல்வர்: அனோக்கு, பல்லூ, எட்சரோன், கர்மி.இவைகளே ரூபன் வழிவந்த குடும்பங்கள்."
  }, {
    "number" : 15,
    "verse" : "சிமியோனின் புதல்வர்: எமுவேல், யாமின், ஓகாது, யாக்கின், சோவார், கானானியப் பெண்ணின் மகன் சாவூல். இவைகளே சிமியோன் வழிவந்த குடும்பங்கள்."
  }, {
    "number" : 16,
    "verse" : "தம் தலைமுறைகளின் வரிசைப்படி லேவியின் புதல்வரின் பெயர்கள்: கேர்சோன், கோகாத்து, மெராரி.லேவி வாழ்ந்தது நூற்று முப்பத்தேழு ஆண்டுகள்."
  }, {
    "number" : 17,
    "verse" : "கேர்சோனின் புதல்வர்: லிப்னி, சிமெயி.இவர்கள் தம்தம் குடும்பங்களுக்குத் தலைவர்கள்."
  }, {
    "number" : 18,
    "verse" : "கோகாத்தின் புதல்வர்: அம்ராம், இட்சகார், எப்ரோன், உசியேல்.கோகாத்து வாழ்ந்தது நூற்று முப்பத்துமூன்று ஆண்டுகள்."
  }, {
    "number" : 19,
    "verse" : "மெராரியின் புதல்வர்: மக்லி, மூசி.இவைகளே தலைமுறை வரிசைப்படி லேவியின் குடும்பங்கள்."
  }, {
    "number" : 20,
    "verse" : "அம்ராம் தன் தந்தையின் சகோதரியாகிய யோக்கபேது என்பவளைத் தனக்கு மனைவியாக்கிக் கொண்டான்.அவனுக்கு அவள் ஆரோன், மோசே என்பவர்களைப் பெற்றெடுத்தாள்.அம்ராம் வாழ்ந்தது நூற்றுமுப்பத்தேழு ஆண்டுகள்."
  }, {
    "number" : 21,
    "verse" : "இட்சகாரின் புதல்வர்: கோராகு, நெபேகு, சிக்ரி."
  }, {
    "number" : 22,
    "verse" : "உசியேலின் புதல்வர்: மீசாவேல், எல்சாபான், சித்ரி."
  }, {
    "number" : 23,
    "verse" : "அம்மினதாபின் மகளும் நகசோனின் சகோதரியுமான எலிசபாவை ஆரோன் மனைவியாக்கிக்கொண்டார்.அவருக்கு அவள் நாதாபு, அபிகூ, எலயாசர், இத்தாமர் என்பவர்களைப் பெற்றெடுத்தாள்."
  }, {
    "number" : 24,
    "verse" : "கோராகின் புதல்வர்: அசீர், எல்கானா, அபியசாபு.இவைகளே கோராகின் குடும்பங்கள்."
  }, {
    "number" : 25,
    "verse" : "ஆரோனின் மகன் எலயாசர், பூற்றியேல் என்பவனின் புதல்வியருள் ஒருத்தியைத் தனக்கு மனைவியாகக் கொண்டான்.அவனுக்கு அவள் பினகாசு என்பவனைப் பெற்றெடுத்தாள். தம் குடும்ப வரிசைக்கேற்ப லேவியரின் மூதாதையருள் தலைவர்கள் இவர்களே."
  }, {
    "number" : 26,
    "verse" : "தம்தம் அணிவகுப்பின்படி இஸ்ரயேல் மக்களை எகிப்து நாட்டிலிருந்து வெளியேறச் செய்யுங்கள்”என்று ஆண்டவரிடம் கட்டளை பெற்ற ஆரோனும் மோசேயும் இவர்களே."
  }, {
    "number" : 27,
    "verse" : "இஸ்ரயேல் மக்களை எகிப்திலிருந்து வெளியேறச் செய்வதற்காக எகிப்திய மன்னனாகிய பார்வோனுடன் பேச்சுவார்த்தை நடத்தியவர்களும் மோசே, ஆரோன் ஆகிய இவர்களே!"
  }, {
    "number" : 28,
    "verse" : "மோசேயை தேவன் மீண்டும் அழைத்தல்அக்காலத்தில் எகிப்து நாட்டில் ஆண்டவர் மோசேயுடன் பேசியருளினார்."
  }, {
    "number" : 29,
    "verse" : "ஆண்டவர் மோசேயுடன் பேசி, “நானே ஆண்டவர்.நான் உன்னோடு பேசுவதையெல்லாம் எகிப்திய மன்னன் பார்வோனிடம் நீ எடுத்துக் கூறு” என்று அறிவித்தபோது,"
  }, {
    "number" : 30,
    "verse" : "மோசே ஆண்டவரிடம், “பாரும், நான் பண்பட்ட உதடுகள் இல்லாதவன்.பார்வோன் எவ்வாறு எனக்குச் செவி கொடுக்கப்போகிறான்?” என்றார்."
  } ]
}
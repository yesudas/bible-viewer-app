{
  "bibleAbbr" : "TCL1995",
  "bookName" : "விடுதலைப் பயணம்",
  "bookEnglishName" : "Exodus",
  "chapterNumber" : 31,
  "verses" : [ {
    "number" : 1,
    "verse" : "பெசலெயேலும் அகோலியாபும்ஆண்டவர் மோசேயிடம்,"
  }, {
    "number" : 2,
    "verse" : "“யூதா குலத்தைச் சார்ந்த கூரின் மகனான ஊரியின் மகன் பெட்சலேல் என்பவனை நான் பெயர் சொல்லி அழைத்துள்ளேன்."
  }, {
    "number" : 3,
    "verse" : "ஞானம், அறிவுக்கூர்மை, அனுபவம், தொழில்திறமை அனைத்தும் அவனுக்கு உண்டாகுமாறு நான் அவனை இறை ஆவியால் நிரப்பியுள்ளேன்."
  }, {
    "number" : 4,
    "verse" : "இதனால் அவன் பொன், வெள்ளி, வெண்கல வேலை செய்யவும், பதிக்க வேண்டிய கற்களுக்குப் பட்டை தீட்டவும்,"
  }, {
    "number" : 5,
    "verse" : "மரத்தைச் செதுக்கவும் மற்றெல்லாவித நுண்ணிய வேலைகள் செய்யவும் வேண்டிய திட்டமிடும் நுட்பத்திறன் பெற்றுள்ளான்."
  }, {
    "number" : 6,
    "verse" : "மேலும், தாண் குலத்தைச் சார்ந்த அகிசமாக்கின் மகன் ஒகொலியாபு என்பவனையும் நான் அவனோடு நியமித்துள்ளேன்.ஞானமுள்ளோர் அனைவரின் உள்ளத்திலும் நானே ஞானம் அருளியுள்ளதால், அவர்கள் நான் உனக்குக் கட்டளையிட்டபடி அனைத்தையும் செய்வர். அவையாவன:"
  }, {
    "number" : 7,
    "verse" : "சந்திப்புக் கூடாரம், உடன்படிக்கைப் பேழையோடு அதன் மேலமைந்த இரக்கத்தின் இருக்கை, கூடாரத்திலுள்ள அனைத்துத் துணைக்கலன்கள்,"
  }, {
    "number" : 8,
    "verse" : "அப்ப மேசே, அதன் துணைக்கலன்கள், பழுதற்ற விளக்குத் தண்டு, அதன் அனைத்துத் துணைக்கலன்கள், தூபபீடம்,"
  }, {
    "number" : 9,
    "verse" : "எரிபலிபீடம், அதன் அனைத்து துணைக்கலன்கள், தண்ணீர்த் தொட்டி, அதன் ஆதாரம்,"
  }, {
    "number" : 10,
    "verse" : "அழகுறப் பின்னப்பட்ட ஆடைகள், குருவாகிய ஆரோனுக்குரிய திருவுடைகள், குருத்துவப் பணிபுரிவதற்காக அவன் புதல்வருக்குரிய ஆடைகள்,"
  }, {
    "number" : 11,
    "verse" : "திருப்பொழிவு எண்ணெய், தூயதலத்திற்கான நறுமணத் தூப வகைகள் ஆகியவை.நான் உனக்குக் கட்டளையிட்டபடி இவை அனைத்தையும் அவர்கள் செய்வர்” என்றார்."
  }, {
    "number" : 12,
    "verse" : "ஓய்வு நாள்ஆண்டவர் மோசேயிடம்,"
  }, {
    "number" : 13,
    "verse" : "“நீ இஸ்ரயேல் மக்களிடம் அறிவிக்க வேண்டியதாவது: நீங்கள் என் ஓய்வு நாள்களைக் கருத்தாய்க் கடைப்பிடியுங்கள்.ஆண்டவராகிய நானே உங்களைப் புனிதமாக்குகிறவர் என்பதை நீங்கள் உணர்ந்து கொள்ளும்படி அது எனக்கும் உங்களுக்கும் இடையில் உங்கள் தலைமுறைதோறும் ஓர் அடையாளமாக இருக்கும்."
  }, {
    "number" : 14,
    "verse" : "ஓய்வுநாளைக் கடைப்பிடியுங்கள்.அது உங்களுக்குப் புனிதமானதாகும்.அதன் தூய்மையைக் கெடுப்பவன் கொல்லப்படவே வேண்டும்.அந்நாளில் வேலை செய்பவன் எவனும் தன் மக்களிடமிருந்து விலக்கி வைக்கப்பட வேண்டும்."
  }, {
    "number" : 15,
    "verse" : "ஆறு நாள்கள் வேலை செய்யலாம்.ஏழாம் நாளோ ஓய்வு நாளாகியசாபாத்து.ஆண்டவருக்குப் புனிதமான நாள்.ஓய்வு நாளில் வேலை செய்பவன் எவனும் கொல்லப்படவேண்டும்."
  }, {
    "number" : 16,
    "verse" : "இஸ்ரயேல் மக்கள் ஓய்வுநாளைக் கடைபிடிக்க வேண்டும்.என்றுமுள்ள உடன்படிக்கையாக விளங்கும்படி தலைமுறைதோறும் ஓய்வுநாளைக் கைக்கொள்ள வேண்டும்."
  }, {
    "number" : 17,
    "verse" : "இது எனக்கும் இஸ்ரயேல் மக்களுக்கும் இடையே என்றுமுள்ள ஓர் அடையாளம்.ஏனெனில் ஆண்டவராகிய நான் ஆறு நாள்களில் விண்ணுலகையும் மண்ணுலகையும் உருவாக்கி ஏழாம் நாளில் ஓய்வெடுத்து இளைப்பாறினேன்” என்றார்."
  }, {
    "number" : 18,
    "verse" : "ஆண்டவர் சீனாய்மலைமேல் மோசேயோடு பேசி முடித்தபின், கடவுளின் விரலால் எழுதப்பட்ட கற்பலகைகளான உடன்படிக்கைப் பலகைகள் இரண்டையும் அவரிடம் அளித்தார்."
  } ]
}
{
  "bibleAbbr" : "TCL1995",
  "bookName" : "லேவியர்",
  "bookEnglishName" : "Leviticus",
  "chapterNumber" : 26,
  "verses" : [ {
    "number" : 1,
    "verse" : "தேவனுக்குக் கீழ்ப்படிபவர்களுக்குரிய பலன்கள்நீங்கள் உங்களுக்கு எனச் சிலைகளையும் படிமங்களையும் கல்தூண்களையும் உருவாக்கிக் கொள்ள வேண்டாம்.வணங்குவதற்கெனச் கற்சிலைகளை நாட்டில் நாட்ட வேண்டாம்.ஏனெனில், நானே உங்கள் கடவுளாகிய ஆண்டவர்!"
  }, {
    "number" : 2,
    "verse" : "ஓய்வுநாள்களைக் கடைப்பிடித்து, என் தூயகத்திற்கு அஞ்சி வாழ்வீர்களாக! நானே ஆண்டவர்!"
  }, {
    "number" : 3,
    "verse" : "நீங்கள் என் நியமங்களைக் கவனமாய்க் கைக்கொண்டு, கட்டளைகளை நிறைவேற்றி அவற்றிற்கேற்ப நடந்தால்,"
  }, {
    "number" : 4,
    "verse" : "ஏற்ற காலத்தில் மழையை நான் பெய்யச் செய்வேன்.வயல் தன் பலன்களைத் தரும்: நிலத்தின் மரங்கள் தங்கள் கனிகளைத் தரும்."
  }, {
    "number" : 5,
    "verse" : "கதிர் அறுப்பு திராட்சைப்படி அறுவடைவரை இருக்கும்.பழ அறுவடை பயிர் விதைப்புவரை வரும்: நீங்கள் விரும்புவனவற்றை உண்டு நாட்டில் நலமாய் வாழ்வீர்கள்."
  }, {
    "number" : 6,
    "verse" : "நாட்டிற்கு அமைதி அருள்வேன்.அச்சுறுத்துவாரின்றிப் படுத்துக்கொள்வீர்கள்.நாட்டில் இராதபடி கொடிய விலங்குகளை ஒழிப்பேன்.வாள் உங்கள் நாட்டில் உலவுவதில்லை."
  }, {
    "number" : 7,
    "verse" : "உங்கள் எதிரிகளைத் துரத்தியடிப்பீர்கள்: அவர்கள் உங்கள் வாளால் வெட்டுண்டு வீழ்வர்."
  }, {
    "number" : 8,
    "verse" : "உங்களில் ஐந்து பேர் நூறுபேரையும், நூறுபேர் பதினாயிரம் பேரையும் துரத்துவீர்கள்: உங்கள் எதிரிகள் உங்கள் முன்வாளால் வெட்டுண்டு அழிவர்."
  }, {
    "number" : 9,
    "verse" : "நான் உங்களுக்குக் கருணைக்கண் காட்டி, உங்களைப் பலுகவும் பெருகவும் செய்து, உங்களிடமிருந்தும் என் உடன்படிக்கையை நிலைப்படுத்துவேன்."
  }, {
    "number" : 10,
    "verse" : "சென்ற ஆண்டின் பழைய தானியத்தை உண்பீர்கள்: புதிய தானியத்தின் வருகையால் பழையது விலக்கப்படும்."
  }, {
    "number" : 11,
    "verse" : "உறைவிடத்தை உங்கள் நடுவில் நிறுவுவேன்.நான் உங்களை வெறுப்பதில்லை."
  }, {
    "number" : 12,
    "verse" : "உங்கள் நடுவே நான் உலவுவேன்.நானே உங்கள் கடவுள்! நீங்கள் என் மக்கள்!"
  }, {
    "number" : 13,
    "verse" : "நீங்கள் எகிப்தியருக்கு அடிமைகளாய் இராதபடிக்கு நான் உங்களை அவர்கள் நாட்டிலிருந்து புறப்படச்செய்தேன்.உங்கள் நுகத்தடிகளை முறித்து உங்களை நிமிர்ந்து நடக்கப்பண்ணின உங்கள் கடவுளாகிய ஆண்டவர் நானே!"
  }, {
    "number" : 14,
    "verse" : "தேவனுக்குக் கீழ்ப்படியாதவர்களுக்குரிய தண்டனைநீங்கள் என் சொல்லைக் கேளாமல், கட்டளைக்கு ஏற்ப நடக்காமல்,"
  }, {
    "number" : 15,
    "verse" : "நியமங்களைத் தள்ளிவிட்டு, நீங்கள் என் கட்டளைகளை வெறுத்து, சட்டங்களை நிறைவேற்றாமல், என் உடன்படிக்கையை முறித்துவிட்டால்,"
  }, {
    "number" : 16,
    "verse" : "திகிலையும் என்புருக்கி நோயையும் காய்ச்சலையும் வரப்பண்ணுவேன்.அவை உங்கள் கண்களைப் பூக்கச்செய்து உயிரை உறிஞ்சும்.நீங்கள் பயனில்லாமல் விதைவிதைப்பீர்கள்: எதிரிகள் பலனைத் தின்பார்கள்."
  }, {
    "number" : 17,
    "verse" : "உங்கள் எதிரிகள் முன்னிலையில் முறியடிக்கப்படுமாறு எனது முகத்தை உங்களுக்கு எதிராகத் திருப்புவேன்.உங்கள் பகைவர் உங்களை ஆள்வர்.யாரும் துரத்தாமலே நீங்கள் ஓடுவீர்கள்."
  }, {
    "number" : 18,
    "verse" : "இதன் பின்னரும் நீங்கள் என் சொல்லைக் கேட்கவில்லையெனில், நான் உங்கள் பாவங்களுக்கு ஏற்ப ஏழு மடங்கு உங்களைத் தண்டிப்பேன்."
  }, {
    "number" : 19,
    "verse" : "உங்கள் முரட்டுப் பெருமையை அழித்து வானத்தை இரும்பைப் போன்றும் நிலத்தை வெண்கலத்தைப்போன்றும் இறுகச் செய்வேன்."
  }, {
    "number" : 20,
    "verse" : "உங்கள் ஆற்றல் வீணாகச் செலவழியும்: நாடு தன்பலனையும், நிலத்தின் மரங்கள் கனிகளையும் கொடா."
  }, {
    "number" : 21,
    "verse" : "நீங்கள் என் சொல்லைக் கேட்க மனமற்று, எனக்கு எதிராகச் செயல்பட்டால் உங்கள் தவறுகளுக்குத் தக்க, ஏழு மடங்கு துன்பத்தை உங்கள் மீது வரச்செய்வேன்."
  }, {
    "number" : 22,
    "verse" : "உங்களுக்குள் காட்டு விலங்குகளை வரவிடுவேன்.அவை உங்கள் பிள்ளைகளை அழிக்கும்.உங்கள் ஆடுமாடுகளை அழித்து, உங்களைக் குறைந்துபோகச் செய்யும்.உங்கள் பாதைகள் பயன்படுத்துவோரில்லாமல் பாழாகும்."
  }, {
    "number" : 23,
    "verse" : "அப்படியும், இந்தத் தண்டனையால் திருந்தாமல், எனக்கு எதிராக நீங்கள் நடந்தால்,"
  }, {
    "number" : 24,
    "verse" : "நான் உங்களுக்கு எதிராக நின்று, உங்கள் பாவங்களுக்கு ஏற்ப ஏழு மடங்கு தண்டனை வரச்செய்வேன்."
  }, {
    "number" : 25,
    "verse" : "உடன்படிக்கையின் நீதியை நிலைநாட்டி, பழிக்குப் பழிவாங்கும் வாளை வரச்செய்வேன். உங்கள் நகர்களுக்குள் நீங்கள் வந்த பின்னர் உங்களுக்குள் கொள்ளை நோயை வரச்செய்வேன்: எதிரிகளிடம் உங்களைக் கையளிப்பேன்."
  }, {
    "number" : 26,
    "verse" : "உணவு என்னும் ஆதரவை உங்களிடமிருந்து அகற்றிவிடுவேன்.பத்துப்பெண்கள் ஒரே அடுப்பில் அப்பம் சுட்டு அதைச் சமநிறையாகப் பங்கிட்டுப் கொடுப்பர்.நீங்கள் உண்டும் நிறைவடையமாட்டீர்கள்."
  }, {
    "number" : 27,
    "verse" : "இதற்குப்பின்னும், நீங்கள் என் சொல்லுக்குக் கீழ்ப்படியவில்லை எனில்,"
  }, {
    "number" : 28,
    "verse" : "நான் பெரும் கோபம் கொண்டு உங்களை எதிர்த்து உங்கள் குற்றங்களுக்காக ஏழுமடங்கு தண்டிப்பேன்."
  }, {
    "number" : 29,
    "verse" : "உங்கள் புதல்வர்களின் சதையையும் புதல்வியரின் சதையையும் தின்பீர்கள்."
  }, {
    "number" : 30,
    "verse" : "நான் தொழுகை மேடுகளையும் தூபபீடங்களையும் தகர்த்து, உங்கள் சடலங்களை உயிரற்ற தெய்வச் சிலைகள்மீது விழச் செய்வேன்.என் உள்ளம் உங்களை வெறுக்கும்."
  }, {
    "number" : 31,
    "verse" : "உங்கள் நகர்கள் பாலை நிலமும், உங்கள் புனித இடங்கள் பாழ்நிலமும் ஆகும். உங்கள் பலிகளின் நறுமணம் எனக்கு உவப்பாய் இராது."
  }, {
    "number" : 32,
    "verse" : "உங்கள் எதிரிகளே அதிர்ச்சி அடையும் வகையில் அவர்கள் குடியிருக்கும் உங்கள் நாட்டைப் பாழாக்குவேன்."
  }, {
    "number" : 33,
    "verse" : "உங்களை உலக மக்களுக்குள்ளே சிதறடித்து, உங்களை உருவின வாளால் துரத்துவேன்.உங்கள் நாடு பாழ்நிலமும் உங்கள் நகர் பாலை நிலமும் ஆகும்."
  }, {
    "number" : 34,
    "verse" : "நாடு பாழாய்க் கிடக்கும்.அப்போது அது தன் ஓய்வாண்டுகளை மகிழ்ச்சியாய் அனுபவிக்கும்.அது ஓய்வடைந்து தன் ஓய்வை அனுபவித்து முடிக்கும்.அப்போது நீங்கள் எதிரிகளின் நாட்டில் இருப்பீர்கள்."
  }, {
    "number" : 35,
    "verse" : "நீங்கள் குடியிருந்தபோது அது ஓய்வாண்டுகளிலே ஓய்வற்று இருந்தபடியால், அது பாழாய்க் கிடக்கும் காலங்களில் ஓய்வாயிருக்கும்."
  }, {
    "number" : 36,
    "verse" : "உங்கள் எதிரிகளின் நாட்டில் உங்களுள் எஞ்சியிருப்போரின் உள்ளத்தில் நான் சோர்வை ஏற்படுத்துவேன்.காற்றில் பறக்கும் இலையின் ஓசைகூட அவர்களை அச்சுறுத்தும்.வாளுக்குத் தப்பியோடுவதுபோல ஓடி, யாரும் துரத்தாமலேயே விழுவார்கள்."
  }, {
    "number" : 37,
    "verse" : "வாளால் துரத்தப்படுவதுபோல யாரும் துரத்தாமலேயே ஒருவர்மேல் ஒருவர் இடறி விழுவார்கள்.உங்கள் எதிரிகளுக்கு முன் உங்களால் நிற்கவும் இயலாது."
  }, {
    "number" : 38,
    "verse" : "வேற்றினத்தாரிடையே அழிந்து போவீர்கள்.உங்கள் எதிரிகளின் நாடு உங்களை விழுங்கும்."
  }, {
    "number" : 39,
    "verse" : "உங்களுள் எஞ்சியிருப்போர் எதிரிகளின் நாடுகளில் தங்கள் குற்றங்களாலும் தங்கள் மூதாதையரின் குற்றங்களாலும் சோர்வுற்று"
  }, {
    "number" : 40,
    "verse" : "எப்பொழுதும் நம்பிக்கை இருக்கிறதுஎனக்கு எதிராக அவர்கள் செய்த குற்றங்களும், அவர்கள் மூதாதையர் செய்த குற்றங்களும்,"
  }, {
    "number" : 41,
    "verse" : "நான் அவர்களுக்கு எதிராகமாறி அவர்களை அவர்களின் எதிரிகளின் நாட்டிற்கு அனுப்பச்செய்தன.அதனை அவர்கள் அறிக்கையிட்டு, அப்போது அவர்கள் விருத்தசேதனம் அற்ற இதயத்தைத் தாழ்த்தி, குற்றத்திற்குக் கழுவாய் தேடினால்,"
  }, {
    "number" : 42,
    "verse" : "நான் யாக்கோபுடன் செய்த உடன்படிக்கையையும், ஈசாக்குடன் செய்த உடன்படிக்கையையும், ஆபிரகாமுடன் செய்த உடன்படிக்கையையும் நினைவு கூர்வேன்: நாட்டையும் நினைவுகூர்வேன்."
  }, {
    "number" : 43,
    "verse" : "அவர்களின் செயலால் வெறுமையாய் விடப்பட்டு, பாழாய்ப்போன நிலம் தனது ஓய்வாண்டுகளை நிறைவாய் அனுபவிக்கும்: என் கட்டளைகளை ஏற்காததாலும் நியமங்களை வெறுத்ததாலும் தங்கள் தங்கள் குற்றங்களுக்கு அவர்கள் கழுவாய் தேடுவர்."
  }, {
    "number" : 44,
    "verse" : "ஆயினும், அவர்கள் தங்கள் எதிரிகளின் நாட்டில் இருக்கும்பொழுது, என் உடன்படிக்கை பொருளற்றதாகி விடுமாறு நான் அவர்களை முற்றிலும் அழிக்கவோ புறக்கணிக்கவோ மாட்டேன்.ஏனெனில், நானே அவர்களின் கடவுளாகிய ஆண்டவர்!"
  }, {
    "number" : 45,
    "verse" : "நான் அவர்களுடைய கடவுளாகிய வேற்றினத்தார் கண்முன்னே எகிப்திலிருந்து அவர்களின் மூதாதையரை அழைத்து வந்து அவர்களோடு செய்துகொண்ட உடன்படிக்கையை அவர்களுக்காக நினைவுகூர்வேன், நானே ஆண்டவர்”."
  }, {
    "number" : 46,
    "verse" : "ஆண்டவர் சீனாய் மலையில் மோசேயின் மூலம் அவருக்கும் இஸ்ரயேலருக்கும் இடையில் ஏற்படுத்திக்கொண்ட நியமங்களும் நெறிமுறைச் சட்டங்களும் இவையே!"
  } ]
}
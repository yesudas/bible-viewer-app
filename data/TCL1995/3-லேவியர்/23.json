{
  "bibleAbbr" : "TCL1995",
  "bookName" : "லேவியர்",
  "bookEnglishName" : "Leviticus",
  "chapterNumber" : 23,
  "verses" : [ {
    "number" : 1,
    "verse" : "சிறப்பான பண்டிகைகள்ஆண்டவர் மோசேயிடம் கூறியது:"
  }, {
    "number" : 2,
    "verse" : "“இஸ்ரயேல் மக்களிடம் நீ இவ்வாறு கூறு: நீங்கள் சபையாகக் கூடிப் புனிதமாய்க் கடைப்பிடிக்க வேண்டிய ஆண்டவருக்குரிய பண்டிகை நாள்களாவன:"
  }, {
    "number" : 3,
    "verse" : "ஓய்வு நாள்ஆறு நாள்கள் நீங்கள் வேலை செய்யலாம்.ஏழாம் நாளோ முழுமையாக ஓய்வெடுக்கும் நாள்: புனித சபை கூடும் நாள்.அன்று நீங்கள் ஒரு வேலையும் செய்யவேண்டாம்.நீங்கள் வாழும் இடமெங்கும் அது ஆண்டவருக்கான ஓய்வுநாள்."
  }, {
    "number" : 4,
    "verse" : "பஸ்காநீங்கள் சபையாகக் கூடிக் குறிப்பிட்ட நாள்களில் புனிதமாய்க் கடைப்பிடிக்க வேண்டிய ஆண்டவரின் பண்டிகை நாள்களாவன:"
  }, {
    "number" : 5,
    "verse" : "முதல் மாதம் பதினான்காம் நாள் மாலையில் ஆண்டவருக்கான பாஸ்கா."
  }, {
    "number" : 6,
    "verse" : "புளிப்பில்லா அப்பப் பண்டிகைஅந்த மாதம் பதினைந்தாம் நாள் ஆண்டவருக்கான புளிப்பற்ற அப்பப் பண்டிகை: ஏழநாள் புளிப்பற்ற அப்பங்களை உண்பீர்கள்."
  }, {
    "number" : 7,
    "verse" : "பண்டிகையின் முதல் நாள் சபை கூடும் புனித நாள்.அன்று வேலை செய்யலாகாது."
  }, {
    "number" : 8,
    "verse" : "ஏழுநாளும் ஆண்டவருக்கு எரிபலி செலுத்த வேண்டும்.ஏழாம் நாள் சபை கூடும் புனித நாள்.அன்று வேலை செய்யலாகாது."
  }, {
    "number" : 9,
    "verse" : "முதல் அறுவடைப் பண்டிகைஆண்டவர் மோசேயிடம் கூறியது:"
  }, {
    "number" : 10,
    "verse" : "இஸ்ரயேல் மக்களிடம் நீ சொல்ல வேண்டியது: நான் உங்களுக்குக் கொடுக்கும் நாட்டில் நீங்கள் வந்து அறுவடை செய்யும் போது அறுவடையின் முதல் விளைச்சலான ஒரு கதிர்க் கட்டினைக் குருவிடம் கொண்டுவர வேண்டும்."
  }, {
    "number" : 11,
    "verse" : "உங்கள் சார்பாக ஏற்கத் தக்கதாக, குரு அந்தத் தானியக் கதிர்க்கட்டினை, ஓய்வு நாளுக்குப் பின்வரும் அடுத்த நாளில் ஆண்டவரின் திருமுன் ஆரத்திப் பலியாக்குவார்."
  }, {
    "number" : 12,
    "verse" : "அதனை ஆரத்தியாக காட்டுகிற அன்று, ஆண்டவருக்கு எரிபலியாக ஓராண்டான பழுதற்ற ஆட்டுக்குட்டி ஒன்றைச் செலுத்துங்கள்."
  }, {
    "number" : 13,
    "verse" : "இருபதுபடி அளவுள்ள மரக்காலில் பத்தில் இரண்டு பங்கான மிருதுவான மாவை எண்ணெயில் பிசைந்து ஆண்டவர் விரும்பும் நறுமணமிக்க எரிபலியாகச் செலுத்துங்கள்.திராட்சைப் பழ இரசத்தை நீர்மப் படையலாகப் படையுங்கள்."
  }, {
    "number" : 14,
    "verse" : "உங்கள் கடவுளின் காணிக்கையை நீங்கள் கொண்டுவரும் அந்த நாள்வரை, அப்பமோ, சுட்ட கதிரோ, பச்சைக் கதிரோ, உண்ணலாகாது.இது நீங்கள் வாழும்இடமெங்கும் உங்களுக்குப்பின் வரும் உங்கள் வழிமரபினரும் கடைப்பிடிக்க வேண்டிய என்றுமுள நியமம் ஆகும்."
  }, {
    "number" : 15,
    "verse" : "பெந்தெகோஸ்தே பண்டிகைஆரத்திப் பலியாகக் கதிர்க்கட்டினைக் கொண்டுவந்த ஓய்வு நாளின் மறு நாளிலிருந்து ஏழு வாரங்களைக் கணக்கிடவும்."
  }, {
    "number" : 16,
    "verse" : "ஏழாம் ஓய்வு நாளுக்கு மறுநாளான ஐம்பதாம் நாளில் ஆண்டவருக்குப் புது உணவுப் படையலைச் செலுத்துங்கள்."
  }, {
    "number" : 17,
    "verse" : "நீங்கள் வாழும் இடங்களிலிருந்து இருபது படி அளவுள்ள ஒரு மரக்கால் மிருதுவான மாவில் பத்தில் இரு பகுதி எடுத்து, புளிப்பேற்றி இரண்டு அப்பங்களைச் சுட்டு, அவற்றை ஆண்டவருக்கு முதற்பலனின் ஆரத்திப் பலியாகக் கொண்டு வாருங்கள்."
  }, {
    "number" : 18,
    "verse" : "இந்த அப்பத்துடன், ஓராண்டான பழுதற்ற ஏழு ஆட்டுக் குட்டிகளையும், ஒரு காளையையும், இரண்டு ஆட்டுக் கிடாய்களையும். உணவுப் படையலோடும் நீர்மப் படையலோடும் ஆண்டவருக்கு எரிபலியாகச் செலுத்துங்கள்.இது ஆண்டவருக்கு உகந்த நறுமணமிக்க நெருப்புப்பலியாக இருக்கும்."
  }, {
    "number" : 19,
    "verse" : "வெள்ளாட்டுக் கிடாய்களில் ஒன்றைப் பாவம் போக்கும் பலியாகவும், ஓராண்டான இரண்டு ஆட்டுக் குட்டிகளை நல்லுறவுப் பலியாகவும் செலுத்துங்கள்."
  }, {
    "number" : 20,
    "verse" : "இந்த இரண்டு ஆட்டுக்குட்டிகளை முதற்பலனான அப்பத்துடன் குரு ஆண்டவர் திருமுன் ஆரத்திப் பலியாக்குவார்.அவை ஆண்டவருக்குத் தூயதான காணிக்கைகள்: குருவுக்குரியவை."
  }, {
    "number" : 21,
    "verse" : "அந்நாளை திருப்பேரவை நாளாக அறிவியுங்கள்.எத்தகைய வேலையும் அன்று செய்யலாகாது.இது நீங்கள் வாழும் இடமெங்கும் உங்கள் தலைமுறைதோறும் கடைபிடிக்க வேண்டிய என்றுமுள நியமம் ஆகும்."
  }, {
    "number" : 22,
    "verse" : "உங்கள் நாட்டில் நீங்கள் அறுவடை செய்யும்போது உங்கள் வயலோரத்தில் இருப்பதை முற்றிலும் அறுத்துவிடாமலும் சிந்திக்கிடக்கும் கதிர்களைப் பொறுக்காமலும் இருங்கள்.அவற்றை எளியவருக்கும் அன்னியருக்கும் விட்டுவிடுங்கள்.நானே உங்கள் கடவுளாகிய ஆண்டவர்!"
  }, {
    "number" : 23,
    "verse" : "எக்காளப் பண்டிகைஆண்டவர் மோசேயிடம் கூறியது:"
  }, {
    "number" : 24,
    "verse" : "நீ இஸ்ரயேல் மக்களிடம் கூறு: ஏழாம் மாதம் முதல்நாள் உங்களுக்கு ஓய்வு நாள்: அதைத் திருப்பேரவையாகக் கூடி எக்காளம் ஊதிக் கொண்டாடுங்கள்."
  }, {
    "number" : 25,
    "verse" : "எத்தகைய வேலையும் அன்று செய்யாமல் ஆண்டவருக்கு நெருப்புப் பலி செலுத்துங்கள்."
  }, {
    "number" : 26,
    "verse" : "பாவப்பரிகார நாள்ஆண்டவர் மோசேயிடம் கூறியது:"
  }, {
    "number" : 27,
    "verse" : "அந்த ஏழாம் மாதம் பத்தாம் நாள், பாவக் கழுவாய் நாள்: புனித சபை கூடும் நாள்.அன்று நீங்கள் உங்களையே தாழ்த்திக்கொண்டு, ஆண்டவருக்கு எரிபலி செலுத்த வேண்டும்."
  }, {
    "number" : 28,
    "verse" : "அந்த நாளில் எத்தகைய வேலையும் செய்யலாகாது.ஏனெனில், அது கடவுளாகிய ஆண்டவரின் திருமுன் உங்களுக்காகப் பாவக்கழுவாய் நிறைவேற்றும் நாள்."
  }, {
    "number" : 29,
    "verse" : "அந்த நாளில் தம்மைத் தாழ்த்திக்கொள்ளாத எந்த மனிதரும் தம் இனத்தில் இராதபடி அழிக்கப்படுவார்."
  }, {
    "number" : 30,
    "verse" : "அந்த நாளில் யாராவது ஏதாவது வேலை செய்தால், அவரை அவர் இனத்திலிருந்து அழித்துவிடுவேன்."
  }, {
    "number" : 31,
    "verse" : "நீங்கள் எந்த வேலையும் செய்யக்கூடாது.இது உங்கள் தலைமுறைதோறும் நீங்கள் வாழுமிடங்கள் எல்லாம் பின்பற்ற வேண்டிய என்றுமுள நியமம் ஆகும்."
  }, {
    "number" : 32,
    "verse" : "அன்று உங்களுக்கு முழுமையான ஓய்வு நாள்: அன்று உங்களைத் தாழ்த்திக் கொள்ள வேண்டும்.அந்த மாதத்தின் ஒன்பதாம் நாளினை மாலைமுதல் மறுநாள் மாலை வரை, ஓய்வுநாளாகக் கடைப்பிடிக்க வேண்டும்."
  }, {
    "number" : 33,
    "verse" : "கூடாரப் பண்டிகைஆண்டவர் மோசேயிடம் கூறியது:"
  }, {
    "number" : 34,
    "verse" : "நீ இஸ்ரயேல் மக்களிடம் கூற வேண்டியது: ஏழாம் மாதம் பதினைந்தாம் நாளன்று ஆண்டவரின் கூடாரப்பெருவிழா தொடங்குகின்றது.அது ஏழு நாள்கள் தொடரும்."
  }, {
    "number" : 35,
    "verse" : "முதல்நாள் திருப்பேரவை கூடும் நாள்: அன்று எத்தகைய வேலையையும் செய்யவேண்டாம்."
  }, {
    "number" : 36,
    "verse" : "ஏழு நாள்களும் ஆண்டவருக்கு நெருப்புபலி செலுத்துங்கள்.எட்டாம் நாளன்று திருப்பேரவை கூடும்: அன்றும் ஆண்டவருக்கு நெருப்புப்பலி செலுத்துங்கள்.அது நிறைவுநாள்.அன்று எத்தகைய வேலையையும் செய்யலாகாது."
  }, {
    "number" : 37,
    "verse" : "ஓய்வுநாளில் ஆண்டவருக்குச் செலுத்தும் காணிக்கைகள், நேர்ச்சைகள், தன்னார்வப் பலிகள் தவிர,"
  }, {
    "number" : 38,
    "verse" : "அந்தந்த நாள்களுக்கு ஏற்ப, எரிபலி, உணவுப்படையல், இரத்தப்பலி, நீர்மப்படையல் முதலிய பலிகளைச் செலுத்தத் தக்கதாகவும் சபையாய்க் கூடி அந்த நாளைப் புனிதமாய்க் கடைப்பிடியுங்கள்.இவையே நீங்கள் கொண்டாட வேண்டிய விழாக்கள்."
  }, {
    "number" : 39,
    "verse" : "நிலத்தின் பலனைச் சேகரிக்கும் ஏழாம் மாதம் பதினைந்தாம் நாள்விழா: அது ஏழு நாளளவு கொண்டாடப்பட வேண்டும்.முதல் நாளும், எட்டாம் நாளும் ஓய்வு நாள்கள்."
  }, {
    "number" : 40,
    "verse" : "முதல் நாள், கவர்ச்சிகரமான மரங்களின் பழங்களையும், பேரீச்ச ஓலை, மற்றும் கொழுமையான தளிர்களையும், அலரி இலைகளையும் கொண்டு வந்து, ஆண்டவர் திருமுன் மகிழ்ந்திருங்கள்."
  }, {
    "number" : 41,
    "verse" : "ஆண்டுதோறும் ஏழு நாளளவு இப்பெருவிழா கொண்டாடப்படவேண்டும்.ஏழாம் மாதத்தில் அது கொண்டாடப்படவேண்டும்.இது நீங்கள் தலைமுறைதோறும் கடைப்பிடிக்க வேண்டிய என்றுமுள நியமம் ஆகும்."
  }, {
    "number" : 42,
    "verse" : "ஏழு நாள் கூடாரங்களில் குடியிருங்கள்: இஸ்ரயேலில் பிறந்த யாவரும் அவ்வாறே கூடாரங்களில் குடியிருக்க வேண்டும்."
  }, {
    "number" : 43,
    "verse" : "இஸ்ரயேலரை எகிப்திலிருந்து நான் கொண்டுவந்தபோது, அவர்கள் கூடாரங்களில் வாழ்ந்தார்கள் என்பதை இதன்மூலம் உன் வழிமரபினர் அறிந்துகொள்வர்.நானே உங்கள் கடவுளாகிய ஆண்டவர்!"
  }, {
    "number" : 44,
    "verse" : "இவ்வாறு மோசே ஆண்டவரின் விழாக்களின் வரலாற்றை இஸ்ரயேல் மக்களுக்கு எடுத்துரைத்தார்."
  } ]
}
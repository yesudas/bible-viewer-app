{
  "bibleAbbr" : "TCL1995",
  "bookName" : "லேவியர்",
  "bookEnglishName" : "Leviticus",
  "chapterNumber" : 7,
  "verses" : [ {
    "number" : 1,
    "verse" : "குற்ற பரிகார பலிகள்குற்றப்பழி நீக்கும் பலிபற்றிய கட்டளை இதுவே: அது மிகத்தூயது."
  }, {
    "number" : 2,
    "verse" : "எரிபலி அடிக்கப்படும் இடத்திலேயே குற்றப்பழி நீக்கும் பலியும் அடிக்கப்படவேண்டும்.அதன் இரத்தத்தைப் பலிபீடத்தின்மேல் சுற்றிலும் தெளிக்கவேண்டும்."
  }, {
    "number" : 3,
    "verse" : "அதன் கொழுப்பு முழுவதையும், அதன் கொழுப்பு வாலையும் குடல்களை மூடிய கொழுப்பையும்,"
  }, {
    "number" : 4,
    "verse" : "இரு சிறுநீரகங்களையும் அவற்றின்மேல் குடல்களோடு சேர்ந்திருக்கிற கொழுப்பையும் சிறுநீரகங்களோடு கல்லீரலின் மேல் இருக்கிற சவ்வையும் எடுத்து,"
  }, {
    "number" : 5,
    "verse" : "இவற்றைக் குரு பலிபீடத்தின்மேல் ஆண்டவருக்கு நெருப்புப்பலி ஆக்கவேண்டும்.அது குற்றப்பழி நீக்கும் பலி."
  }, {
    "number" : 6,
    "verse" : "குருக்களில் ஆண்மக்கள் யாவரும் அதை உண்பர்.அதைத் தூய தலத்தில் உண்ண வேண்டும்.அது மிகத் தூயது."
  }, {
    "number" : 7,
    "verse" : "பாவம் போக்கும் பலியைப் போன்றதே குற்றப்பழி நீக்கும் பலியும்.அவற்றிற்குரிய சட்டம் ஒன்றே.அது கறை நீக்கம் செய்யும் குருவுக்கே உரியது."
  }, {
    "number" : 8,
    "verse" : "ஒருவர் செலுத்தும் எரிபலியின் தோல் அப்பலியைச் செலுத்தும் குருவுக்கே உரியது."
  }, {
    "number" : 9,
    "verse" : "அடுப்பில் சுட்டதும், பொரிக்கும் சட்டியிலும் தட்டையான சட்டியிலும் தயாரித்ததுமான உணவுப் படையல் அனைத்தும் அதைச் செலுத்துகிற குருவுக்கே உரியவை."
  }, {
    "number" : 10,
    "verse" : "எண்ணெயில் பிசைந்ததும் பிசையாததுமான உணவுப்படையல் அனைத்தும் ஆரோனின் புதல்வர் யாவருக்கும் சரிபங்காகச் சேரும்."
  }, {
    "number" : 11,
    "verse" : "சமாதானப் பலிகள்ஆண்டவருக்கு ஒருவர் செலுத்தும் நல்லுறவுப் பலிபற்றிய சட்டம் இதுவே:"
  }, {
    "number" : 12,
    "verse" : "அவர் அதை நன்றிக் கடனாகச் செலுத்தினால் எண்ணெயில் தோய்த்த நெய்யப்பங்கள், எண்ணெய் பூசிய புளிப்பற்ற அடைகள், மெல்லிய மாவினால் எண்ணெயில் நன்கு பிசைந்து செய்த நெய்யப்பங்கள் ஆகியவற்றை நன்றிப் பலியோடு கொண்டுவர வேண்டும்."
  }, {
    "number" : 13,
    "verse" : "புளித்த மாவினால் செய்த நெய்யப்பங்களை நன்றிக்கடனாகச் செலுத்தும் நல்லுறவுப் பலியைத் தமது நேர்ச்சையாக அவர் கொண்டுவருவார்."
  }, {
    "number" : 14,
    "verse" : "ஒவ்வொரு காணிக்கையிலும் ஒன்றை எடுத்து, ஆண்டவருக்குரிய பங்காகப் படைக்க வேண்டும்.இப்பொருள்கள் நல்லுறவுப் பலியின் இரத்தத்தைத் தெளிக்கும் குருவுக்கே உரியவை."
  }, {
    "number" : 15,
    "verse" : "நன்றிக் கடனாகச் செலுத்தும் நல்லுறவுப் பலியின் இறைச்சி படைக்கப்படும் நாளில் உண்ணப்படவேண்டும்.விடியுமட்டும் அதில் எதையும் மீதி வைக்கலாகாது."
  }, {
    "number" : 16,
    "verse" : "அவர் செலுத்தும் நேர்ச்சைப் பலி ஒரு பொருத்தனையாகவோ தன்னார்வப்பலியாகவோ இருந்தால், அதைப் படைக்கும் நாளிலும் எஞ்சியதை மறுநாளிலும் உண்ணலாம்."
  }, {
    "number" : 17,
    "verse" : "பலி இறைச்சியில் எஞ்சியிருப்பதெல்லாம் மூன்றாம் நாளில் நெருப்பால் எரிக்கப்பட வேண்டும்."
  }, {
    "number" : 18,
    "verse" : "நல்லுறவுப்பலி இறைச்சியில் எஞ்சியதை மூன்றாம் நாளில் உண்பது உகந்தன்று.அதைச் செலுத்தினவருக்கும் அது பயன் அளிக்காது.அது அருவருப்பானது.அதை உண்பவர் தம் குற்றபழியைச் சுமப்பார்."
  }, {
    "number" : 19,
    "verse" : "தீட்டான எந்தப் பொருளிலாவது அந்த இறைச்சி பட நேர்ந்தால் அதை உண்ணலாகாது.அதை நெருப்பில் எரிக்க வேண்டும்.மற்ற இறைச்சியையோ தூய்மையாய் இருக்கிறவர் எவரும் உண்ணலாம்."
  }, {
    "number" : 20,
    "verse" : "தீட்டுப்பட்ட ஒருவர் ஆண்டவரின் நல்லுறவுப் பலியின் இறைச்சியை உண்பாராகில், அவர் தம் இனத்தாரிலிருந்து விலக்கப்பட்டவர் ஆவார்."
  }, {
    "number" : 21,
    "verse" : "தீட்டான எதையும் தீட்டுப்பட்ட மனிதரையோ கால்நடையையோ, தீட்டான ஊர்வனவற்றையோ ஒருவர் தீண்டியவராக இருந்து ஆண்டவருக்குப் படைக்கும் நல்லுறவுப்பலி இறைச்சியை உண்டால், அவர் தம் இனத்தாரிலிருந்து விலக்கப்பட்டவர் ஆவார்."
  }, {
    "number" : 22,
    "verse" : "ஆண்டவர் மோசேயிடம் உரைத்தது:"
  }, {
    "number" : 23,
    "verse" : "நீ இஸ்ரயேல் மக்களிடம், “மாடு, ஆடு, வெள்ளாடு இவற்றின் கொழுப்பை நீங்கள் உண்ணலாகாது."
  }, {
    "number" : 24,
    "verse" : "தானாய்ச் செத்ததின் கொழுப்பையும், பீறுண்டதின் கொழுப்பையும் வேறு செயல்களுக்குப் பயன்படுத்தலாமேயன்றி நீங்கள் அதை ஒருபோதும் உண்ணலாகாது."
  }, {
    "number" : 25,
    "verse" : "ஏனெனில், ஆண்டவருக்கு நெருப்புப்பலியாகப் படைக்கும் கால்நடையின் கொழுப்பை உண்கிற எவரும் தம் இனத்தாரிலிருந்து விலக்கப்பட்டவர் ஆவார்."
  }, {
    "number" : 26,
    "verse" : "உங்கள் குடியிருப்புகள் எங்கும், பறவையின் இரத்தத்தையோ கால்நடைகளின் இரத்தத்தையோ, வேறு எந்த இரத்தத்தையுமோ உண்ணலாகாது."
  }, {
    "number" : 27,
    "verse" : "இரத்தத்தை உண்ணும் எவரும் தம் இனத்தாரிலிருந்து விலக்கப்பட்டவர் ஆவார்” என்று சொல்."
  }, {
    "number" : 28,
    "verse" : "அசைவாட்டும் பலிக்கான விதிகள்ஆண்டவர் மோசேயிடம் உரைத்தது:"
  }, {
    "number" : 29,
    "verse" : "நீ இஸ்ரயேல் மக்களிடம்,”ஆண்டவருக்கு நல்லுறவுப் பலி செலுத்துபவர், தாம் செலுத்தும் நல்லுறவுப் பலியிலிருந்து ஆண்டவருக்குரிய நேர்ச்சையைக் கொண்டுவர வேண்டும்."
  }, {
    "number" : 30,
    "verse" : "ஆண்டவருக்குரிய நெருப்புப் பலியை அவரே கொண்டு வரவேண்டும்.நெஞ்சுக் கறியையும் அதனோடு அதன் மேலுள்ள கொழுப்பையும் ஆண்டவரின் திருமுன் ஆரத்திப் பலியாகக் கொண்டவர வேண்டும்."
  }, {
    "number" : 31,
    "verse" : "குரு அந்தக் கொழுப்பைப் பலிபீடத்தில் எரிப்பார்.நெஞ்சுக் கறியோ ஆரோனுக்கும் அவன் புதல்வர்க்கும் உரியதாகும்."
  }, {
    "number" : 32,
    "verse" : "நல்லுறவுப் பலிகளில் வலது பின்னந்தொடையைக் குருவிடம் பங்காகக் கொடுக்க வேண்டும்."
  }, {
    "number" : 33,
    "verse" : "ஆரோனின் புதல்வருள் நல்லுறவுப் பலியின் இரத்தத்தையும், கொழுப்பையும் செலுத்துகிறவனுக்கு வலது பின்னந்தொடை பங்காகச் சேரும்."
  }, {
    "number" : 34,
    "verse" : "நல்லுறவுப் பலிகளில் ஆரத்திப் பலியாகிய நெஞ்சுக் கறியையும் பங்காகிய பின்னந்தொடையையும் நான் இஸ்ரயேல் மக்களிடமிருந்து எடுத்து குருவாகிய ஆரோனுக்கும் அவன் புதல்வருக்கும் கொடுத்துள்ளேன்.இது இஸ்ரயேல் மக்களிடமிருந்து பெறும் நிலையான பங்காகும்” என்று சொல்."
  }, {
    "number" : 35,
    "verse" : "ஆரோனும் அவன் புதல்வரும் ஆண்டவர்க்குரிய குருக்களாகும்படி அழைத்து வரப்பட்ட நாளிலிருந்து இது ஆண்டவரின் நெருப்புப் பலியிலிருந்து அவர்களுக்கென அர்ப்பணிக்கப்பட்ட பங்காகும்."
  }, {
    "number" : 36,
    "verse" : "ஆண்டவர் அவர்களுக்கு அருள்பொழிவு செய்த நாளில், அவர்கள் தலைமுறைதோறும் அவர்களுக்கு மாறாத பங்காகக் கொடுக்கக் கட்டளையிட்டார்."
  }, {
    "number" : 37,
    "verse" : "எரிபலி, உணவுப் படையல், பாவம் போக்கும் பலி, குற்றப்பழி நீக்கும் பலி, திருநிலைப்படுத்தும் பலி, நல்லுறவுப் பலி ஆகிய பலிகளைப்பற்றிய சட்டம் இதுவே."
  }, {
    "number" : 38,
    "verse" : "தமக்குச் செலுத்த வேண்டிய நேர்ச்சைகளைப் பற்றி ஆண்டவர் இஸ்ரயேல் மக்களுக்குச் சீனாய்ப் பாலைநிலத்தில் கட்டளையிட்ட நாளில் மோசேக்கு அவர் சீனாய் மலையில் இட்ட கட்டளைகள் இவையே."
  } ]
}
{
  "bibleAbbr" : "TCL1995",
  "bookName" : "லேவியர்",
  "bookEnglishName" : "Leviticus",
  "chapterNumber" : 27,
  "verses" : [ {
    "number" : 1,
    "verse" : "(வாக்குத்தத்தங்கள் முக்கியமானவை) ஆண்டவர் மோசேயிடம் கூறியது:"
  }, {
    "number" : 2,
    "verse" : "நீ இஸ்ரயேல் மக்களிடம் கூறவேண்டியது: ஒருவர் யாரையேனும் பொருத்தனையாகச் செலுத்தத் திட்டமிட்டிருந்தால் அவர்கள் உன் மதிப்பின்படி ஆண்டவருக்கு உரியவர்."
  }, {
    "number" : 3,
    "verse" : "இருபது வயதிலிருந்து அறுபது வயதுக்கு உட்பட்ட ஆண்மகனுக்குத் திருக்கோவில் அளவையின்படி அறுநூறு கிராம் வெள்ளி:"
  }, {
    "number" : 4,
    "verse" : "பெண்ணாய் இருந்தால் முன்னூற்றைம்பது கிராம்."
  }, {
    "number" : 5,
    "verse" : "ஐந்து வயது முதல் இருபது வயது வரையுள்ள ஆண்பிள்ளைக்கு இருநூற்று முப்பது கிராம் பெண் பிள்ளைக்கு நூற்றுப் பதினைந்து கிராம்"
  }, {
    "number" : 6,
    "verse" : "ஒரு மாதம் முதல் ஐந்து வயதுக்கு உட்பட்ட ஆண்பிள்ளைக்கு அறுபது கிராம் வெள்ளி: பெண்பிள்ளைக்கு முப்பத்தைந்து கிராம் வெள்ளி,"
  }, {
    "number" : 7,
    "verse" : "அறுபது வயதுக்கு மேற்பட்ட முதியவரை நூற்று எழுபது கிராம் வெள்ளியாகவும் மூதாட்டியை நூற்றுப் பதினைந்து கிராம் வெள்ளியாகவும் மதிப்பிட வேண்டும்."
  }, {
    "number" : 8,
    "verse" : "தம் மதிப்பைச் செலுத்த வாய்ப்பற்ற ஏழை எனில், குரு முன்னிலையில் அவர் வந்து நிற்க, பொருத்தனை செய்தவரின் நிதி நிலைக்கு ஏற்பக் குரு அவரை மதிப்பிடவேண்டும்."
  }, {
    "number" : 9,
    "verse" : "(கர்த்தருக்கான காணிக்கைகள்) ஆண்டவருக்குக் காணிக்கையாக பொருத்தனை செய்தது விலங்கு எனில், அது ஆண்டவருக்கெனப் பிரித்துவைக்கப்பட்டது ஆகும்."
  }, {
    "number" : 10,
    "verse" : "அது மாற்றத் தகுந்தது அன்று.நல்லதுக்குப் பதில் கெட்டதையும் கெட்டதுக்குப் பதில் நல்லதையும் கொடுக்கலாகாது.ஒரு விலங்குக்குப் பதிலாக வேறொரு விலங்கைக் கொடுக்க விரும்பினால், அவை இரண்டும் ஆண்டவருக்கெனப் பிரித்துவைக்கப்பட்டவை ஆகும்."
  }, {
    "number" : 11,
    "verse" : "அது பலியீடத் தகுதியற்ற தீட்டான விலங்கு எனில், அதைக் குருமுன் கொண்டுவந்து நிறுத்தவேண்டும்."
  }, {
    "number" : 12,
    "verse" : "குரு அதன் தரத்தின் உயர்வு, தாழ்வை மதிப்பிடுவான்.அவன் மதிப்பிடுவதே அதன் மதிப்பு ஆகும்."
  }, {
    "number" : 13,
    "verse" : "அதனை மீட்க விரும்பினால், மதிப்புப் பணத்துடன் ஐந்தில் ஒரு பங்கை மிகுதியாகச் செலுத்தவேண்டும்."
  }, {
    "number" : 14,
    "verse" : "(வீட்டின் மதிப்புத் தொகை) ஒருவர் நேர்ச்சையாகத் தன் இல்லத்தை ஆண்டவருக்கு நேர்ந்து கொண்டால், குரு அதன் தரத்தின் உயர்வு, தாழ்வை மதிப்பிடுவான்.அவன் மதிப்பீடே அதன் மதிப்பு ஆகும்."
  }, {
    "number" : 15,
    "verse" : "அதன் உடைமையாளர் அந்த வீட்டை மீட்க விரும்பினால், மதிப்புப் பணத்துடன் ஐந்தில் ஒருபங்கை மிகுதியாகச் செலுத்த வேண்டும்.அது மீண்டும் அவருடையது ஆகும்."
  }, {
    "number" : 16,
    "verse" : "(சொத்தின் மதிப்பு) ஒருவர் தன் குடும்ப நிலத்தின் பகுதியை நேர்ந்துகொண்டால், அதன் மதிப்பு விதைப்பாட்டிற்கேற்ப இருக்க வேண்டும்.ஒரு கலம் பார்லி விதைப்பாடுள்ள வயல் அறுநூறு கிராம் வெள்ளி ஆகும்."
  }, {
    "number" : 17,
    "verse" : "யூபிலி ஆண்டில் தம் வயலை நேர்ச்சை செய்தால், நீ மதிக்கிறபடியே அதன் மதிப்பு இருக்கும்."
  }, {
    "number" : 18,
    "verse" : "யூபிலி ஆண்டுக்குப் பின்னர் அதை நேர்ந்துகொண்டால், அடுத்த யூபிலி ஆண்டுவரை எஞ்சியுள்ள ஆண்டுகளுக்கு ஏற்ப, அதன் மதிப்பு குருவினால் கணக்கிடப்பட்டு, அதன் உண்மை மதிப்பிலிருந்து குறைக்கப்படும்."
  }, {
    "number" : 19,
    "verse" : "வயலை நேர்ச்சையாகச் செலுத்தினவர் அதை மீட்க விரும்பினால், மதிப்புப் பணத்துடன் ஐந்தில் ஒரு பங்கைக் கூட்டிக் கொடுக்க அது அவருடையது ஆகும்."
  }, {
    "number" : 20,
    "verse" : "வயலை மீட்காமல், அதை வேறொருவருக்கு விற்றால், அதனை மீட்க இயலாது."
  }, {
    "number" : 21,
    "verse" : "அது யூபிலி ஆண்டில் விடுவிக்கப்படும்போது, ஆண்டவருக்கென நேர்ந்துகொள்ளப்பட்ட நிலமாகக் கருதப்படும்: அது குருவின் உடைமை ஆகும்."
  }, {
    "number" : 22,
    "verse" : "ஒருவர், தன் குடும்பச் சொத்து அல்லாத ஒது வயலை வாங்கி அதை ஆண்டவருக்கென நேர்ச்iயாகச் செலுத்தினால்,"
  }, {
    "number" : 23,
    "verse" : "யூபிலி ஆண்டு மட்டும் அதற்குண்டான மதிப்பிற்கேற்ப, அதன் விலை குருவினால் கணக்கிடப்படும்.அந்த மதிப்பு அன்றே ஆண்டவருக்கு நேர்ச்சையாகச் செலுத்தப்படும்."
  }, {
    "number" : 24,
    "verse" : "எவரிடமிருந்து அந்த வயலை வாங்கினாரோ, அவருக்கு யூபிலி ஆண்டில் அது திருப்பிக் கொடுக்கப்படும்."
  }, {
    "number" : 25,
    "verse" : "மதிப்பீடுகள் அனைத்தும் தூயகத்துச் செக்கேலின்படி கணக்கிட வேண்டும்.ஒரு செக்கேல் என்பது பதினொன்றரை கிராம்."
  }, {
    "number" : 26,
    "verse" : "(மிருகங்களின் மதிப்புத் தொகை) தலையீற்று ஆண்டவருடையது.அதனை நேர்ச்சையாக்க வேண்டாம்: ஏனெனில் அது, மாடோ ஆடோ, ஆண்டவருக்கு உரியதே."
  }, {
    "number" : 27,
    "verse" : "தீட்டான கால்நடையின் முதற்பிறப்பு எனில், அதன் மதிப்பினால் அதனை மீட்டு, அதனுடன் மீண்டும் ஐந்திலொரு பங்கைக் கூட்டிக்கொடுக்க வேண்டும்.மீட்கப்படாவிடில் அதன் மதிப்பிற்கேற்ப அதனை விற்றுவிடலாம்."
  }, {
    "number" : 28,
    "verse" : "(சிறப்புக் காணிக்கைகள்) ஒருவர் காணிக்கையாகச் செலுத்pய தனக்குரிய மனிதரையும், விலங்கையும், குடும்ப நிலத்தையும் ஆண்டவருக்கென நேர்ந்துவிட்டால், அவற்றுள் எதையும் விற்கவோ, மீட்டுக் கொள்ளவோ வேண்டாம்.நேர்ச்சை அனைத்தும் ஆண்டவருக்கே முற்றிலுமாகப் பிரித்து வைக்கப்பட்டன."
  }, {
    "number" : 29,
    "verse" : "சபிக்கப்பட்ட எவரும் மீட்கப்படலாகாது.அவர் கொல்லப்படவேண்டும்."
  }, {
    "number" : 30,
    "verse" : "நிலத்தின் தானியங்களிலும், மரங்களின் கனிகளிலும் பத்திலொன்று ஆண்டவருக்குரியது.அது ஆண்டவருக்கெனப் பிரித்து வைக்கப்பட வேண்டியதே."
  }, {
    "number" : 31,
    "verse" : "அவற்றில் எதையேனும் மீட்க விரும்பினால், அதன் மதிப்போடு ஐந்தில் ஒரு பங்கைக் கூடச்செலுத்த வேண்டும்."
  }, {
    "number" : 32,
    "verse" : "மேய்ச்சலுக்கு உட்பட்ட ஆடு மாடுகளின் பத்திலொன்று ஆண்டவர்க்கெனப் பிரித்து வைக்கப்பட வேண்டும்."
  }, {
    "number" : 33,
    "verse" : "எது உயர்ந்தது, எது தாழ்ந்தது எனப் பார்க்க வேண்டாம்.அதை மாற்றவும் வேண்டாம்: மாற்றினால் அவை இரண்டும் ஆண்டவருக்கெனப் பிரித்து வைக்கப்பட வேண்டாம்.அவை மீட்கப்படலாகா."
  }, {
    "number" : 34,
    "verse" : "இஸ்ரயேலருக்குக் கூறும்படியாக ஆண்டவர் மோசேக்கு சீனாய் மலையில் வழங்கிய கட்டளைகள் இவையே."
  } ]
}
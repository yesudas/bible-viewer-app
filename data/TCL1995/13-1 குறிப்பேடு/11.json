{
  "bibleAbbr" : "TCL1995",
  "bookName" : "1 குறிப்பேடு",
  "bookEnglishName" : "1 Chronicles",
  "chapterNumber" : 11,
  "verses" : [ {
    "number" : 1,
    "verse" : "(இஸ்ரவேலர்களுக்கு தாவீது ராஜா ஆகிறான்) எனவே இஸ்ரயேலர் அனைவரும் ஒன்றுதிரண்டு எபிரோனிலிருந்த தாவீதிடம் வந்து,;இதோ நாங்கள் உம் எலும்பும் சதையுமாய் இருக்கிறோம்."
  }, {
    "number" : 2,
    "verse" : "சென்ற நாள்களில் சவுல் அரசனாயிருந்தபோதும், நீர்தாம் இஸ்ரயேலரின் எல்லாப் போர்களிலும் தலைமை தாங்கினீர். 'என் மக்களாகிய இஸ்ரயேலை நீ மேய்த்து, அவர்களின் தலைவனாயிருப்பாய்' என்று உம் கடவுளாகிய ஆண்டவரும் உம்மிடமே சொன்னார் ; என்றார்கள்."
  }, {
    "number" : 3,
    "verse" : "இஸ்ரயேலின் மூப்பர்கள் எல்லாரும் எபிரோனிலிருந்த அரசரிடம் வந்தார்கள். ஆண்டவர் திருமுன் தாவீது அவர்களோடு உடன்படிக்கை செய்து கொண்டார். ஆண்டவர் சாமுவேல் வழியாக உரைத்தபடி அவர்கள் தாவீதை இஸ்ரயேலின் அரசராகத் திருப்பொழிவு செய்தார்கள்."
  }, {
    "number" : 4,
    "verse" : "(தாவீது எருசலேமை கைப்பற்றுகிறான்) பின்பு தாவீதும் இஸ்ரயேலர் அனைவரும் எருசலேமுக்குச் சென்றனர். அது அந்நாட்களில் ;எபூசு ; என்று அழைக்கப்பட்டது: எபூசியர் அங்கே அப்பகுதியில் வாழ்ந்து வந்தனர்."
  }, {
    "number" : 5,
    "verse" : "எபூசுவாழ் மக்கள் தாவீதை நோக்கி:;நீர் இங்கு நுழையவே முடியாது ;என்றனர்: ஆயினும் தாவீது சீயோன் கோட்டையைக் கைப்பற்றினார். அதுவே 'தாவீதின் நகர்' ஆயிற்று."
  }, {
    "number" : 6,
    "verse" : "தாவீது,;எபூசியரை முதலில் வெட்டி வீழ்த்துபவன் படைத்தலைவனும் தளபதியுமாய் இருப்பான் ; என்று அறிவித்திருந்தார். செரூயாவின் மகன் யோவாபு முதலில் உட்புகுந்தார். எனவே, அவர் படைத்தலைவர் ஆனார்."
  }, {
    "number" : 7,
    "verse" : "தாவீது அக்கோட்டைக்குள் வாழ்ந்ததன் காரணமாக அது 'தாவீதின் நகர்' என்று அழைக்கப்பட்டது."
  }, {
    "number" : 8,
    "verse" : "அவர் கிழக்கிலிருந்த பள்ளத்தை நிரப்பி நகரைச் சற்றிலும் மதில் எழுப்பினார்: யோவாபு நகரின் ஏனைய பகுதிகளைப் பழுது பார்த்தார்."
  }, {
    "number" : 9,
    "verse" : "படைகளின் ஆண்டவர் தாவீதோடு இருந்ததால், தாவீதின் புகழ் நாளுக்குநாள் வளர்ந்துகொண்டே வந்தது."
  }, {
    "number" : 10,
    "verse" : "(மூன்று வீரர்கள்) ஆண்டவர் இஸ்ரயேலரைக் குறித்து உரைத்த வாக்கின்படி தாவீது அரசராவதற்கு இஸ்ரயேல் மக்கள் அனைவரோடும் அவருக்கு உறுதுணையாய் இருந்த தாவீதின் ஆற்றல்மிகு வீரர்களின் தலைவர்கள் இவர்களே:"
  }, {
    "number" : 11,
    "verse" : "தாவீதின் ஆற்றல்மிகு வீரர்களின் பெயர்ப்பட்டியல்: அக்மோனியின் மகன் யாசொபயாம்: இவர் முப்பதின்மர் தலைவர்: தம் ஈட்டியால் முந்நூறு பேரை ஒரே நேரத்தில் குத்திக் கொன்றவர்."
  }, {
    "number" : 12,
    "verse" : "அவரை அடுத்து அகோகியராகிய தோதோவின் மகன் எலயாசர்: இவர் மாவீரர் மூவருள் ஒருவர்."
  }, {
    "number" : 13,
    "verse" : "பெலிஸ்தியர் போரிடப் படைதிரட்டிக் கொண்டு வந்திருந்த பொழுது, பஸ்தம்மில் தாவீதுடன் இருந்தார். வாற்கோதுமைப் பயிர் நிறைந்த ஒரு வயல் அங்கிருந்தது. மக்களோ பெலிஸ்தியருக்கு அஞ்சி ஓடினர்."
  }, {
    "number" : 14,
    "verse" : "அப்போது அவர்கள் அவ்வயலின் நடுவே நின்றுகொண்டு, அதைக் காத்து, பெலிஸ்தியரை முறியடித்தனர். இவ்வாறு ஆண்டவர் மாபெரும் வெற்றியைத் தந்தருளினார்."
  }, {
    "number" : 15,
    "verse" : "பெலிஸ்தியரின் படை இரபாயிம் பள்ளத்தாக்கில் பாளையமிறங்கி இருந்தபோது, முப்பதின்மர் தலைவருள் மூவர் அதுல்லாம் குகைக்குச் சென்றனர்."
  }, {
    "number" : 16,
    "verse" : "தாவீது கோட்டைக்குள் இருந்தார். பெலிஸ்தியரின் பாளையம் பெத்லகேமில் இருந்தது."
  }, {
    "number" : 17,
    "verse" : "ஒருநாள் தாவீது,;பெத்லகேம் நுழைவாயிலில் உள்ள கிணற்று நீரில் கொஞ்சம் யாராவது குடிக்கக் கொடுத்தால் நலமாயிருக்கும் ; என்று ஆவலுடன் கூறினார்."
  }, {
    "number" : 18,
    "verse" : "அப்போது அந்த மூவரும் பெலிஸ்தியரின் பாளையத்தினுள்ளே துணிந்து சென்று, பெத்லகேம் நுழைவாயிலில் இருந்த கிணற்று நீரை மொண்டு தாவீதிடம் கொண்டு வந்தார்கள். தாவீதோ அதைக் குடிக்கமனமில்லாமல், அதை ஆண்டவருக்கென்று கீழே கொட்டிவிட்டார்."
  }, {
    "number" : 19,
    "verse" : ";நான் இதைச் செய்யாதவாறு ஆண்டவர் என்னைக் காப்பாராக! தங்கள் உயிரை ஒரு பொருட்டாக எண்ணாத இந்த மனிதரின் இரத்தத்தை நான் குடிப்பது எப்படி? இவர்கள் தங்கள் உயிரைப் பொருட்படுத்தாது இந்தத் தண்ணீரைக் கொண்டுவந்தனரே! ; என்று கூறி அதைக் குடிக்க மறுத்துவிட்டார். அந்த மாவீரர் மூவரும் இத்தகையவற்றைச் செய்தனர்."
  }, {
    "number" : 20,
    "verse" : "(தாவீதின் மற்ற வீரர்கள்) யோவாபின் சகோதரராகிய அபிசாய் முப்பதின்மருள் தலைசிறந்தவர். இவரே தம் ஈட்டியால் முந்நூறு பேரைக் கொன்றவர்: எனவே முப்பதின்மருள் பெயர் பெற்றவராய் இருந்தார்."
  }, {
    "number" : 21,
    "verse" : "இவர் முப்பதின்மருள் மிகுந்த புகழ் பெற்றிருந்தார். எனவே அவர்களுக்குத் தலைவராய் இருந்தார். ஆயினும் முந்தின மூவருக்கு அவர் சமமானவர் அல்ல."
  }, {
    "number" : 22,
    "verse" : "கப்சியேலைச் சார்ந்தவரும் வலிமைமிக்கவருமான யோயாதாவின் மகன் பெனாயா தீரச் செயல்கள் பல புரிந்தார். மோவாபிய வீரர் இருவரைக் கொன்றார்: மேலும், உறைபனி நாளில் ஒரு குழியினுள் இறங்கி அங்கிருந்த சிங்கத்தைக் கொன்றார்."
  }, {
    "number" : 23,
    "verse" : "ஐந்து முழ உயரமுடைய ஒரு எகிபத்தியனையும் இவர் கொன்றார். அந்த எகிப்தியன் கையில் தறிக்கட்டை போன்ற ஈட்டி இருக்கையில் இவர் ஒரு தடியோடு அவனுக்கு எதிராகச் சென்று, அந்த எகிபத்தியனின் கையிலிருந்த ஈட்டியைப் பறித்து, அதே ஈட்டியால் அவனைக் கொன்றார்."
  }, {
    "number" : 24,
    "verse" : "யோயாதாவின் மகன் பெனாயா இத்தகையவற்றைச் செய்து மாவீரர் மூவருள் பெயர் பெற்றவராய் இருந்தார்."
  }, {
    "number" : 25,
    "verse" : "அம்முப்பதின்மருள் அவர் முதல்வராய் இருந்தாலும், முந்தின மூவருக்கு அவர் இணையானவர் அல்ல. அவரையே தாவீது தம் மெய்க்காப்பாளர்க்குத் தலைவராக நியமித்தார்."
  }, {
    "number" : 26,
    "verse" : "(முப்பது வீரர்கள்) படையின் மாவீரர் பின்வருமாறு: யோவாபின் சகோதரர் அசாவேல்: பெத்லகேமைச் சார்ந்த தோதோவின் மகன் எல்கானான்:"
  }, {
    "number" : 27,
    "verse" : "அரோரியரான சம்மோத்து: பெலொனியரான ஏலேசு,"
  }, {
    "number" : 28,
    "verse" : "தெக்கோவாவைச் சார்ந்த இக்கேசின் மகன் ஈரா: அனதோத்தியரான அபியேசர்,"
  }, {
    "number" : 29,
    "verse" : "ஊசாயரான சிபக்காய்: அகோகியரான ஈலாய்:"
  }, {
    "number" : 30,
    "verse" : "நெற்றோபாயரான மகராய், நெற்றோபாயரான பானாவின் மகன் ஏலேது."
  }, {
    "number" : 31,
    "verse" : "பென்யமின் குலத்தில், கிபயாவைச் சார்ந்த இரிபாயின் மகன் இத்தாய்: பிராத்தோனியரான பெனாயா:"
  }, {
    "number" : 32,
    "verse" : "காகசு நீரோடைப் பகுதியைச் சார்ந்த ஊராய்: அர்பாயரான அபியேல்:"
  }, {
    "number" : 33,
    "verse" : "பகரூமியரான அஸ்மவேத்து: சால்போனியரான எல்யக்பா:"
  }, {
    "number" : 34,
    "verse" : "கீசோனியரான ஆசேமின் புதல்வர்: ஆராரியரான சாகேயின் மகன் யோனத்தான்:"
  }, {
    "number" : 35,
    "verse" : "ஆராரியரான சாகாரின் மகன் அகியாம்: ஊரின் மகன் எலிப்பால்:"
  }, {
    "number" : 36,
    "verse" : "மெக்கராயரான ஏபேர்: பெலோனியரான அகியா:"
  }, {
    "number" : 37,
    "verse" : "கர்மேலியரான எட்சரோ: எஸ்பாயின் மகன் நாராய்:"
  }, {
    "number" : 38,
    "verse" : "நாத்தானின் சகோதரர் யோவேல்: அக்ரியின் மகன் மிப்கார்:"
  }, {
    "number" : 39,
    "verse" : "அம்மோனியரான செலேக்கு: பெயரோத்தியரான நகராய்: இவர் செரூயாவின் மகனான யோவாபின் படைக்கலன் சுமப்பவர்."
  }, {
    "number" : 40,
    "verse" : "இத்ரியரான ஈரா: இத்ரியரான காரேபு:"
  }, {
    "number" : 41,
    "verse" : "இத்ரியரான உரியா: அக்லாயின் மகன் சாபாது:"
  }, {
    "number" : 42,
    "verse" : "ரூபன் குலத்தலைவரும் சீசாவின் மகனுமான அதீனா: இவரோடிருந்த முப்பது பேர்:"
  }, {
    "number" : 43,
    "verse" : "மாக்காவின் மகன் ஆனான்: மித்னியரான யோசபாற்று:"
  }, {
    "number" : 44,
    "verse" : "அஸ்;தராயரான உசியா: அரோயேரியரான ஓதாமின் புதல்வர் சாமா, எயியேல்:"
  }, {
    "number" : 45,
    "verse" : "தீட்சியரான சிம்ரியின் மகன் எதியவேல்: அவன் சதோதரர் யோகா:"
  }, {
    "number" : 46,
    "verse" : "மகவாயரான எலியேல்: எல்னாமின் புதல்வர் எரிபாய், யோசவியா: மோவாபியரான இத்மா:"
  }, {
    "number" : 47,
    "verse" : "மெட்சோபாயரான எலியேல், ஓபேது, யகசியேல் என்பவர்களே."
  } ]
}
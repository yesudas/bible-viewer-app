{
  "bibleAbbr" : "TCL1995",
  "bookName" : "யோசுவா",
  "bookEnglishName" : "Joshua",
  "chapterNumber" : 18,
  "verses" : [ {
    "number" : 1,
    "verse" : "தேசத்தின் பிறபகுதிகளைப் பங்கிடுதல்இஸ்ரயேல் மக்களின் கூட்டமைப்பு முழுவதும் சீலோவில் ஒன்று கூடியது.அங்குச் சந்திப்பு கூடாரத்தை அமைத்தனர்.ஏற்கெனவே அவர்கள் நிலத்தைக் கைப்பற்றியிருந்தனர்."
  }, {
    "number" : 2,
    "verse" : "இஸ்ரயேல் மக்களில் ஏழு குலங்களுக்கு அவர்களுடைய உரிமைச் சொத்துப் பிரித்துத் தரப்படவில்லை."
  }, {
    "number" : 3,
    "verse" : "இஸ்ரயேல் மக்களிடம் யோசுவா,”உங்கள் மூதாதையரின் கடவுளாகிய ஆண்டவர் உங்களுக்குக் கொடுக்கும் நாட்டைப் பெற்றுக்கொள்ளாமல் எவ்வளவு காலம் சோம்பேறிகளாக இருப்பீர்கள்?"
  }, {
    "number" : 4,
    "verse" : "குலத்திற்கு மும்மூன்று பேரைத் தேர்ந்தெடுங்கள்.அவர்கள் நான் அனுப்ப, அவர்கள் புறப்பட்டு, நாடெங்கும் சுற்றிச் சென்று அவரவர் உரிமைச்சொத்து இன்னதென்று வரைந்து, என்னிடம் கொண்டு வருவார்கள்."
  }, {
    "number" : 5,
    "verse" : "அவர்கள் நாட்டை ஏழு பிரிவுகளாகப் பிரிப்பர்.யூதா தெற்கில் தங்கள் எல்லையில் தங்கியிருப்பர்.யோசேப்பின் வீட்டார் வடக்கில் அதன் எல்லையில் தொடர்ந்து தங்கியிருப்பர்."
  }, {
    "number" : 6,
    "verse" : "நீங்கள் நிலத்தை ஏழு பிரிவுகளாக வரைந்து என்னிடம் கொண்டு வருவீர்கள்.நான் இங்கு உங்களுக்குக் கடவுளாகிய ஆண்டவர் முன்னிலையில் திருவுளச்சீட்டுப் போடுவேன்."
  }, {
    "number" : 7,
    "verse" : "லேவியர்க்கு உங்கள் நடுவில் பங்கு இல்லை.ஏனெனில் ஆண்டவருக்குக் குருத்துவப்பணி புரிவதே அவர்கள் உரிமைச் சொத்து” என்றார்.ஆண்டவரின் ஊழியர் மோசே அவர்களுக்குக் கொடுத்தபடி, காத்து, ரூபன், மனாசேயின் அரைக்குலம் ஆகியோர் தங்களுடைய உரிமைச் சொத்தினை யோர்தானுக்கு அப்பால் கிழக்கில் பெற்றனர்."
  }, {
    "number" : 8,
    "verse" : "அவ்வாறே அம்மனிதர் புறப்பட்டுச் சென்றனர்.நிலத்தை வரையுமாறு செல்பவர்களுக்கு யோசுவா கட்டளையிட்டுக் கூறியது:”சென்று, நிலத்தைச் சுற்றிப்பார்த்து வரைந்து கொண்டு வாருங்கள்.நான் உங்களுக்கு ஆண்டவர் முன்னிலையில் சீலோவில் திருவுளச்சீட்டுப் போடுவேன்”."
  }, {
    "number" : 9,
    "verse" : "அம்மனிதர் சென்று நிலத்தைச் சுற்றிப் பார்த்தனர்.நகர்களின் பட்டியலை ஏழு தொகுதிகளாகப் புத்தகத்தில் எழுதினர்.சீலோவில் பாளையம் இறங்கியிருந்த யோசுவாவிடம் திரும்பி வந்தனர்."
  }, {
    "number" : 10,
    "verse" : "யோசுவா சீலோவில் ஆண்டவர் முன்னிலையில் அவர்களுக்குத் திருவுளச்சீட்டுப் போட்டார்.அங்கே யோசுவா இஸ்ரயேல் மக்களுக்கு அவர்களுடைய பிரிவுகளின்படி நிலத்தைப் பங்கிட்டார்."
  }, {
    "number" : 11,
    "verse" : "பென்யமீனுக்குரிய நிலம்முதல் சீட்டு பென்யமின் குலத்தாருக்கு அவர்கள் குடும்பங்களின்படி விழுந்தது.அவர்களது எல்லை யூதா மக்களுக்கும் யோசேப்பின் மக்களுக்கும் இடையில் விழுந்தது."
  }, {
    "number" : 12,
    "verse" : "அவர்களது எல்லை வடக்குப் பகுதியில் யோர்தானிலிருந்து தொடங்கிப் பின்னர் எரிகோவில் வட சரிவில் ஏறி, பிறகு மேற்கில் மலைப்பக்கம் சென்று பெத்சாவேன் பாலைநிலத்தில் முடிவடைகிறது."
  }, {
    "number" : 13,
    "verse" : "மீண்டும் அவ்வெல்லை அங்கிருந்து தெற்குப்பக்கமாகப் பெத்தேல் என்னும் லூசின் சரிவை நோக்கிச் சென்று அதனைக் கடக்கிறது.பின்னர் அவ்வெல்லை கீழ் பெத்கோரோனுக்குத் தெற்கே மலைமீது உள்ள அத்தராத்து அதாரை நோக்கிச் செல்கிறது."
  }, {
    "number" : 14,
    "verse" : "பின்பு அவ்வெல்லை மேற்கு முகமாகத் திரும்பி அங்குள்ள மலைக்குத் தெற்காக பெத்கோரோனுக்கு எதிராக யூதா மக்களுக்குரிய கிரியத்துஎயாரிம் எனப்படும் கிரியத்துபாகாலில் முடிவடைகிறது.இதுவேமேற்கு எல்லை."
  }, {
    "number" : 15,
    "verse" : "அதன் தென் எல்லை கிரியத்து எயாரிமின் எல்லைப்புறத்தில் தொடங்கி மேற்காகச் சென்று, பிறகு நெப்தோவாகு நீர்நிலைகள்வரை போகிறது."
  }, {
    "number" : 16,
    "verse" : "மேலும் அவ்வெல்லை இரபாயிம் பள்ளத்தாக்கின் வடகோடியில் உள்ள இன்னோம் மகனின் பள்ளத்தாக்கை நோக்கி நிற்கும் மலைவரை செல்கிறது.பின்னர் அது எபூசியரின் மலைச்சரிவிற்குத் தெற்கேயுள்ள இன்னோம் பள்ளத்தாக்கை நோக்கி ஏன்ரோகேல் பக்கமாக இறங்குகிறது."
  }, {
    "number" : 17,
    "verse" : "பிறகு அது வட பக்கம் திரும்பி அதும்மிம் மேட்டுக்கு எதிரில் உள்ள கெலிலோத்துப் பக்கம் திரும்பி ரூபனின் மகன் போகனின் கல் பக்கம் செல்கிறது."
  }, {
    "number" : 18,
    "verse" : "பிறகு அது வடக்கே மலைச்சரிவில் அராபாவின் எதிராகச் சென்று அராபாவில் இறங்குகிறது."
  }, {
    "number" : 19,
    "verse" : "பிறகு அது பெத்தொகிலாவின் வடசரிவைக் கடந்து உப்புக் கடலின் வடக்கு வளைவில் யோர்தானின் தென்பகுதியில் முடிவடைகிறது.இதுவே தென் எல்லை."
  }, {
    "number" : 20,
    "verse" : "கிழக்கே யோர்தான் நதி எல்லையாக அமைந்துள்ளது.இது பென்யமின் மக்களின் குடும்பங்களுக்கு கிடைத்த, சுற்றிலும் எல்லையிடப்பட்ட உரிமைச் சொத்து."
  }, {
    "number" : 21,
    "verse" : "பென்யமின் மக்களின் குலத்திற்கு அவர்கள் குடும்பங்களின்படி உடைமையான நகர்கள்: எரிசோ, பெத்தொகிலா, ஏமக்கசீசு"
  }, {
    "number" : 22,
    "verse" : "பெத்தராபா, செமாரயிம், பெத்தேல்,"
  }, {
    "number" : 23,
    "verse" : "அவ்விம், பாரா, ஒபிரா,"
  }, {
    "number" : 24,
    "verse" : "கெபரம்மோனி, ஒப்னி, கேபா ஆகிய பன்னிரு நகர்களும் அவற்றின் சிற்றூர்களும் என்க."
  }, {
    "number" : 25,
    "verse" : "கிபயோன், இராமா, பெயரோத்து,"
  }, {
    "number" : 26,
    "verse" : "மிஸ்பே, கெப்பிரா, மோசா,"
  }, {
    "number" : 27,
    "verse" : "இரக்கேம், இரிப்பயேல், தராலா,"
  }, {
    "number" : 28,
    "verse" : "சேலா, எலேபு, எருசலேம் என்னும் எபூசி, கிபயத்து, கிரியத்து ஆகிய பதினான்கு நகர்களும் அவற்றின் சிற்றூர்களும் என்க.இது பென்யமின் மக்களுக்கு அவர்களின் குடும்பங்களின்படிக் கிடைத்த உடைமை."
  } ]
}
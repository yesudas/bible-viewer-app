{
  "bibleAbbr" : "TCL1995",
  "bookName" : "1 தெசலோனிக்கேயர்",
  "bookEnglishName" : "1 Thessalonians",
  "chapterNumber" : 5,
  "verses" : [ {
    "number" : 1,
    "verse" : "(கர்த்தரின் வருகைக்காகத் தயாராகுங்கள்) சகோதர சகோதரிகளே! இவை நடக்கும் காலங்களையும் நேரங்களையும் குறித்து உங்களுக்கு எழுதத் தேவையில்லை."
  }, {
    "number" : 2,
    "verse" : "ஏனெனில் திருடன் இரவில் வருவதுபோல, ஆண்டவருடைய நாள் வரும் என்பதை நீங்களே திண்ணமாய்த் தெரிந்திருக்கிறீர்கள்."
  }, {
    "number" : 3,
    "verse" : "“எங்கும் அமைதி, ஆபத்து இல்லை” என்று மக்கள் கூறிக்கொண்டிருக்கும் பொழுது, கருவுற்றிருப்பவருக்கு வேதனை வருவதுபோல, திடீரென அவர்களுக்கு அழிவு வரும்: யாரும் தப்பித்துக் கொள்ள இயலாது."
  }, {
    "number" : 4,
    "verse" : "ஆனால், அன்பர்களே! நீங்கள் இருளில் நடப்பவர்களல்ல: ஆகவே அந்த நாள் திருடனைப் போல் உங்களுக்கு வராது."
  }, {
    "number" : 5,
    "verse" : "நீங்கள் எல்லாரும் ஒளியைச் சார்ந்தவர்கள்: பகலில் நடப்பவர்கள். நாம் இரவையோ இருளையோ சார்ந்தவரல்ல."
  }, {
    "number" : 6,
    "verse" : "ஆகவே மற்றவர்களைப்போல் நாமும் உறங்கலாகாது: விழிப்போடும் அறிவுத் தெளிவோடும் இருப்போம்."
  }, {
    "number" : 7,
    "verse" : "உறங்குபவர் இரவில்தான் உறங்குவர்: குடிவெறியர் இரவில்தான் குடிபோதையில் இருப்பர்."
  }, {
    "number" : 8,
    "verse" : "ஆனால் பகலைச் சார்ந்த நாம் அறிவுத்தெளிவோடு இருப்போம். நம்பிக்கையையும் அன்பையும் மார்புக் கவசமாகவும், மீட்புபெறுவோம் என்னும் எதிர்நோக்கைத் தலைச்சீராவாகவும் அணிந்துகொள்வோம்."
  }, {
    "number" : 9,
    "verse" : "ஏனெனில் கடவுள் நம்மைத் தம் சினத்துக்கு ஆளாவதற்கு அல்ல, நம் ஆண்டவர் இயேசு கிறிஸ்து வழியாக மீட்பு அடையவே ஏற்படுத்தியுள்ளார்."
  }, {
    "number" : 10,
    "verse" : "நாம் இருந்தாலும் இறந்தாலும் அவரோடு இணைந்து வாழும்வண்ணம் அவர் நம்பொருட்டு இறந்தார்."
  }, {
    "number" : 11,
    "verse" : "ஆகவே நீங்கள் இப்பொழுது செய்து வருவது போல, ஒருவருக்கொருவர் ஊக்கமூட்டுங்கள்: ஒருவரை ஒருவர் வளர்ச்சியடையச் செய்யுங்கள்."
  }, {
    "number" : 12,
    "verse" : "(இறுதி அறிவிப்புகளும், வாழ்த்துக்களும்) சகோதர சகோதரிகளே! உங்களிடையே உழைத்து, ஆண்டவர் பெயரால் உங்களை வழிநடத்தி, உங்களுக்கு அறிவு புகட்டுவோரை மதித்து நடக்கும்படி கேட்டுக் கொள்கிறோம்."
  }, {
    "number" : 13,
    "verse" : "அவர்கள் பணியின்பொருட்டு, அவர்களை உயர்வாகவும் அன்புடனும் கருதுங்கள். உங்களிடையே அமைதி நிலவட்டும்."
  }, {
    "number" : 14,
    "verse" : "அன்பர்களே! நாங்கள் உங்களுக்குத் தரும் அறிவுரை இதுவே: சோம்பேறிகளுக்கு அறிவு புகட்டுங்கள்: மனத்தளர்ச்சியுற்றவர்களுக்கு ஊக்கமூட்டுங்கள்: வலுவற்றோர்க்கு உதவுங்கள்: எல்லாரோடும் பொறுமையாயிருங்கள்."
  }, {
    "number" : 15,
    "verse" : "எவரும் தீமைக்குப் பதில் தீமை செய்யாதவாறு பார்த்துக் கொள்ளுங்கள். உங்களுள் ஒருவருக்கொருவர் மட்டுமன்றி, எல்லாருக்கும், எப்பொழுதும் நன்மை செய்யவே நாடுங்கள்."
  }, {
    "number" : 16,
    "verse" : "எப்பொழுதும், மகிழ்ச்சியாக இருங்கள்."
  }, {
    "number" : 17,
    "verse" : "இடைவிடாது இறைவனிடம் வேண்டுங்கள்."
  }, {
    "number" : 18,
    "verse" : "எல்லாச் சூழ்நிலையிலும் நன்றி கூறுங்கள். உங்களுக்காகக் கிறிஸ்து இயேசு வழியாய்க் கடவுள் வெளிப்படுத்திய திருவுளம் இதுவே."
  }, {
    "number" : 19,
    "verse" : "தூய ஆவியின் செயல்பாட்டைத் தடுக்க வேண்டாம்."
  }, {
    "number" : 20,
    "verse" : "இறைவாக்குகளைப் புறக்கணிக்க வேண்டாம்."
  }, {
    "number" : 21,
    "verse" : "அனைத்தையும் சீர்தூக்கிப்பாருங்கள். நல்லதைப் பற்றிக்கொள்ளுங்கள்."
  }, {
    "number" : 22,
    "verse" : "எல்லா வகையான தீமைகளையும் விட்டு விலகுங்கள்."
  }, {
    "number" : 23,
    "verse" : "அமைதி அருளும் கடவுள்தாமே உங்களை முற்றிலும் தூய்மையாக்குவாராக. அவரே நம் ஆண்டவர் இயேசு கிறிஸ்து வரும்போது உங்களுடைய உள்ளம், ஆன்மா, உடல் அனைத்தையும் குற்றமின்றி முழமையாகக் காப்பாராக!"
  }, {
    "number" : 24,
    "verse" : "உங்களை அழைக்கும் அவர் நம்பிக்கைக்குரியவர். அவர் இதைச் செய்வார்."
  }, {
    "number" : 25,
    "verse" : "சகோதர சகோதரிகளே! எங்களுக்காகவும் இறைவனிடம் வேண்டுங்கள்."
  }, {
    "number" : 26,
    "verse" : "தூய முத்தம் கொடுத்துச் சகோதரர் சகோதரிகள் எல்லாரையும் வாழ்த்துங்கள்."
  }, {
    "number" : 27,
    "verse" : "அவர்கள் எல்லாருக்கும் இத்திருமுகத்தை வாசித்துக்காட்ட வேண்டுமென்று ஆண்டவர் பெயரால் ஆணையிடுகிறேன்."
  }, {
    "number" : 28,
    "verse" : "நம் ஆண்டவர் இயேசு கிறிஸ்துவின் அருள் உங்களோடு இருப்பதாக!"
  } ]
}
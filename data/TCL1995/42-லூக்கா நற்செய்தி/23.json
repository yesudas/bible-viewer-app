{
  "bibleAbbr" : "TCL1995",
  "bookName" : "லூக்கா நற்செய்தி",
  "bookEnglishName" : "Luke",
  "chapterNumber" : 23,
  "verses" : [ {
    "number" : 1,
    "verse" : "பிலாத்துவின் கேள்வி(470 27:1-2, 470 27:11-14; 480 15:1-5; 500 18:28-38)திரண்டிருந்த மக்கள் அனைவரும் எழுந்து இயேசுவைப் பிலாத்தின்முன் கொண்டு சென்றனர்."
  }, {
    "number" : 2,
    "verse" : "“இவன் நம் மக்கள் சீரழியக் காரணமாக இருக்கிறான்: சீசருக்குக் கப்பம் கட்டக்கூடாது என்கிறான்: தானே மெசியாவாகிய அரசன் என்று சொல்லிக் கொள்கிறான். இவற்றையெல்லாம் நாங்களே கேட்டோம்” என்று அவர்கள் இயேசுவின் மேல் குற்றம் சுமத்தத் தொடங்கினார்கள்."
  }, {
    "number" : 3,
    "verse" : "பிலாத்து அவரை நோக்கி, “நீ யூதரின் அரசனா?” என்று கேட்க, அவர், “அவ்வாறு நீர் சொல்கிறீர்” என்று பதில் கூறினார்."
  }, {
    "number" : 4,
    "verse" : "பிலாத்து தலைமைக் குருக்களையும் மக்கள் கூட்டத்தையும் பார்த்து, “இவனிடம் நான் குற்றம் ஒன்றும் காணவில்லை” என்று கூறினான்."
  }, {
    "number" : 5,
    "verse" : "ஆனால் அவர்கள், “இவன் கலிலேயா தொடங்கி யூதேயா வரை இவ்விடம் முழுவதிலும் மக்களுக்குக் கற்பித்து அவர்களைத் தூண்டிவிடுகிறான்” என்று வலியுறுத்திக் கூறினார்கள்."
  }, {
    "number" : 6,
    "verse" : "ஏரோதுவின் முன் இயேசுஇதைக் கேட்ட பிலாத்து, “இவன் கலிலேயனா?” என்று கேட்டான்:"
  }, {
    "number" : 7,
    "verse" : "அவர் ஏரோதுவின் அதிகாரத்திற்கு உட்பட்டவர் என்று அவன் அறிந்து, அப்போது எருசலேமிலிருந்த ஏரோதிடம் அவரை அனுப்பினான்."
  }, {
    "number" : 8,
    "verse" : "இயேசுவைக் கண்ட ஏரோது மட்டற்ற மகிழ்ச்சி அடைந்தான்: ஏனெனில், அவரைக் குறித்துக் கேள்விப்பட்டு அவரைக் காண நெடுங்காலமாய் விருப்பமாய் இருந்தான்: அவர் அரும் அடையாளம் ஏதாவது செய்வதைக் காணலாம் என்றும் நெடுங்காலமாய் எதிர்பார்த்திருந்தான்."
  }, {
    "number" : 9,
    "verse" : "அவன் அவரிடம் பல கேள்விகள் கேட்டான். ஆனால் அவர் அவனுக்குப் பதில் எதுவும் கூறவில்லை."
  }, {
    "number" : 10,
    "verse" : "அங்கு நின்ற தலைமைக் குருக்களும் மறைநூல் அறிஞர்களும் அவர்மேல் மிகுதியான குற்றம் சுமத்திக் கொண்டிருந்தார்கள்."
  }, {
    "number" : 11,
    "verse" : "ஏரோது தன் படைவீரரோடு அவரை இகழ்ந்து ஏளனம் செய்து, பளபளப்பான ஆடையை அவருக்கு உடுத்தி அவரைப் பிலாத்திடம் திருப்பி அனுப்பினான்."
  }, {
    "number" : 12,
    "verse" : "அதுவரை ஒருவருக்கு ஒருவர் பகைவராய் இருந்த ஏரோதும் பிலாத்தும் அன்று நண்பர்களாயினர்."
  }, {
    "number" : 13,
    "verse" : "பிலாத்துவும் மக்களும்(470 27:15-26; 480 15:6-15; 500 18:39-19:16)பிலாத்து தலைமைக் குருக்களையும் ஆட்சியாளர்களையும் மக்களையும் ஒன்றாக வரவழைத்தான்."
  }, {
    "number" : 14,
    "verse" : "அவர்களை நோக்கி, “மக்கள் சீரழியக் காரணமாய் இருக்கிறான் என்று இவனை என்னிடம் கொண்டு வந்தீர்களே: இதோ, நான் உங்கள் முன்னிலையில் விசாரித்தும் நீங்கள் சுமத்துகிற எந்தக் குற்றத்தையும் இவனிடத்தில் காணவில்லை."
  }, {
    "number" : 15,
    "verse" : "ஏரோதும் குற்றம் எதுவும் காணவில்லை: ஆகவே, அவர் இவனை நம்மிடம் திருப்பி அனுப்பியுள்ளார். மரண தண்டனைக்குரிய யாதொன்றையும் இவன் செய்யவில்லை என்பது தெளிவு."
  }, {
    "number" : 16,
    "verse" : "எனவே இவனைத் தண்டித்து விடுதலை செய்வேன்” என்றான்."
  }, {
    "number" : 17,
    "verse" : "(விழாவின்போது அவர்களுக்கென ஒரு கைதியை விடுவிக்க வேண்டிய கட்டாயம் அவனுக்கு இருந்தது.)"
  }, {
    "number" : 18,
    "verse" : "திரண்டிருந்த மக்கள் அனைவரும், “இவன் ஒழிக! பரபாவை எங்களுக்கென விடுதலை செய்யும்” என்று கத்தினர்."
  }, {
    "number" : 19,
    "verse" : "பரபா நகரில் நடந்த ஒரு கலகத்தில் ஈடுபட்டுக் கொலை செய்ததற்காகச் சிறையிலிடப்பட்டவன்."
  }, {
    "number" : 20,
    "verse" : "பிலாத்து இயேசுவை விடுதலை செய்ய விரும்பி மீண்டும் அவர்களைக் கூப்பிட்டுப் பேசினான்."
  }, {
    "number" : 21,
    "verse" : "ஆனால் அவர்கள், “அவனைச் சிலுவையில் அறையும், சிலுவையில் அறையும்” என்று கத்தினார்கள்."
  }, {
    "number" : 22,
    "verse" : "மூன்றாம் முறையாக அவன் அவர்களை நோக்கி, “இவன் செய்த குற்றம் என்ன? மரண தண்டனைக்குரிய குற்றம் ஒன்றும் இவனிடம் நான் காணவில்லை. எனவே இவனைத் தண்டித்து விடுதலை செய்வேன்” என்றான்."
  }, {
    "number" : 23,
    "verse" : "அவர்கள் அவரைச் சிலுவையில் அறைய வேண்டுமென்று உரத்த குரலில் வற்புறுத்திக் கேட்டார்கள். அவர்கள் குரலே வென்றது."
  }, {
    "number" : 24,
    "verse" : "அவர்கள் கேட்டபடியே பிலாத்து தீர்ப்பு அளித்தான்."
  }, {
    "number" : 25,
    "verse" : "கலகத்தில் ஈடுபட்டு, கொலை செய்ததற்காகச் சிறையிலிடப்பட்டிருந்தவனை அவர்கள் கேட்டுக் கொண்டபடியே அவன் விடுதலை செய்தான்: இயேசுவை அவர்கள் விருப்பப்படி செய்ய விட்டுவிட்டான்."
  }, {
    "number" : 26,
    "verse" : "சிலுவையில் இயேசு(470 27:32-44; 480 15:21-32; 500 19:17-27)அவர்கள் இயேசுவை இழுத்துச் சென்றுகொண்டிருந்தபோது சிரேன் ஊரைச்சேர்ந்த சீமோன் என்பவர் வயல்வெளியிலிருந்து வந்துகொண்டிருந்தார். அவர்கள் அவரைப் பிடித்து அவர்மேல் இயேசுவின் சிலுவையை வைத்து, அவருக்குப்பின் அதைச் சுமந்து கொண்டுபோகச் செய்தார்கள்."
  }, {
    "number" : 27,
    "verse" : "பெருந்திரளான மக்களும் அவருக்காக மாரடித்துப் புலம்பி ஒப்பாரி வைத்த பெண்களும் அவர் பின்னே சென்றார்கள்."
  }, {
    "number" : 28,
    "verse" : "இயேசு அப்பெண்கள் பக்கம் திரும்பி, “எருசலேம் மகளிரே, நீங்கள் எனக்காக அழவேண்டாம்: மாறாக உங்களுக்காகவும் உங்கள் மக்களுக்காகவும் அழுங்கள்."
  }, {
    "number" : 29,
    "verse" : "ஏனெனில் இதோ, ஒரு காலம் வரும். அப்போது”மலடிகள் பேறுபெற்றோர்” என்றும்”பிள்ளை பெறாதோரும் பால் கொடாதோரும் பேறு பெற்றோர்” என்றும் சொல்வார்கள்."
  }, {
    "number" : 30,
    "verse" : "அப்போது அவர்கள் மலைகளைப் பார்த்து, “எங்கள் மேல் விழுங்கள்” எனவும் குன்றுகளைப் பார்த்து, “எங்களை மூடிக்கொள்ளுங்கள்” எனவும் சொல்வார்கள்."
  }, {
    "number" : 31,
    "verse" : "பச்சை மரத்துக்கே இவ்வாறு செய்கிறார்கள் என்றால் பட்ட மரத்துக்கு என்னதான் செய்யமாட்டார்கள்!” என்றார்."
  }, {
    "number" : 32,
    "verse" : "வேறு இரண்டு குற்றவாளிகளையும் மரணதண்டனைக்காக அவர்கள் அவரோடு கொண்டுசென்றார்கள்."
  }, {
    "number" : 33,
    "verse" : "மண்டை ஓடு எனப்படும் இடத்திற்கு வந்ததும் அங்கே அவரையும் வலப்புறம் ஒருவனும் இடப்புறம் ஒருவனுமாக அக்குற்றவாளிகளையும் அவர்கள் சிலுவைகளில் அறைந்தார்கள்."
  }, {
    "number" : 34,
    "verse" : "அப்போது (இயேசு, “தந்தையே, இவர்களை மன்னியும். ஏனெனில் தாங்கள் செய்வது என்னவென்று இவர்களுக்குத் தெரியவில்லை” என்று சொன்னார்.) அவர்கள் அவருடைய ஆடைகளைக் குலுக்கல் முறையில் பங்கிட்டுக் கொண்டார்கள்."
  }, {
    "number" : 35,
    "verse" : "மக்கள் இவற்றைப் பார்த்துக் கொண்டு நின்றார்கள். ஆட்சியாளர்கள், “பிறரை விடுவித்தான்: இவன் கடவுளின் மெசியாவும், தேர்ந்தெடுக்கப்பட்டவனுமானால் தன்னையே விடுவித்துக் கொள்ளட்டும்” என்று கேலிசெய்தார்கள்."
  }, {
    "number" : 36,
    "verse" : "படைவீரர் அவரிடம் வந்து புளித்த திராட்சை இரசத்தைக் கொடுத்து,"
  }, {
    "number" : 37,
    "verse" : "37”நீ யூதர்களின் அரசனானால் உன்னைக் காப்பாற்றிக் கொள்” என்று எள்ளி நகையாடினர்."
  }, {
    "number" : 38,
    "verse" : "38”இவன் யூதரின் அரசன்” என்று அவரது சிலுவையின் மேல் எழுதி வைக்கப்பட்டிருந்தது."
  }, {
    "number" : 39,
    "verse" : "சிலுவையில் தொங்கிக்கொண்டிருந்த குற்றவாளிகளுள் ஒருவன், “நீ மெசியாதானே! உன்னையும் எங்களையும் காப்பாற்று”என்று அவரைப் பழித்துரைத்தான்."
  }, {
    "number" : 40,
    "verse" : "ஆனால் மற்றவன் அவனைக் கடிந்து கொண்டு, “கடவுளுக்கு நீ அஞ்சுவதில்லையா? நீயும் அதே தீர்ப்புக்குத்தானே உள்ளாகி இருக்கிறாய்."
  }, {
    "number" : 41,
    "verse" : "நாம் தண்டிக்கப்படுவது முறையே. நம் செயல்களுக்கேற்ற தண்டனையை நாம் பெறுகிறோம். இவர் ஒரு குற்றமும் செய்யவில்லையே!” என்று பதிலுரைத்தான்."
  }, {
    "number" : 42,
    "verse" : "பின்பு அவன், “இயேசுவே, நீர் ஆட்சியுரிமை பெற்று வரும்போது என்னை நினைவிற்கொள்ளும்” என்றான்."
  }, {
    "number" : 43,
    "verse" : "அதற்கு இயேசு அவனிடம், “நீர் இன்று என்னோடு பேரின்ப வீட்டில் இருப்பீர் என உறுதியாக உமக்குச் சொல்கிறேன்” என்றார்."
  }, {
    "number" : 44,
    "verse" : "இயேசு மரித்தல்(470 27:45-56; 480 15:33-41; 500 19:28-30)ஏறக்குறைய நண்பகல் பன்னிரண்டு மணி முதல் பிற்பகல் மூன்று மணிவரை நாடெங்கும் இருள் உண்டாயிற்று."
  }, {
    "number" : 45,
    "verse" : "கதிரவன் ஒளி கொடுக்கவில்லை. திருக்கோவிலின் திரை நடுவில் கிழிந்தது."
  }, {
    "number" : 46,
    "verse" : "46”தந்தையே, உம்கையில் என் உயிரை ஒப்படைக்கிறேன்”என்று இயேசு உரத்த குரலில் கூறி உயிர் துறந்தார்."
  }, {
    "number" : 47,
    "verse" : "இதைக் கண்ட நூற்றுவர் தலைவர், “இவர் உண்மையாகவே நேர்மையாளர்” என்று கூறிக் கடவுளைப் போற்றிப் புகழ்ந்தார்."
  }, {
    "number" : 48,
    "verse" : "இக்காட்சியைக் காணக் கூடிவந்திருந்த மக்கள் அனைவரும் நிகழ்ந்தவற்றைக் கண்டு, மார்பில் அடித்துக் கொண்டு திரும்பிச் சென்றனர்."
  }, {
    "number" : 49,
    "verse" : "அவருக்கு அறிமுகமான அனைவரும், கலிலேயாவிலிருந்து அவரைப் பின்பற்றி வந்திருந்த பெண்களும் தொலையிலிருந்து இவற்றைப் பார்த்துக் கொண்டிருந்தார்கள்."
  }, {
    "number" : 50,
    "verse" : "அரிமத்தியா ஊரின் யோசேப்பு(470 27:57-61; 480 15:42-47; 500 19:38-42)யோசேப்பு என்னும் பெயருடைய ஒருவர் இருந்தார். அவர் தலைமைச் சங்க உறுப்பினர், நல்லவர், நேர்மையாளர்."
  }, {
    "number" : 51,
    "verse" : "தலைமைச் சங்கத்தாரின் திட்டத்துக்கும் செயலுக்கும் இணங்காத அவர் யூதேயாவிலுள்ள அரிமத்தியா ஊரைச் சேர்ந்தவர்: இறையாட்சியின் வருகைக்காகக் காத்திருந்தவர்."
  }, {
    "number" : 52,
    "verse" : "அவர் பிலாத்திடம் போய் இயேசுவின் உடலைக் கேட்டார்."
  }, {
    "number" : 53,
    "verse" : "அவர் அவரது உடலை இறக்கி, மெல்லிய துணியால் சுற்றிப் பாறையில் குடைந்திருந்த கல்லறையில் வைத்தார். அதற்கு முன்பு யாரையும் அதில் அடக்கம் செய்ததில்லை."
  }, {
    "number" : 54,
    "verse" : "அன்று ஆயத்த நாள்: ஓய்வுநாளின் தொடக்கம்."
  }, {
    "number" : 55,
    "verse" : "கலிலேயாவிலிருந்து அவரோடு வந்திருந்த பெண்கள் பின்தொடர்ந்து சென்று கல்லறையைக் கண்டார்கள்: அவருடைய உடலை வைத்த விதத்தைப் பார்த்து விட்டு,"
  }, {
    "number" : 56,
    "verse" : "திரும்பிப் போய் நறுமணப் பொருள்களையும் நறுமணத் தைலத்தையும் ஆயத்தம் செய்தார்கள். கட்டளைப்படி, அவர்கள் ஓய்வுநாளில் ஓய்ந்திருந்தார்கள்."
  } ]
}
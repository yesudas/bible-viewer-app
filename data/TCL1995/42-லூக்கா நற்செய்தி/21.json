{
  "bibleAbbr" : "TCL1995",
  "bookName" : "லூக்கா நற்செய்தி",
  "bookEnglishName" : "Luke",
  "chapterNumber" : 21,
  "verses" : [ {
    "number" : 1,
    "verse" : "உண்மையான ஈகை(480 12:41-44)இயேசு நிமிர்ந்து பார்த்தபோது செல்வர்கள் தங்கள் காணிக்கைகளைக் காணிக்கைப் பெட்டிக்குள் போடுவதைக் கண்டார்."
  }, {
    "number" : 2,
    "verse" : "வறுமையில் வாடிய ஒரு கைம்பெண்ணும் இரண்டு காசுகளை அதில் போடுவதைக் கண்டார்."
  }, {
    "number" : 3,
    "verse" : "அவர்”இந்த ஏழைக் கைம்பெண் எல்லாரையும்விட மிகுதியான காணிக்கை போட்டிருக்கிறார் என உண்மையாகவே உங்களுக்குச் சொல்கிறேன்."
  }, {
    "number" : 4,
    "verse" : "ஏனெனில் அவர்கள் அனைவரும் தங்களுக்கு இருந்த மிகுதியான செல்வத்திலிருந்து காணிக்கை போட்டனர். இவரோ தமக்குப் பற்றாக்குறை இருந்தும் தம் பிழைப்புக்காக வைத்திருந்த எல்லாவற்றையுமே போட்டுவிட்டார்” என்றார்."
  }, {
    "number" : 5,
    "verse" : "தேவாலயத்தின் அழிவு(470 24:1-14; 480 13:1-13)கோவிலைப் பற்றிச் சிலர் பேசிக் கொண்டிருந்தனர். கவின் மிகு கற்களாலும், நேர்ச்சைப் பொருள்களாலும் கோவில் அழகுபடுத்தப்பட்டிருக்கிறது என்று சிலர் பேசிக் கொண்டிருந்தனர்."
  }, {
    "number" : 6,
    "verse" : "இயேசு, “இவற்றையெல்லாம் பார்க்கிறீர்கள் அல்லவா? ஒரு காலம் வரும்: அப்போது கற்கள் ஒன்றின் மேல் ஒன்று இராதபடி இவையெல்லாம் இடிக்கப்படும்” என்றார்."
  }, {
    "number" : 7,
    "verse" : "அவர்கள் இயேசுவிடம், “போதகரே, நீர் கூறியவை எப்போது நிகழும்? இவை நிகழப்போகும் காலத்திற்கான அறிகுறி என்ன?” என்று கேட்டார்கள்."
  }, {
    "number" : 8,
    "verse" : "அதற்கு அவர், “நீங்கள் ஏமாறாதவாறு பார்த்துக்கொள்ளுங்கள்: ஏனெனில் பலர் என் பெயரை வைத்துக்கொண்டு வந்து, “நானே அவர்” என்றும், “காலம் நெருங்கி வந்துவிட்டது” என்றும் கூறுவார்கள்: அவர்கள் பின்னே போகாதீர்கள்."
  }, {
    "number" : 9,
    "verse" : "ஆனால் போர் முழக்கங்களையும் குழப்பங்களையும்பற்றிக் கேள்விப்படும்போது திகிலுறாதீர்கள்: ஏனெனில் இவை முதலில் நிகழத்தான் வேண்டும். ஆனால் உடனே முடிவு வராது” என்றார்."
  }, {
    "number" : 10,
    "verse" : "மேலும் அவர் அவர்களிடம் தொடர்ந்து கூறியது:”நாட்டை எதிர்த்து நாடும் அரசை எதிர்த்து அரசும் எழும்."
  }, {
    "number" : 11,
    "verse" : "பெரிய நிலநடுக்கங்களும் பல இடங்களில் பஞ்சமும் கொள்ளை நோயும் ஏற்படும்: அச்சுறுத்தக்கூடிய பெரிய அடையாளங்களும் வானில் தோன்றும்."
  }, {
    "number" : 12,
    "verse" : "இவை அனைத்தும் நடந்தேறுமுன் அவர்கள் உங்களைப் பிடித்துத் துன்புறுத்துவார்கள்: தொழுகைக்கூடங்களுக்குக் கொண்டு செல்வார்கள்: சிறையில் அடைப்பார்கள்: என் பெயரின்பொருட்டு அரசரிடமும் ஆளுநரிடமும் இழுத்துச் செல்வார்கள்."
  }, {
    "number" : 13,
    "verse" : "எனக்குச் சான்று பகர இவை உங்களுக்கு வாய்ப்பளிக்கும்."
  }, {
    "number" : 14,
    "verse" : "அப்போது என்ன பதில் அளிப்பது என முன்னதாகவே நீங்கள் கவலைப்பட வேண்டாம். இதை உங்கள் மனத்தில் வைத்துக்கொள்ளுங்கள்."
  }, {
    "number" : 15,
    "verse" : "ஏனெனில் நானே உங்களுக்கு நாவன்மையையும் ஞானத்தையும் கொடுப்பேன்: உங்கள் எதிரில் எவராலும் உங்களை எதிர்த்து நிற்கவும் எதிர்த்துப் பேசவும் முடியாது."
  }, {
    "number" : 16,
    "verse" : "ஆனால் உங்கள் பெற்றோரும் சகோதரர் சகோதரிகளும் உறவினர்களும் நண்பர்களும் உங்களைக் காட்டிக்கொடுப்பார்கள்: உங்களுள் சிலரைக் கொல்வார்கள்."
  }, {
    "number" : 17,
    "verse" : "என்பெயரின் பொருட்டு எல்லாரும் உங்களை வெறுப்பார்கள்."
  }, {
    "number" : 18,
    "verse" : "இருப்பினும் உங்கள் தலைமுடி ஒன்றுகூட விழவே விழாது."
  }, {
    "number" : 19,
    "verse" : "நீங்கள் மன உறுதியோடு இருந்து உங்கள் வாழ்வைக் காத்துக் கொள்ளுங்கள்."
  }, {
    "number" : 20,
    "verse" : "எருசலேமின் அழிவு(470 24:15-21; 480 13:14-19)20”எருசலேமைப் படைகள் சூழ்ந்திருப்பதை நீங்கள் காணும்போது அதன் அழிவு நெருங்கி வந்துவிட்டது என அறிந்துகொள்ளுங்கள்."
  }, {
    "number" : 21,
    "verse" : "அப்போது யூதேயாவில் உள்ளவர்கள் மலைகளுக்குத் தப்பி ஓடட்டும்: நகரத்தின் நடுவில் உள்ளவர்கள் வெளியேறட்டும்: நாட்டுப் புறங்களில் இருப்பவர்கள் நகரத்துக்குள்ளே வரவேண்டாம்."
  }, {
    "number" : 22,
    "verse" : "ஏனெனில் அவை பழிவாங்கும் நாள்கள். அப்போது மறைநூலில் எழுதியுள்ள யாவும் நிறைவேறும்."
  }, {
    "number" : 23,
    "verse" : "அந்நாள்களில் கருவுற்றிருப்போர், பாலூட்டுவோர் ஆகியோரின் நிலைமை அந்தோ பரிதாபம்! ஏனெனில் மண்ணுலகின்மீது பேரிடரும் அம்மக்கள் மீது கடவுளின் சினமும் வரும்."
  }, {
    "number" : 24,
    "verse" : "அவர்கள் கூரான வாளால் வீழ்த்தப்படுவார்கள்: எல்லா நாடுகளுக்கும் சிறைப்பிடித்துச் செல்லப்படுவார்கள்: பிற இனத்தார் காலம் நிறைவு பெறும் வரை எருசலேம் அவர்களால் மிதிக்கப்படும்."
  }, {
    "number" : 25,
    "verse" : "அஞ்சாதீர்கள்(470 24:29-31; 480 13:24-27)25”மேலும் கதிரவனிலும் நிலாவிலும் விண்மீன்களிலும் அடையாளங்கள் தென்படும். மண்ணுலகில் மக்களினங்கள் கடலின் கொந்தளிப்பின் முழக்கத்தினால் கலங்கி, என்ன செய்வதென்று தெரியாது குழப்பம் அடைவார்கள்."
  }, {
    "number" : 26,
    "verse" : "உலகிற்கு என்ன நேருமோ என எண்ணி மனிதர் அச்சத்தினால் மயக்கமுறுவர். ஏனெனில், வான்வெளிக் கோள்கள் அதிரும்."
  }, {
    "number" : 27,
    "verse" : "அப்போது மிகுந்த வல்லமையோடும் மாட்சியோடும் மானிடமகன் மேகங்கள் மீது வருவதை அவர்கள் காண்பார்கள்."
  }, {
    "number" : 28,
    "verse" : "இவை நிகழத் தொடங்கும்போது, நீங்கள் தலைநிமிர்ந்து நில்லுங்கள்: ஏனெனில் உங்கள் மீட்பு நெருங்கி வருகின்றது.”"
  }, {
    "number" : 29,
    "verse" : "அழியாத தேவ வார்த்தை(470 24:32-35; 480 13:28-31)இயேசு அவர்களுக்கு மேலும் ஓர் உவமை சொன்னார்:”அத்தி மரத்தையும் வேறு எந்த மரத்தையும் பாருங்கள்."
  }, {
    "number" : 30,
    "verse" : "அவை தளிர்விடும் போது அதைப் பார்க்கும் நீங்களே கோடைக்காலம் நெருங்கிவிட்டது என அறிந்துகொள்கிறீர்கள்."
  }, {
    "number" : 31,
    "verse" : "அவ்வாறே இவை நிகழ்வதைக் காணும் போது இறையாட்சி நெருங்கி வந்துவிட்டது என்பதை நீங்கள் அறிந்து கொள்ளுங்கள்."
  }, {
    "number" : 32,
    "verse" : "அனைத்தும் நிகழும்வரை இத்தலைமுறை ஒழிந்து போகாது என நான் உறுதியாக உங்களுக்குச் சொல்கிறேன்."
  }, {
    "number" : 33,
    "verse" : "விண்ணும் மண்ணும் ஒழிந்துபோகும். ஆனால் என் வார்த்தைகள் ஒழியவே மாட்டா.”"
  }, {
    "number" : 34,
    "verse" : "ஆயத்தமாயிருங்கள்மேலும் இயேசு, “உங்கள் உள்ளங்கள் குடிவெறி, களியாட்டத்தாலும் இவ்வுலக வாழ்க்கைக்குரிய கவலையினாலும் மந்தம் அடையாதவாறும் அந்நாள் திடீரென வந்து ஒரு கண்ணியைப்போல் உங்களைச் சிக்க வைக்காதவாறும் எச்சரிக்கையாய் இருங்கள்."
  }, {
    "number" : 35,
    "verse" : "மண்ணுலகு எங்கும் குடியிருக்கும் எல்லார்மீதும் அந்நாள் வந்தே தீரும்."
  }, {
    "number" : 36,
    "verse" : "ஆகையால் நிகழப்போகும் அனைத்திலிருந்தும் தப்புவதற்கும் மானிடமகன் முன்னிலையில் நிற்க வல்லவராவதற்கும் எப்பொழுதும் விழிப்பாயிருந்து மன்றாடுங்கள்” என்றார்."
  }, {
    "number" : 37,
    "verse" : "இயேசு பகல் நேரங்களில் கோவிலில் கற்பித்துவந்தார். இரவு நேரங்களிலோ ஒலிவம் என்று வழங்கப்பட்ட மலைக்குச் சென்று தங்கி வந்தார்."
  }, {
    "number" : 38,
    "verse" : "எல்லா மக்களும் கோவிலில் அவர் சொல்வதைக் கேட்கக் காலையிலேயே அவரிடம் வருவார்கள்."
  } ]
}
{
  "bibleAbbr" : "TCL1995",
  "bookName" : "1 அரசர்கள்",
  "bookEnglishName" : "1 Kings",
  "chapterNumber" : 17,
  "verses" : [ {
    "number" : 1,
    "verse" : "எலியாவும் மழையற்ற காலமும்கிலயாதில் குடியிருந்த திஸ்பே ஊரைச் சார்ந்த எலியா ஆகாபு அரசனிடம்,“நான் பணியும் இஸ்ரயேலின் கடவுளான வாழும் ஆண்டவர் மேல் ஆணை! என் வாக்கினாலன்றி, வரும் ஆண்டுகளில் பனியோ மழையோ பெய்யாது “ என்றார்."
  }, {
    "number" : 2,
    "verse" : "பின்னர் ஆண்டவரின் வாக்கு எலியாவுக்கு வந்தது:"
  }, {
    "number" : 3,
    "verse" : "“இங்கிருந்து ஓடிவிடு: கிழக்கு முகமாகப் போய் யோர்தானுக்கு அப்பாலுள்ள கெரீத்து ஓடையருகில் ஒளிந்து கொள்."
  }, {
    "number" : 4,
    "verse" : "அந்த ஓடையில் தண்ணீர் குடித்துக் கொள். அங்கே உனக்கு உணவளிக்குமாறு காகங்களுக்குக் கட்டளையிட்டிருக்கிறேன் “."
  }, {
    "number" : 5,
    "verse" : "அவ்வாறே அவர் போய் ஆண்டவரது வாக்கின்படி செய்தார். அவர் சென்று யோர்தானுக்கு அப்பாலிருந்த கெரீத்து ஓடையருகில் தங்கியிருந்தார்."
  }, {
    "number" : 6,
    "verse" : "காகங்கள் காலையிலும் மாலையிலும் அப்பமும் இறைச்சியும் அவருக்குக் கொண்டு வந்தன. ஓடையில் தண்ணீர் குடித்துக் கொண்டார்."
  }, {
    "number" : 7,
    "verse" : "நாட்டில் மழை பெய்யாத காரணத்தால் சில நாள்களில் அந்த ஓடையும் வற்றிப் போனது."
  }, {
    "number" : 8,
    "verse" : "அப்பொழுது ஆண்டவரது வாக்கு அவருக்கு வந்தது:"
  }, {
    "number" : 9,
    "verse" : "“நீ புறப்பட்டுச் சீதோன பகுதியிலிருக்கும் சாரிபாத்துக்குப் போய் அங்கே தங்கியிரு. அங்கு உனக்கு உணவு அளிக்குமாறு ஒரு கைம்பெண்ணுக்குக் கட்டளையிட்டிருக்கிறேன் “."
  }, {
    "number" : 10,
    "verse" : "எலியா புறபட்டு, சாரிபாத்துக்குப் போனார். நகரின் நுழைவாயிலை வந்தடைந்த பொழுது, அங்கே ஒரு கைம்பெண் சுள்ளிகளைப் பொறுக்கிக் கொண்டிருந்தார். அவர் அவரை அழைத்து,“ஒரு பாத்திரத்தில் எனக்குக் குடிக்கக் கொஞ்சம் தண்ணீர் கொண்டு வா “ என்றார்."
  }, {
    "number" : 11,
    "verse" : "அவர் அதைக் கொண்ட வரச் செல்கையில், அவரைக் கூப்பிட்டு,“எனக்குக் கொஞ்சம் அபப்மும் கையோடு கொண்டு வருவாயா? “ என்றார்."
  }, {
    "number" : 12,
    "verse" : "அவர்,“வாழும் உம் கடவுளாகிய ஆண்டவர்மேல் ஆணை! என்னிடம் அப்பம் ஏதும் இல்லை: பானையில் கையளவு மாவும் கலயத்தில் சிறிதளவு எண்ணெயுமே என்னிடம் உள்ளன. இதோ, இப்போது இரண்டொரு சுள்ளிகளைப் பொறுக்கிக் கொண்டு வீட்டிற்குப் போய் அப்பம் சுட்டு, நானும் என் மகனும் சாப்பிடுவோம். அதன் பின் சாகத்தான் வேண்டும் “ என்றார்."
  }, {
    "number" : 13,
    "verse" : "எலியா அவரிடம்,“அஞ்ச வேண்டாம், போய் நீ சொன்னபடியே செய். ஆனால், முதலில் எனக்கு ஒரு சிறிய அப்பம் சுட்டுக் கொண்டு வா. பிறகு உனக்கும் உன் மகனுக்கும் சுட்டுக்கொள்."
  }, {
    "number" : 14,
    "verse" : "இஸ்ரயேலின் கடவுளாகிய ஆண்டவர் உரைப்பது இதுவே: நாட்டில் ஆண்டவர் மழை பெய்யச் செய்யும் நாள் வரை பானையிலுள்ள மாவு தீராது: கலயத்திலுள்ள எண்ணெயும் குறையாது “ என்று சொன்னார்."
  }, {
    "number" : 15,
    "verse" : "அவர் போய் எலியா சொன்னபடியே செய்தார். அவரும் அவருடைய மகனும், அவர் வீட்டாரும் பல நாள் சாப்பிட்டனர்."
  }, {
    "number" : 16,
    "verse" : "எலியா வழியாக ஆண்டவர் உரைத்த வாக்கின்படி பானையிலிருந்து மாவு தீரவில்லை: கலயத்திலிருந்த எண்ணெயும் குறையவில்லை."
  }, {
    "number" : 17,
    "verse" : "இதற்குப் பின், ஒருநாள், வீட்டுத் தலைவியான அந்தப் பெண்ணின் மகன் நோயுற்றான். அவனது நோய் மிகவும் முற்றவே, அவன் மூச்சு நின்று விட்டது."
  }, {
    "number" : 18,
    "verse" : "அவர் எலியாவிடம்,“கடவுளின் அடியவரே, எனக்கு ஏன் இப்படிச் செய்தீர்? என் பாவத்தை நினைவூட்டவும் என் மகனைச் சாகடிக்கவுமா நீர் வந்திருக்கிறீர்? “ என்றார்."
  }, {
    "number" : 19,
    "verse" : "எலியா அவரிடம்,“உன் மகனை என்னிடம் கொடு “என்று சொல்லி, அவனை அவர் மடியிலிருந்து எடுத்துத் தாம் தங்கியிருந்த மாடியறைக்குத் தூக்கிச்சென்று தம் படுக்கையில் கிடத்தினார்."
  }, {
    "number" : 20,
    "verse" : "அவர் ஆண்டவரை நோக்கி,“என் கடவுளாகிய ஆண்டவரே, எனக்குத் தங்க இடம் கொடுத்த கைம்பெண்ணின் மகனைச் சாகடித்து அவளைத் துன்புறுத்தலாமா? “ என்று கதறினார்."
  }, {
    "number" : 21,
    "verse" : "அவர் அந்தச் சிறுவன்மீது மூன்று முறை குப்புறப்படுத்து ஆண்டவரை நோக்கி,“என் கடவுளாகிய ஆண்டவரே, இந்தச் சிறுவன் மீண்டும் உயிர் பெறச் செய்யும் “ என்று மன்றாடினார்."
  }, {
    "number" : 22,
    "verse" : "ஆண்டவரும் எலியாவின் குரலுக்குச் செவி கொடுத்தார். சிறுவனுக்கு மீண்டும் உயிர் திரும்பி வரவே, அவன் பிழைத்துக் கொண்டான்."
  }, {
    "number" : 23,
    "verse" : "எலியா சிறுவனைத் தூக்கிக் கொண்டு மாடி அறையிலிருந்து இறங்கி வீட்டிற்குள் வந்து,“இதோ! உன் மகன் உயிருடன் இருக்கிறான் “ என்று கூறி அவனை அவன் தாயிடம் ஒப்படைத்தார்."
  }, {
    "number" : 24,
    "verse" : "அந்தப் பெண் எலியாவிடம், “நீர் கடவுளின் அடியவரென்றும் உம் வாயிலிருந்து வரும் ஆண்டவரின் வாக்கு உண்மையானதென்றும் தெரிந்து கொண்டேன் “ என்றார்."
  } ]
}
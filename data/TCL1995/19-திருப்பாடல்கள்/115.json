{
  "bibleAbbr" : "TCL1995",
  "bookName" : "திருப்பாடல்கள்",
  "bookEnglishName" : "Psalms",
  "chapterNumber" : 115,
  "verses" : [ {
    "number" : 1,
    "verse" : "எங்களுக்கன்று, ஆண்டவரே! எங்களுக்கன்று: மாட்சியை உம் பெயருக்கே உரித்தாக்கும்: உம் பேரன்பையும் உண்மையையும் முன்னிட்டு அதை உமக்கே உரியதாக்கும்."
  }, {
    "number" : 2,
    "verse" : "'அவர்களுடைய கடவுள் எங்கே' எனப் பிற இனத்தார் வினவுவது ஏன்?"
  }, {
    "number" : 3,
    "verse" : "நம் கடவுளோ விண்ணுலகில் உள்ளார்: தம் திருவுளப்படி அனைத்தையும் செய்கின்றார்."
  }, {
    "number" : 4,
    "verse" : "அவர்களுடைய தெய்வச்சிலைகள் வெறும் வெள்ளியும் பொன்னுமே, வெறும் மனிதக் கைவேலையே!"
  }, {
    "number" : 5,
    "verse" : "அவற்றுக்கு வாய்கள் உண்டு: ஆனால் அவை பேசுவதில்லை: கண்கள் உண்டு: ஆனால் அவை பார்ப்பதில்லை:"
  }, {
    "number" : 6,
    "verse" : "செவிகள் உண்டு: ஆனால் அவை கேட்பதில்லை: மூக்குகள் உண்டு: ஆனால் அவை முகர்வதில்லை."
  }, {
    "number" : 7,
    "verse" : "கைகள் உண்டு: ஆனால் அவை தொட்டுணர்வதில்லை: கால்கள் உண்டு: ஆனால் அவை நடப்பதில்லை: தொண்டைகள் உண்டு: ஆனால் அவை குரல் எழுப்புவதில்லை."
  }, {
    "number" : 8,
    "verse" : "அவற்றைச் செய்கின்றோரும் அவற்றில் நம்பிக்கை கொள்ளும் அனைவரும் அவற்றைப்போல் ஆவர்."
  }, {
    "number" : 9,
    "verse" : "இஸ்ரயேலரே! ஆண்டவர்மீது நம்பிக்கைக் கொள்ளுங்கள்: அவரே உங்களுக்குத் துணையும் கேடயமும் ஆவார்."
  }, {
    "number" : 10,
    "verse" : "ஆரோனின் குலத்தாரே! ஆண்டவர்மீது நம்பிக்கைக் கொள்ளுங்கள்: அவரே உங்களுக்குத் துணையும் கேடயமும் ஆவார்."
  }, {
    "number" : 11,
    "verse" : "ஆண்டவருக்கு அஞ்சி நடப்போரே! அவர்மீது நம்பிக்கை கொள்ளுங்கள்: அவரே உங்களுக்கத் துணையும் கேடயமும் ஆவார்."
  }, {
    "number" : 12,
    "verse" : "ஆண்டவர் நம்மை நினைவு கூர்ந்துள்ளார்: நமக்குத் தம் ஆசியை அளிப்பார். இஸ்ரயேல் குடும்பத்தாருக்கு ஆசி வழங்குவார்: ஆரோனின் குடும்பத்தாருக்கு ஆசி வழங்குவார்:"
  }, {
    "number" : 13,
    "verse" : "தமக்கு அஞ்சிநடப்போர்க்கு ஆண்டவர் ஆசி வழங்குவார்: சிறியோர்க்கும் பெரியோர்க்கும் ஆசி வழங்குவார்."
  }, {
    "number" : 14,
    "verse" : "ஆண்டவர் உங்கள் இனத்தைப் பெருகச் செய்வார்: உங்களையும் உங்கள் பிள்ளைகளையும் வளரச் செய்வார்."
  }, {
    "number" : 15,
    "verse" : "நீங்கள் ஆண்டவரிடமிருந்து ஆசி பெறுவீர்களாக! விண்ணையும் மண்ணையும் உருவாக்கியவர் அவரே."
  }, {
    "number" : 16,
    "verse" : "விண்ணகமோ ஆண்டவருக்கு உரியது: மண்ணகத்தையோ அவர் மானிடர்க்கு வழங்கியுள்ளார்."
  }, {
    "number" : 17,
    "verse" : "இறந்தோர் ஆண்டவரைப் புகழ்வதில்லை: மௌன உலகிற்குள் இறங்குவோர் எவருமே அவரைப் புகழ்வதில்லை:"
  }, {
    "number" : 18,
    "verse" : "நாமோ ஆண்டவரை வாழ்த்துகின்றோம்: இப்பொழுதும் எப்பொழுதும் வாழ்த்துகின்றோம்."
  } ]
}
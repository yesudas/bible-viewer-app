{
  "bibleAbbr" : "TCL1995",
  "bookName" : "யோபு",
  "bookEnglishName" : "Job",
  "chapterNumber" : 9,
  "verses" : [ {
    "number" : 1,
    "verse" : "யோபு பில்தாத்திற்குப் பதில் கூறுகிறான்.யோபு அதற்கு உரைத்த பதில்:"
  }, {
    "number" : 2,
    "verse" : "உண்மையில் இது இவ்வாறு என்று அறிவேன்: ஆனால், மனிதர் இறைவன்முன் நேர்மையாய் இருப்பதெப்படி?"
  }, {
    "number" : 3,
    "verse" : "ஒருவர் அவருடன் வழக்காட விரும்பினால், ஆயிரத்தில் ஒன்றுக்கேனும் அம்மனிதரால் பதிலளிக்க முடியுமா?"
  }, {
    "number" : 4,
    "verse" : "இறைவன் உள்ளத்தில் ஞானமுள்ளவர்: ஆற்றலில் வல்லவர்: அவர்க்கு எதிராய்த் தம்மைக் கடினபடுத்தி, வளமுடன் வாழ்ந்தவர் யார்?"
  }, {
    "number" : 5,
    "verse" : "அவர் மலைகளை அகற்றுவார்: அவை அதை அறியா: அவர் சீற்றத்தில் அவைகளைத் தலைகீழாக்குவார்."
  }, {
    "number" : 6,
    "verse" : "அசைப்பார் அவர் நிலத்தை அதனிடத்தினின்று: அதிரும் அதனுடைய தூண்கள்."
  }, {
    "number" : 7,
    "verse" : "அவர் கட்டளையிடுவார்: கதிரவன் தோன்றான்: அவர் மறைத்திடுவார் விண்மீன்களை."
  }, {
    "number" : 8,
    "verse" : "தாமே தனியாய் வானை விரித்தவர், ஆழியின் முதுகை மிதித்து நடந்தவர்."
  }, {
    "number" : 9,
    "verse" : "வடமீன் குழுவையும், மிருகசீரிடத்தையும், கார்த்திகை விண்மீன்களையும், தென்திசை விண்மீன் குழுக்களையும் அமைத்தவர் அவரே."
  }, {
    "number" : 10,
    "verse" : "உணர்ந்திட இயலாப் பெருஞ்செயல்களையும், கணக்கிட முடியா அருஞ்செயல்களையும் ஆற்றுநர் அவரே."
  }, {
    "number" : 11,
    "verse" : "இதோ! என் அருகே அவர் கடந்து செல்கையில் நான் பார்க்க முடியவில்லை: நழுவிச் செல்கையில் நான் உணர முடியவில்லை."
  }, {
    "number" : 12,
    "verse" : "இதோ! அவர் பறிப்பாரானால், அவரை மறிப்பார் யார்? யாது செய்கின்றீர் என அவரைத் கேட்பார் யார்?"
  }, {
    "number" : 13,
    "verse" : "கடவுள் தம் சீற்றத்தைத் தணிக்கமாட்டார்: அவரடி பணிந்தனர் இராகாபின் துணைவர்கள்."
  }, {
    "number" : 14,
    "verse" : "இப்படியிருக்க, எப்படி அவருக்குப் பதிலுரைப்பேன்? எதிர்நின்று அவரோடு எச்சொல் தொடுப்பேன்?"
  }, {
    "number" : 15,
    "verse" : "நான் நேர்மையாக இருந்தாலும் அவருக்குப் பதிலுரைக்க இயலேன்: என் நீதிபதியிடம் நான் இரக்கத்தையே கெஞ்சுவேன்."
  }, {
    "number" : 16,
    "verse" : "நான் கூப்பிட அவர் பதிலுரைப்பினும், என் வேண்டுதலுக்கு அவர் செவிகொடுப்பார் என்று நம்புவதற்கில்லை."
  }, {
    "number" : 17,
    "verse" : "புயலினால் என்னை நொறுக்குவார்: காரணமின்றி என் காயங்களைப் பெருக்குவார்."
  }, {
    "number" : 18,
    "verse" : "அவர் என்னை மூச்சிழுக்கவும் விடாது, கசப்பினால் என்னை நிரப்புகின்றார்."
  }, {
    "number" : 19,
    "verse" : "வலிமையில் அவருக்கு நிகர் அவரே! அவர்மேல் வழக்குத் தொடுப்பவர் யார்?"
  }, {
    "number" : 20,
    "verse" : "நான் நேர்மையாக இருந்தாலும், என் வாயே என்னைக் குற்றவாளியாக்கும்: நான் குற்றமற்றவனாக இருந்தாலும், மாறுபட்டவனாக அது என்னைத் தீர்ப்பிடும்."
  }, {
    "number" : 21,
    "verse" : "குற்றமற்றவன் நான்: என்னைப்பற்றிக் கவலையில்லை: என் வாழ்க்கையையே வெறுக்கின்றேன்."
  }, {
    "number" : 22,
    "verse" : "எல்லாம் ஒன்றுதான்: எனவேதான் சொல்கின்றேன்: \"அவர் நல்லவரையும் பொல்லாரையும் ஒருங்கே அழிக்கின்றார்'."
  }, {
    "number" : 23,
    "verse" : "பேரிடர் சாவைத் திடீரெனத் தரும்போது, அவர் மாசற்றவரின் நெருக்கடி கண்டு நகைப்பார்."
  }, {
    "number" : 24,
    "verse" : "வையகம் கொடியோர் கையில் கொடுக்கப்படுகின்றது: அதன் நீதிபதிகளை கண்களை அவர் கட்டுகின்றார். அவரேயன்றி வேறு யார் இதைச் செய்வார்?"
  }, {
    "number" : 25,
    "verse" : "ஓடுபவரைவிட விரைந்து செல்கின்றன என் வாழ்நாள்கள்: அவை பறந்து செல்கின்றன: நன்மையொன்றும் அவை காண்பதில்லை."
  }, {
    "number" : 26,
    "verse" : "நாணற் படகுபோல் அவை விரைந்தோடும்: இரைமேல் பாயும் ஒரு கழுகைப்போல் ஆகும்."
  }, {
    "number" : 27,
    "verse" : "'நான் துயர் மறப்பேன்: முகமலர்ச்சி கொள்வேன்: புன்முறவல் பூப்பேன், எனப் புகல்வேனாயினும்,"
  }, {
    "number" : 28,
    "verse" : "என் இடுக்கண் கண்டு நடுக்க முறுகின்றேன், ஏனெனில், அவர் என்னைக் குற்றமற்றவனாய்க் கொள்ளார் என அறிவேன்."
  }, {
    "number" : 29,
    "verse" : "நான்தான் குற்றவாளி எனில், வீணே ஏன் நான் போராடவேண்டும்?"
  }, {
    "number" : 30,
    "verse" : "பனிநீரில் நான் என்னைக் கழுவினும், சவர்க்காரத்தினால் என் கைகளைத் தூய்மையாக்கினும்,"
  }, {
    "number" : 31,
    "verse" : "குழியில் என்னை அவர் அமிழ்த்திடுவார்: என் உடையே என்னை வெறுத்திடுமே!"
  }, {
    "number" : 32,
    "verse" : "ஏனெனில், அவரோடு நான் வழக்காடவும், வழக்கு மன்றத்தில் எதிர்க்கவும் என்னைப்போல் அவர் மனிதர் இல்லை."
  }, {
    "number" : 33,
    "verse" : "இருவர்மீதும் தம் கையை வைக்க, ஒரு நடுவர்கூட எம் நடுவே இல்லையே."
  }, {
    "number" : 34,
    "verse" : "அகற்றப்படுக அவர் கோல் என்னிடமிருந்து! அப்போது மிரட்டாது என்னை அவரைப்பற்றிய அச்சம்!"
  }, {
    "number" : 35,
    "verse" : "அவரிடம் அச்சமின்றிப் பேசுவேன் அப்போது: அப்படிப் பேசும் நிலையில் நான் இல்லையே இப்போது."
  } ]
}
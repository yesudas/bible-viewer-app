{
  "bibleAbbr" : "TCL1995",
  "bookName" : "யோபு",
  "bookEnglishName" : "Job",
  "chapterNumber" : 16,
  "verses" : [ {
    "number" : 1,
    "verse" : "(யோபு எலிப்பாசுக்குப் பதிலளிக்கிறான்) அதற்கு யோபு உரைத்த மறுமொழி:"
  }, {
    "number" : 2,
    "verse" : "இதைப்போன்ற பலவற்றை நான் கேட்டதுண்டு:”புண்படுத்தும் தேற்றுவோர்” நீவிர் எல்லாம்."
  }, {
    "number" : 3,
    "verse" : "உங்களின் வெற்று உரைக்கு முடிவில்லையா? வாதாட இன்னும் உம்மை உந்துவது எதுவோ?"
  }, {
    "number" : 4,
    "verse" : "என்னாலும் உங்களைப்போல் பேச இயலும்: என்னுடைய நிலையில் நீவிர் இருந்தால், உங்களுக்கெதிராய்ச் சொற்சரம் தொடுத்து, உங்களை நோக்கித் தலையசைக்கவும் முடியும்."
  }, {
    "number" : 5,
    "verse" : "ஆயினும், என் சொற்களால் உங்களை வலுப்படுத்துவேன்: என் உதட்டின் ஆறுதல் உங்கள் வலியைக் குறைக்குமே!"
  }, {
    "number" : 6,
    "verse" : "நான் பேசினாலும் என் வலி குறையாது: அடக்கி வைப்பினும் அதில் ஏதும் அகலாது."
  }, {
    "number" : 7,
    "verse" : "உண்மையில், கடவுளே! இப்போது என்னை உளுத்திட வைத்தீர்: என் சுற்றம் முற்றும் இற்றிடச் செய்தீர்."
  }, {
    "number" : 8,
    "verse" : "நீர் என்னை இளைக்கச் செய்தீர்: அதுவே எனக்கு எதிர்ச்சான்று ஆயிற்று: என் மெலிவு எழுந்து எனக்கு எதிராகச் சான்று பகர்ந்தது."
  }, {
    "number" : 9,
    "verse" : "அவர் என்னை வெறுத்தார்: வெஞ்சினத்தில் கீறிப்போட்டார்: என்னை நோக்கிப் பல்லைக் கடித்தார்: என் எதிரியும் என்னை முறைத்துப் பார்த்தான்."
  }, {
    "number" : 10,
    "verse" : "மக்கள் எனக்கெதிராய் வாயைத் திறந்தார்கள்: ஏளனமாய் என் கன்னத்தில் அறைந்தார்கள்: எனக்கெதிராய் அவர்கள் திரண்டனர்."
  }, {
    "number" : 11,
    "verse" : "இறைவன் என்னைக் கயவரிடம் ஒப்புவித்தார். கொடியவர் கையில் என்னைச் சிக்கவைத்தார்:"
  }, {
    "number" : 12,
    "verse" : "நலமுடன் இருந்தேன் நான்: தகர்த்தெறிந்தார் என்னை அவர்: பிடரியைப் பிடிந்து என்னை நொறுக்கினார்: என்னையே தம் இலக்காக ஆக்கினார்."
  }, {
    "number" : 13,
    "verse" : "அவர் தம் வில்வீரர் என்னை வளைத்துக் கொண்டனர்: என் ஈரலை அவர் பிளந்து விட்டார்: ஈவு இரக்கமின்றி என் ஈரலின் பித்தை மண்ணில் சிந்தினார்."
  }, {
    "number" : 14,
    "verse" : "முகத்தில் அடியடியென்று என்னை அடித்தார்: போர்வீரன்போல் என்மீது பாய்ந்தார்."
  }, {
    "number" : 15,
    "verse" : "சாக்கு உடையை நான் என் உடலுக்குத் தைத்துக் கொண்டேன்: புழுதியில் என் மேன்மையைப் புதைத்தேன்."
  }, {
    "number" : 16,
    "verse" : "அழுதழுது என் முகம் சிவந்தது: என் கண்களும் இருண்டு போயின,"
  }, {
    "number" : 17,
    "verse" : "இருப்பினும், வன்செயல் என் கையில் இல்லை: மாசு என் மன்றாட்டில் இல்லை."
  }, {
    "number" : 18,
    "verse" : "மண்ணே! என் குருதியை மறைக்காதே: என் கூக்குரலைப் புதைக்காதே."
  }, {
    "number" : 19,
    "verse" : "இப்பொழுதும் இதோ! என் சான்று விண்ணில் உள்ளது: எனக்காக வழக்காடுபவர் வானில் உள்ளார்."
  }, {
    "number" : 20,
    "verse" : "என்னை நகைப்பவர்கள் என் நண்பர்களே! கடவுளிடமே கண்ணீர் வடிக்கின்றேன்."
  }, {
    "number" : 21,
    "verse" : "ஒருவன் தன் நண்பனுக்காகப் பேசுவதுபோல், அவர் மனிதர் சார்பாகக் கடவுளிடம் பரிந்து பேசுவார்."
  }, {
    "number" : 22,
    "verse" : "இன்னும் சில ஆண்டுகளே உள்ளன: பிறகு திரும்ப வரவியலா வழியில் செல்வேன்."
  } ]
}
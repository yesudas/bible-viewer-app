{
  "bibleAbbr" : "TCL1995",
  "bookName" : "யோபு",
  "bookEnglishName" : "Job",
  "chapterNumber" : 8,
  "verses" : [ {
    "number" : 1,
    "verse" : "பில்தாத் யோபுவிடம் பேசுகிறான்அதற்குச் சூகாயனான பில்தாது கூறிய பதில்:"
  }, {
    "number" : 2,
    "verse" : "எதுவரை இவ்வாறே பேசிக் கொண்டிருப்பீர்? உம் வாய்ச்சொற்கள் புயல்காற்றைப் போல் இருக்கின்றன."
  }, {
    "number" : 3,
    "verse" : "இறைவனே நீதியைப் புரட்டுவாரா? எல்லாம் வல்லவரே நேர்மை பிறழ்வாரா?"
  }, {
    "number" : 4,
    "verse" : "உம் புதல்வர்கள் அவருக்கெதிராயப் பாவம் செய்ததால், குற்றப்பழியின் ஆற்றலிடம் அவர்களைக் கையளித்தார்."
  }, {
    "number" : 5,
    "verse" : "ஆனால், நீர் இறைவனை ஆர்வத்துடன் நாடினால், எல்லாம் வல்லவரிடம் இறைஞ்சினால்,"
  }, {
    "number" : 6,
    "verse" : "நீர் மாசற்றவரும் நேர்மையானவருமாய் இருந்தால் இப்பொழுது கூட அவர் உம்பொருட்டு எழுந்திடுவார், உமக்குரிய உறையுளை மீண்டும் ஈந்திடுவார்."
  }, {
    "number" : 7,
    "verse" : "உம்முடைய தொடக்கம் எளிமையாக இருப்பினும், உம் வருங்காலம் வளமைமிகக் கொழிக்கும்."
  }, {
    "number" : 8,
    "verse" : "முன்னோரின் தலைமுறையைக் கேட்டுப்பாரும்: அன்னரின் தந்தையர் ஆய்ந்ததை அறியும்."
  }, {
    "number" : 9,
    "verse" : "நேற்றுத் தோன்றிய நாம் உன்றும் அறியோம்: நிலமிசை நம் வாழ்நாள் நிழலைப் போன்றது,"
  }, {
    "number" : 10,
    "verse" : "அவர்களன்றோ உமக்கு அறிவித்து உணர்த்துவர்! புரிந்த வார்த்தைகளை உமக்குப் புகட்டுவர்!"
  }, {
    "number" : 11,
    "verse" : "சேறின்றி நாணல் தழைக்குமா? நீரின்றிக் கோரை வளருமா?"
  }, {
    "number" : 12,
    "verse" : "இன்னும் பசுமையாக வெட்டாது இருக்கையிலே எல்லாப் புற்களுக்கு முன்னே அவை வாடிடும்."
  }, {
    "number" : 13,
    "verse" : "இறைவனை மறப்போரின் கதி இதுவே: இறைப்பற்றில்லாரின் நம்பிக்கை இடிந்துபோம்:"
  }, {
    "number" : 14,
    "verse" : "அவர்களின் நம்பிக்கை முறிந்துபோம்: அவர்கள் சார்ந்திருப்பது சிலந்திக் கூட்டையே."
  }, {
    "number" : 15,
    "verse" : "யாராவது அவ்வீட்டின்மீது சாய்ந்தால், அது நில்லாதுபோம்: யாராவது அதை பற்றி பிடித்தால், அது நிலைத்திராது."
  }, {
    "number" : 16,
    "verse" : "பகலவன்முன் பசுஞ்செடி போன்றோர் அவர்கள்: படரும் தோட்டமொங்கும் அவர்களின் கிளைகள்."
  }, {
    "number" : 17,
    "verse" : "கற்குவியலில் பின்னிடும் அவர்களின் வேர்கள் கற்களிடையே இடம் தேடும்."
  }, {
    "number" : 18,
    "verse" : "அவர்கள் தம் இடத்திலிருந்து எடுபட்டால், 'உங்களை நான் கண்டதேயில்லை' என உதறிவிடும் அவ்விடம்."
  }, {
    "number" : 19,
    "verse" : "பார்! அவர்கள் தம் வாழ்வில் கண்ட இன்பம் இதுவே: மண்ணினின்று மற்றவர் முளைத்தெழுவர்."
  }, {
    "number" : 20,
    "verse" : "இதோ! கறையிலாதவரை இறைவன் கைவிடுவதில்லை: காதகர்க்கு அவர் கைகொடுப்பதுமில்லை."
  }, {
    "number" : 21,
    "verse" : "இருப்பினும், உம் வாயைச் சிரிப்பாலும், இதழ்களை மகிழ்வொலியாலும் நிரப்புவர்."
  }, {
    "number" : 22,
    "verse" : "உம்மைப் பகைப்பர் வெட்கத்தால் உடுத்தப்படுவர்: தீயோர் கூடாரம் இல்லாது போகும்."
  } ]
}
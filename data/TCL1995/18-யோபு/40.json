{
  "bibleAbbr" : "TCL1995",
  "bookName" : "யோபு",
  "bookEnglishName" : "Job",
  "chapterNumber" : 40,
  "verses" : [ {
    "number" : 1,
    "verse" : "பின்பு யோபைப் பார்த்து ஆண்டவர் கூறினார்:"
  }, {
    "number" : 2,
    "verse" : "குற்றம் காண்பவன், எல்லாம் வல்லவரோடு வழக்காடுவானா? கடவுளோடுவாதாடுபவன் விடையளிக்கட்டும்."
  }, {
    "number" : 3,
    "verse" : "யோபு ஆண்டவர்க்குக் கூறிய மறுமொழி:"
  }, {
    "number" : 4,
    "verse" : "இதோ! எளியேன் யான் இயம்புதற்குண்டோ? என் வாயைக் கையால் பொத்திக் கொள்வேன்."
  }, {
    "number" : 5,
    "verse" : "ஒருமுறை பேசினேன்: மறுமொழி உரையேன்: மீண்டும் பேசினேன்: இனிப் பேசவேமாட்டேன்."
  }, {
    "number" : 6,
    "verse" : "ஆண்டவர் சூறாவளியினின்று யோபுக்கு அருளிய பதில்:"
  }, {
    "number" : 7,
    "verse" : "வீரனைப்போல் இடையை இறுக்கிக் கட்டிக்கொள்: வினவுவேன் உன்னிடம்: விடையெனக்கு அளிப்பாய்."
  }, {
    "number" : 8,
    "verse" : "என் தீர்ப்பிலேயே நீ குற்றம் காண்பாயா? உன்னைச் சரியெனக் காட்ட என்மீது குற்றம் சாட்டுவாயா?"
  }, {
    "number" : 9,
    "verse" : "இறைவனுக்கு உள்ளதுபோல் உனக்குக் கையுண்டோ? அவர்போன்று இடிக்குரலில் முழங்குவாயோ?"
  }, {
    "number" : 10,
    "verse" : "சீர் சிறப்பினால் உன்னை அணி செய்துகொள்: மேன்மையையும், மாண்பினையும் உடுத்திக்கொள்."
  }, {
    "number" : 11,
    "verse" : "கொட்டு உன் கோபப் பெருக்கை! செருக்குற்ற ஒவ்வொருவரையும் நோக்கிடு: தாழ்த்திடு!"
  }, {
    "number" : 12,
    "verse" : "செருக்குற்ற எல்லாரையும் நோக்கிடு: வீழ்த்திடு! தீயோரை அவர்கள் இடத்திலேயே மிதித்திடு!"
  }, {
    "number" : 13,
    "verse" : "புழுதியில் அவர்களை ஒன்றாய்ப் புதைத்திடு! காரிருளில் அவர் முகங்களை மூடிடு."
  }, {
    "number" : 14,
    "verse" : "அப்பொழுது, உனது வலக்கை உன்னைக் காக்குமென்று நானே ஒத்துக்கொள்வேன்."
  }, {
    "number" : 15,
    "verse" : "இதோ பார், உன்னைப் படைத்ததுபோல் நான் உண்டாக்கிய பெகிமோத்து காளைபோல் புல்லைத் தின்கின்றது."
  }, {
    "number" : 16,
    "verse" : "இதோ காண், அதன் ஆற்றல் அதன் இடுப்பில்: அதன் வலிமை வயிற்றுத் தசைநாரில்."
  }, {
    "number" : 17,
    "verse" : "அது தன் வாலைக் கேதுருமரம்போல் விரைக்கும்: அதன் தொடை நரம்புகள் கயிறுபோல் இறுகியிருக்கும்:"
  }, {
    "number" : 18,
    "verse" : "அதன் எலும்புகள், வெண்கலக் குழாய்கள்: அதன் உறுப்புகள் உருக்குக் கம்பிகள்."
  }, {
    "number" : 19,
    "verse" : "இறைவனின் படைப்புகளில் தலையாயது அதுவே! படைத்தவரே அதைப் பட்டயத்துடன் நெருக்க முடியும்."
  }, {
    "number" : 20,
    "verse" : "மலைகள் அதற்குப் புற்பூண்டுகளை விளைவிக்கின்றன: விலங்குகள் எல்லாம் விளையாடுவதும் அங்கேதான்."
  }, {
    "number" : 21,
    "verse" : "அது நிழற்செடிக்கு அடியிலும் நாணல் மறைவிலும் உளைச் சேற்றிலும் படுத்துக் கிடக்கும்."
  }, {
    "number" : 22,
    "verse" : "அச்செடி தன் நிழலால் அதை மறைக்கும்: ஓடையின் அலரி அதைச் சூழ்ந்து நிற்கும்."
  }, {
    "number" : 23,
    "verse" : "ஆறு புரண்டோடினும் அது மிரண்டோடாது: அதன் முகத்தே யோர்தான் மோதினும் அசைவுறாது."
  }, {
    "number" : 24,
    "verse" : "அதன் கண்காண அதனைக் கட்டமுடியுமோ? கொக்கியால் அதன் மூக்கைத் துளைக்க முடியுமோ?"
  } ]
}
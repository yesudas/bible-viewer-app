{
  "bibleAbbr" : "TCL1995",
  "bookName" : "யோபு",
  "bookEnglishName" : "Job",
  "chapterNumber" : 26,
  "verses" : [ {
    "number" : 1,
    "verse" : "யோபு பில்தாதுக்குப் பதில் தருகிறான்அதற்கு யோபு கூறிய பதில்:"
  }, {
    "number" : 2,
    "verse" : "என்போன்ற வலிமையற்றவர்க்கு எத்துணைப் துணைபுரிந்தீர்! ஆற்றலற்ற தோளுக்கு எவ்வளவு துணைநின்றீர்!"
  }, {
    "number" : 3,
    "verse" : "என் போன்ற அறிவற்றவர்க்கு எவ்வளவு அறிவுரை கூறினீர்! நன்னெறிகளை நிறையக் காட்டீனீர்!"
  }, {
    "number" : 4,
    "verse" : "எவர் துணைகொண்டு இயம்பினீர் இம்மொழிகளை? எவர்தம் ஏவுதல் உம்மிடமிருந்து வெளிப்பட்டது?"
  }, {
    "number" : 5,
    "verse" : "கீழ்உலகின் ஆவிகள் நடுங்குகின்றன: நீர்த் திரள்களும் அவற்றில் வாழ்வனவும் அஞ்சுகின்றன."
  }, {
    "number" : 6,
    "verse" : "பாதாளம் கடவுள்முன் திறந்து கிடக்கிறது: படுகுழி அவர்முன் மூடப்படவில்லை."
  }, {
    "number" : 7,
    "verse" : "வெற்றிடத்தில் வடபுறத்தை அவர் விரித்தார்: காற்றிடையே உலகைத் தொங்கவிட்டார்."
  }, {
    "number" : 8,
    "verse" : "நீரினை மேகத்துள் பொதித்துள்ளார்: அதன் நிறைவால் முகிலும் கிழிவதில்லை."
  }, {
    "number" : 9,
    "verse" : "தம் அரியணையின் முகத்தை மூடுகின்றார்: முகிலை அதன்மேல் பரப்புகின்றார்."
  }, {
    "number" : 10,
    "verse" : "நீர்ப்பரப்பின் மீது வட்டம் வரைந்து, இருளுக்கும் ஒளிக்குமிடையில் எல்லை அமைத்தார்."
  }, {
    "number" : 11,
    "verse" : "விண்ணின் தூண்கள் அதிர்கின்றன: அவர் அதட்டலில் அதிர்ச்சியடைகின்றன."
  }, {
    "number" : 12,
    "verse" : "ஆழியைத் தம் ஆற்றலால் அடக்கினார்: இராகாபை அழித்தார் அறிவுக்கூர்மையால்."
  }, {
    "number" : 13,
    "verse" : "தம் மூச்சால் வான்வெளியை ஒளிர்வித்தார்: தம் கையால் விரைந்தோடும் பாம்பை ஊடுருவக் குத்தினார்."
  }, {
    "number" : 14,
    "verse" : "ஓ! இவையாவும் அவர்தம் செயல்களின் விளிம்புகளே! எத்துணை மென்குரல் அவற்றில் கேட்கின்றது. அவர்தம் வல்லமையின் இடிமுழக்கத்தை அறிய யாரால் இயலும்?"
  } ]
}
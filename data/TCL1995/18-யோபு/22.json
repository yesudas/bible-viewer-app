{
  "bibleAbbr" : "TCL1995",
  "bookName" : "யோபு",
  "bookEnglishName" : "Job",
  "chapterNumber" : 22,
  "verses" : [ {
    "number" : 1,
    "verse" : "(எலிப்பாஸ் பதில் கூறுகிறான்) பின்னர் தேமானியனான எலிப்பாசு பேசத் தொடங்கினான்:"
  }, {
    "number" : 2,
    "verse" : "மனிதரால் இறைவனுக்குப் பயன் உண்டா? மதிநுட்பம் உடையவரால் அவருக்குப் பயன் உண்டா?"
  }, {
    "number" : 3,
    "verse" : "நீர் நேர்மையாக இருப்பது எல்லாம் வல்லவர்க்கு இன்பம் பயக்குமா? நீர் உமது வழியைச் செம்மைப்படுத்துவது அவர்க்கு நன்மை பயக்குமா?"
  }, {
    "number" : 4,
    "verse" : "நீர் அவரை அஞ்சி மதிப்பதாலா அவர் உம்மைக் கண்டிக்கிறார்? அதனை முன்னிட்டா உம்மைத் தீர்ப்பிடுகிறார்?"
  }, {
    "number" : 5,
    "verse" : "உமது தீமை பெரிதல்லவா? உமது கொடுமைக்கு முடிவில்லையா?"
  }, {
    "number" : 6,
    "verse" : "ஏனெனில், அற்பமானவற்றுக்கும் உம் உறவின்முறையாரிடம் அடகு வாங்கினீர்: ஏழைகளின் உடையை உரிந்து விட்டீர்!"
  }, {
    "number" : 7,
    "verse" : "தாகமுள்ளோர்க்குக் குடிக்கத் தண்ணீர் தரவில்லை: பசித்தோர்க்கு உணவு கொடுக்க முன்வரவில்லை."
  }, {
    "number" : 8,
    "verse" : "வலிய மனிதராகிய உமக்கு வையகம் சொந்தமாயிற்று: உம் தயவு பெற்றவர்க்கே அது குடியிருப்பாயிற்று."
  }, {
    "number" : 9,
    "verse" : "விதவைகளை நீர் வெறுங்கையராய் விரட்டினீர்: அனாதைகளின் கைகளை முறித்துப் போட்டீர்."
  }, {
    "number" : 10,
    "verse" : "ஆகையால், கண்ணிகள் உம்மைச் சூழ்ந்துள்ளன: கிலி உம்மைத் திடீரென ஆட்கொள்ளும்."
  }, {
    "number" : 11,
    "verse" : "நீர் காணாவண்ணம் காரிருள் சூழ்ந்தது: நீர்ப்பெருக்கு உம்மை மூழ்கடித்தது."
  }, {
    "number" : 12,
    "verse" : "உயரத்தே விண்ணகத்தில் கடவுள் இல்லையா? வானிலிருக்கும் விண்மீன்களைப் பாரும்! அவை எவ்வளவு உயரத்திலுள்ளன!"
  }, {
    "number" : 13,
    "verse" : "ஆனால், நீர் சொல்கின்றீர்: 'இறைவனுக்கு என்ன தெரியும்? கார்முகிலை ஊடுருவிப் பார்த்து அவரால் தீர்ப்பிட முடியுமா?"
  }, {
    "number" : 14,
    "verse" : "அவர் பார்க்காவண்ணம் முகில் மறைக்கின்றது: அவர் வான்தளத்தில் உலவுகின்றனார்'."
  }, {
    "number" : 15,
    "verse" : "பாதகர் சென்ற பழைய நெறியில் நீரும் செல்ல விழைகின்றீரோ!"
  }, {
    "number" : 16,
    "verse" : "நேரம் வருமுன்பே அவர்கள் பிடிப்பட்டனர்: அவர்கள் அடித்தளத்தை வெள்ளம் அடித்துச் சென்றது."
  }, {
    "number" : 17,
    "verse" : "அவர்கள் இறைவனிடம், 'எங்களைவிட்டு அகலும்: எல்லாம் வல்லவர் எங்களுக்கு என்ன செய்ய முடியும்?' என்பர்."
  }, {
    "number" : 18,
    "verse" : "இருப்பினும், அவரே அவர்களின் இல்லத்தை நம்மையினால் நிரப்பினார்: எனினும், தீயவரின் திட்டம் எனக்குத் தொலைவாயிருப்பதாக!"
  }, {
    "number" : 19,
    "verse" : "நேர்மையுள்ளோர் அதைக் கண்டு மனம் மகிழ்கின்றனர்: மாசற்றோர் அவர்களை எள்ளி நகையாடுகின்றனர்:"
  }, {
    "number" : 20,
    "verse" : "'இதோ! நம் பகைவர் வீழ்த்தப்பட்டனர்: அவர்களின் சேமிப்பு தீயால் விழுங்கப்பட்டது' என்கின்றனர்."
  }, {
    "number" : 21,
    "verse" : "இணங்குக இறைவனுக்கு: எய்துக அமைதி: அதனால் உமக்கு நன்மை வந்தடையும்."
  }, {
    "number" : 22,
    "verse" : "அவர் வாயினின்று அறிவுரை பெறுக: அவர்தம் மொழிகளை உம் நெஞ்சில் பொறித்திடுக:"
  }, {
    "number" : 23,
    "verse" : "நீர் எல்லாம் வல்லவரிடம் திரும்பி வருவீராகில், நீர் கட்டியெழுப்பப்படுவீர்: தீயவற்றை உம் கூடாரத்திலிருந்து அகற்றி விடும்!"
  }, {
    "number" : 24,
    "verse" : "பொன்னைப் புழுதியிலே எறிந்து, ஓபீர்த் தங்கத்தை ஓடைக் கற்களிடை வீசிவிடும்!"
  }, {
    "number" : 25,
    "verse" : "எல்லாம் வல்லவரே உமக்குப் பொன்னாகவும், வெள்ளியாகவும், வலிமையாகவும் திகழ்வார்."
  }, {
    "number" : 26,
    "verse" : "அப்போது எல்லாம் வல்லவரில் நீர் நம்பிக்கை கொள்வீர். கடவுளைப் பார்த்து உம் முகத்தை நிமிர்த்திடுவீர்."
  }, {
    "number" : 27,
    "verse" : "நீர் அவரிடம் மன்றாடுவீர்: அவரும் உமக்குச் செவி கொடுப்பார்."
  }, {
    "number" : 28,
    "verse" : "நீர் நினைப்பது கைகூடும்: உம் வழிகள் ஒளிமயமாகும்."
  }, {
    "number" : 29,
    "verse" : "ஏனெனில், அவர் செருக்குற்றோரின் ஆணவத்தை அழிக்கின்றார்: தாழ்வாகக் கருதப்பட்டோரை மீட்கின்றார்."
  }, {
    "number" : 30,
    "verse" : "குற்றவாளிகளையும் அவர் விடுவிப்பார்: அவர்கள் உம் கைகளின் தூய்மையால் மீட்கப்படுவர்."
  } ]
}
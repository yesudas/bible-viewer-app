{
  "bibleAbbr" : "TCL1995",
  "bookName" : "இணைச் சட்டம்",
  "bookEnglishName" : "Deuteronomy",
  "chapterNumber" : 23,
  "verses" : [ {
    "number" : 1,
    "verse" : "ஆராதனையில் கலந்து கொள்ளக்கூடிய ஜனங்கள்விதையடிக்கப்பட்டவனும் ஆண் குறி அறுக்கப்பட்டவனும் ஆண்டவரின் திருப்பேரவைக்குள் நுழையலாகாது."
  }, {
    "number" : 2,
    "verse" : "வேசித்தனத்தால் பிறந்தவன், அவனது பத்தாம் தலைமுறை வரைக்கும் ஆண்டவரின் திருப்பேரவைக்குள் நுழையலாகாது."
  }, {
    "number" : 3,
    "verse" : "அம்மோனியரும் மோவாபியரும், அவர்களது பத்தாம் தலைமுறைவரைக்கும், அவர்களைச் சார்ந்த எவரும் எக்காலத்திலும் ஆண்டவரின் திருப்பேரவைக்குள் நுழையக்கூடாது."
  }, {
    "number" : 4,
    "verse" : "ஏனெனில், நீங்கள் எகிப்திலிருந்து புறப்பட்டு வரும்வழியில் அவர்கள் அப்பங்களோடும் தண்ணீரோடும் உங்களை எதிர்கொள்ளவில்லை.அத்தோடு, ஆராம் நகராயிலுள்ள பெத்தோர் எனும் ஊரிலிருந்து பெகோரின் மகன் பிலயாமை உன்னைச் சபிக்கும்படி கூலிக்கு அமர்த்தினார்கள்."
  }, {
    "number" : 5,
    "verse" : "ஆயினும், உன் கடவுளாகிய ஆண்டவர் பிலயாமுக்குச் செவிகொடுக்கமனமின்றி, சாபத்தை உனக்கு ஆசியாக மாற்றினார்.ஏனெனில், உன் கடவுளாகிய ஆண்டவர் உன்மீது அன்புகூர்கிறார்."
  }, {
    "number" : 6,
    "verse" : "வாழ்நாள் எல்லாம் நீ அவர்களது நல்லுறவையும் நலத்தையும் நாடாதே."
  }, {
    "number" : 7,
    "verse" : "இஸ்ரவேல் ஜனங்கள் ஏற்றுக்கொள்ள வேண்டிய ஜனங்கள்ஏதோமியனை வெறுக்காதே: ஏனெனில் அவன் உன் சகோதரன்.எகிப்தியனை வெறுக்காதே: ஏனெனில் அவன் நாட்டில் நீ அன்னியனாய் வாழ்ந்தாய்."
  }, {
    "number" : 8,
    "verse" : "அவர்களுக்குப் பிறந்த பிள்ளைகளின் மூன்றாம் தலைமுறை தொடங்கி ஆண்டவரின் திருப்பேரவைக்குள் வரலாம்."
  }, {
    "number" : 9,
    "verse" : "படை முகாமினை சுத்தமாக பாதுகாப்பதுநீ உன் பகைவருக்கு எதிராகச் சென்று பாளையம் இறங்கியிருக்கையில் எல்லாத் தீச்செயல்களிலிருந்தும் விலகியிரு."
  }, {
    "number" : 10,
    "verse" : "உங்களில் ஒருவன் இரவில் நிகழ்ந்த செயலால் தீட்டுப்பட்டிருந்தால், அவன் பாளையத்திற்கு வெளியே செல்லட்டும்.பாளையத்திற்குள்ளே வரக்கூடாது."
  }, {
    "number" : 11,
    "verse" : "மாலையானதும் நீரில் குளித்து கதிரவன் மறைந்ததும் அவன் பாளையத்துக்குள் வரட்டும்."
  }, {
    "number" : 12,
    "verse" : "நீ வெளிக்குச் செல்வதற்கெனப் பாளையத்திற்கு வெளியே ஓர் இடம் இருக்கட்டும்."
  }, {
    "number" : 13,
    "verse" : "படைக்கலன்களோடு ஒரு மண்வெட்டியும் வைத்துக்கொள்.நீ வெளிக்குச் செல்கையில் அதனால் ஒரு குழி தோண்டு.நீ கழித்ததை அதனால் மூடிவிட்டுத் திரும்பு."
  }, {
    "number" : 14,
    "verse" : "ஏனெனில், உன் கடவுளாகிய ஆண்டவர் உன்னைக் காக்கவும் உன் பகைவர்களை உன்னிடம் ஒப்படைக்கவும் பாளையத்துக்குள்ளே உலா வருகிறார்.அவர் உன்னிடத்தில் கழிவைக்கண்டு உன்னைவிட்டு விலகாதவாறு உன் பாளையம் தூய்மையாய் இருக்கட்டும்."
  }, {
    "number" : 15,
    "verse" : "பிற சட்டங்கள்தம் தலைவனிடமிருந்து தப்பிவந்து உன்னிடம் அடைக்கலம் தேடியுள்ள அடிமைகளை அவனிடம் ஒப்படைக்காதே."
  }, {
    "number" : 16,
    "verse" : "குடியிருப்பு ஒன்றில் தமக்குப் பிடித்தமானதைத் தேர்ந்து கொண்டு அவர்கள் உன்னோடு உன்னிடையே இருப்பாராக.நீ அவர்களைக் கொடுமைப்படுத்தாதே."
  }, {
    "number" : 17,
    "verse" : "இஸ்ரயேலின் புதல்வியருள் எவளும் விலைமகளாய் இருத்தலாகாது.இஸ்ரயேலின் புதல்வர் எவனும் விலைமகனாய் இருத்தலாகாது."
  }, {
    "number" : 18,
    "verse" : "விலைமாதின் வாடகையையோ, விலை மகளின் கூலியையோ எவ்வித நேர்ச்சையின் பொருட்டும் உன் கடவுளாகிய ஆண்டவரின் இல்லத்திற்குள் கொண்டு வராதே.ஏனெனில், இவை இரண்டுமே அவருக்கு அருவருப்பானவை."
  }, {
    "number" : 19,
    "verse" : "இனத்தவனிடமிருந்து வட்டி வாங்காதே.பணத்துக்கோ, தானியத்துக்கோ, கடனாகக் கொடுத்த எந்தப் பொருளுக்கோ வட்டி வாங்காதே."
  }, {
    "number" : 20,
    "verse" : "வேற்று இனத்தானிடமிருந்து நீ வட்டி வாங்கலாம்.ஆனால், நீ உடைமையாக்கிக் கொள்ளப்போகும் நாட்டில், நீ மேற்கொள்ளும் செயல்களில் எல்லாம், உன் கடவுளாகிய ஆண்டவர் உனக்கு ஆசி வழங்கும் பொருட்டு உன் இனத்தானிடம் வட்டி வாங்காதே."
  }, {
    "number" : 21,
    "verse" : "கடவுளாகிய ஆண்டவருக்கு நேர்ச்சை செய்திருந்தால், அதைச் செலுத்துவதற்குக் காலந்தாழ்த்தாதே.ஏனெனில், அது உனக்குப் பாவமாகும்.உன் கடவுளாகிய ஆண்டவரும் அதை உன்னிடம் கேட்பார் என்பது உறுதி."
  }, {
    "number" : 22,
    "verse" : "ஆனால் நேர்ச்சை செய்யாதிருந்தால் அது உனக்குப் பாவமாகாது."
  }, {
    "number" : 23,
    "verse" : "உனது வாயால் வாக்களித்து, உன் சொந்த விருப்பத்தினால் உன் கடவுளாகிய ஆண்டவருக்கு நேர்ச்சை செய்வதால் உன்வாயால் சொல்வதைச் செயலில் காட்டக் கருத்தாயிரு."
  }, {
    "number" : 24,
    "verse" : "உனக்கு அடுத்திருப்பவனின் திராட்சைத் தோட்டத்திற்குச் சென்றால், உன் விருப்பம்போல் திராட்சையை உண்ணலாம்: ஆனால் உன் கூடையில் எதையும் வைத்தலாகாது."
  }, {
    "number" : 25,
    "verse" : "உனக்கு அடுத்திருப்பவனுடைய விளை நிலத்திற்குச் சென்றால், உன்கையால் கதிர்களைக் கொய்யலாம்: ஆனால் கதிர் அரிவாளை உனக்கு அடுத்திருப்பவனின் கதிர்களில் வைக்காதே."
  } ]
}
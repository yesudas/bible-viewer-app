{
  "bibleAbbr" : "TCL1995",
  "bookName" : "இனிமைமிகு பாடல்",
  "bookEnglishName" : "Song of Songs",
  "chapterNumber" : 1,
  "verses" : [ {
    "number" : 1,
    "verse" : "சாலமோனின் தலைசிறந்த பாடல்"
  }, {
    "number" : 2,
    "verse" : "பெண் தான் நேசிக்கிற மனிதனுக்குதம் வாயின் முத்தங்களால் அவர் என்னை முத்தமிடுக! ஆம், உமது காதல் திராட்சை ரசத்தினும் இனிது!"
  }, {
    "number" : 3,
    "verse" : "உமது பரிமளத்தின் நறுமணம் இனிமையானது: உமது பெயரோ பரிமள மணத்தினும் மிகுதியாய்ப் பரவியுள்ளது: எனவே, இளம் பெண்கள் உம்மேல் அன்பு கொள்கின்றனர்."
  }, {
    "number" : 4,
    "verse" : "உம்மோடு என்னைக் கூட்டிச் செல்லும், ஓடிடுவோம்: அரசர் என்னைத் தம் அறைக்குள் அழைத்துச் செல்லட்டும்! களிகூர்வோம், உம்மில் அக்களிப்போம்: திராட்சை இரசத்தினும் மேலாய் உம் காதலைக் கருதிடுவோம்: திராட்சை இரசத்தினும் உமது அன்பைப் போற்றிடுவோம்!"
  }, {
    "number" : 5,
    "verse" : "எருசலேமின் பெண்கள் மனிதனுக்குஅவள் பெண்களோடு பேசுகிறாள்எருசலேம் மங்கையரே, கறுப்பாய் இருப்பினும், நான் எழில்மிக்கவளே! கேதாரின் கூடாரங்களைப் போலுள்ளேன்: சாலமோனின் எழில்திரைகளுக்கு இணையாவேன்."
  }, {
    "number" : 6,
    "verse" : "கறுப்பாய் இருக்கின்றேன் நான் என என்னையே உற்றுப் பார்க்க வேண்டா! கதிரவன் காய்ந்தான்: நான் கறுப்பானேன்: என் தமையர் என்மேல் சினம் கொண்டனர்: திராட்சைத் தோட்டத்திற்கு என்னைக் காவல் வைத்தனர்: என் தோட்டத்தையோ நான் காத்தேன் அல்லேன்!"
  }, {
    "number" : 7,
    "verse" : "அவள் அவனிடம் பேசுகிறாள்என் நெஞ்சத்தின் அன்புக்குரியவரே! எங்கே நீர் ஆடு மேய்ப்பீர்? எங்கே நண்பகலில் மந்தையை இளைப்பாற விடுவீர்? எனக்குச் சொல்வீர்! இல்லையேல், உம் தோழர்களின் மந்தைகட்கருகில் வழி தவறியவள் போல் நான் திரிய நேரிடும்!"
  }, {
    "number" : 8,
    "verse" : "அவன் அவளோடு பேசுகிறான்பெண்களுக்குள் பேரழகியே, உனக்குத் தெரியாதெனில், மந்தையின் கால்சுவடுகளில் நீ தொடர்ந்துபோ: இடையர்களின் கூடாரங்களுக்கு அருகினிலே உன்னுடைய ஆட்டுக்குட்டிகளை மேய்த்திடு!"
  }, {
    "number" : 9,
    "verse" : "என் அன்பே, பார்வோன் தேர்ப்படை நடுவே உலவும் பெண்புரவிக்கு உன்னை ஒப்பிடுவேன்."
  }, {
    "number" : 10,
    "verse" : "உன் கன்னங்கள் குழையணிகளாலும் உன் கழுத்து மணிச்சரங்களாலும் எழில் பெறுகின்றன."
  }, {
    "number" : 11,
    "verse" : "பொன்வளையல்கள் உனக்குச் செய்திடுவோம்: வெள்ளி வளையங்கள் அவற்றில் கோத்திடுவோம்."
  }, {
    "number" : 12,
    "verse" : "அவள் பேசுகிறாள்என் அரசர் தம் மஞ்சத்தில் இருக்கையிலே, என் நரந்தம் நறுமணம் பரப்புகின்றது."
  }, {
    "number" : 13,
    "verse" : "என் காதலர் வெள்ளைப்போள முடிப்பென என் மார்பகத்தில் தங்கிடுவார்."
  }, {
    "number" : 14,
    "verse" : "என் காதலர் எனக்கு மருதோன்றி மலர்க்கொத்து! எங்கேதித் தோட்டங்களில் உள்ள மருதோன்றி!"
  }, {
    "number" : 15,
    "verse" : "அவன் பேசுகிறான்என்னே உன் அழகு! என் அன்பே, என்னே உன் அழகு! உன் கண்கள் வெண்புறாக்கள்!"
  }, {
    "number" : 16,
    "verse" : "அவள் பேசுகிறாள்என்னே உம் அழகு என் காதலரே! எத்துணைக் கவர்ச்சி! ஆம், நமது படுக்கை பைந்தளிர்!"
  }, {
    "number" : 17,
    "verse" : "நம் வீட்டின் விட்டங்கள் கேதுரு மரங்கள்: நம்முடைய மச்சுகள் தேவதாரு கிளைகள்."
  } ]
}
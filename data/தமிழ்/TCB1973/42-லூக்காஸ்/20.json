{"bibleAbbr":"TCB1973","bookName":"லூக்காஸ்","bookEnglishName":"Luke","chapterNumber":20,"verses":[{"number":1,"verse":"ஒருநாள் அவர் கோயிலில் மக்களுக்குப் போதித்து நற்செய்தியை அறிவிக்கும்போது, தலைமைக்குருக்களும் மறைநூல் அறிஞரும் மூப்பர்களோடு அங்கு வர நேர்ந்தது."},{"number":2,"verse":"எந்த அதிகாரத்தால் இப்படிச் செய்கிறீர்? அல்லது உமக்கு இந்த அதிகாரம் கொடுத்தவர் யார் என்று எங்களுக்குச் சொல்லும் என அவரைக் கேட்டனர்."},{"number":3,"verse":"அதற்கு இயேசு, \"நானும் உங்களை ஒரு கேள்வி கேட்கிறேன், பதில் சொல்லுங்கள்."},{"number":4,"verse":"அருளப்பருடைய ஞானஸ்நானம் வானகத்திலிருந்து வந்ததா? மனிதரிடமிருந்து வந்ததா?\" என்று கேட்டார்."},{"number":5,"verse":"அவர்கள் தங்களுக்குள் பேசிக்கொண்டதாவது: \"' வானகத்திலிருந்து வந்தது' என்போமாயின், 'ஏன் நீங்கள் அவரை நம்பவில்லை?' என்று கேட்பார்."},{"number":6,"verse":"'மனிதரிடமிருந்து வந்தது' எனபோமாயின், மக்கள் அனைவரும் நம்மைக் கல்லால் எறிந்து கொல்வர். ஏனெனில், அருளப்பரை இறைவாக்கினர் என்று நம்பியிருக்கின்றனர்,\""},{"number":7,"verse":"எனவே, அவருக்கு மறுமொழியாக, \"எங்கிருந்து வந்ததெனத் தெரியாது\" என்றார்கள்."},{"number":8,"verse":"அதற்கு இயேசு, \"நானும் எந்த அதிகாரத்தால் இப்படிச் செய்கிறேன் என உங்களுக்குச் சொல்லேன்\" என்றார்."},{"number":9,"verse":"பின்னும் அவர் இவ்வுவமையை மக்களுக்குச் சொல்லத் தொடங்கினார்: \"ஒருவன் ஒரு திராட்சைத் தோட்டம் வைத்து, குடியானவர்களுக்குக் குத்தகைக்கு விட்டுவிட்டு நீண்டகாலம் வெளியூர் சென்றிருந்தான்."},{"number":10,"verse":"பருவகாலத்தில் தோட்டத்துப் பலனைக் குடியானவர்கள் தனக்குக் கொடுக்கும்படி, ஊழியன் ஒருவனை அனுப்பினான். குடியானவரோ அவனை அடித்து வெறுங்கையாய் அனுப்பிவிட்டனர்."},{"number":11,"verse":"மீண்டும் ஓர் ஊழியனை அனுப்பினான். அவனையும் அவர்கள் அடித்து இழிவுபடுத்தி வெறுங்கையாய் அனுப்பினார்கள்."},{"number":12,"verse":"மூன்றாம் முறையாக ஒருவனை அனுப்பினான். அவனையும் அவர்கள் காயப்படுத்தி வெளியே தள்ளினார்கள்."},{"number":13,"verse":"திராட்சைத் தோட்டத்துக்குரியவன், 'இனி என்ன செய்வது? என் அன்பார்ந்த மகனை அனுப்புவேன். அவனையாவது அவர்கள் மதிக்கக்கூடும்' என்றான்."},{"number":14,"verse":"குடியானவர்கள் அவனைக் கண்டதும், 'இவனே சொத்துக்குரியவன். சொத்து நம்முடையதாகும்படி இவனைக் கொன்றுபோடுவோம்' என்று தங்களுக்குள்ளே சொல்லிக்கொண்டு,"},{"number":15,"verse":"அவனைத் திராட்சைத் தோட்டத்திற்கு வெளியே தள்ளிக் கொன்றார்கள். \"அப்படியானால், தோட்டத்துக்குரியவன் அவர்களை என்ன செய்வான்?"},{"number":16,"verse":"அவன் வந்து, அக்குடியானவர்களை ஒழித்து, தோட்டத்தை வேறு ஆட்களுக்கு விடுவான்.\" இதைக் கேட்ட அவர்கள், \"ஐயோ, வேண்டாமே! ', என்றனர்."},{"number":17,"verse":"அவர் அவர்களை நோக்கி, \"கட்டுவோர் விலக்கிய கல்லே மூலைக்கல்லாய் அமைந்தது! ' என்று எழுதியிருக்கிறதே, அதன் பொருள் என்ன?"},{"number":18,"verse":"அக்கல்லின் மேல் விழுபவன் எவனும் நொறுங்கிப்போவான். அது எவன்மேல் விழுமோ, அவன் தவிடுபொடியாவான்.\" என்றார்."},{"number":19,"verse":"தங்களைக் குறித்தே இவ்வுவமையை அவர் கூறினார் என்று உணர்ந்து, தலைமைக்குருக்களும், மறைநூல் அறிஞரும் அப்போதே அவரைப் பிடிக்க வழிதேடினர். ஆனால் பொது மக்களுக்கு அஞ்சினர்."},{"number":20,"verse":"ஆகையால் அவர்கள் சமயம்பார்த்து வேவுகாரர்களை அனுப்பினார்கள். இவர்கள் ஆளுநரின் ஆட்சி அதிகாரத்திற்கு அவரைக் கையளிக்கும்படி, நேர்மையானவர்களைப்போல நடித்து, அவருடைய பேச்சில் குற்றம் கண்டுபிடிக்கப் பார்த்தனர்."},{"number":21,"verse":"\" போதகரே, நீர் சொல்வதும் போதிப்பதும் சரியே. முகத்தாட்சணியம் பாராமல் கடவுளின் வழியை உண்மைக்கேற்பப் போதிக்கின்றீர் என்று எங்களுக்குத் தெரியும்."},{"number":22,"verse":"செசாருக்கு நாங்கள் வரிகொடுப்பது முறையா, இல்லையா? என்று அவரைக் கேட்டனர்.\""},{"number":23,"verse":"அவர் அவர்களுடைய சூழ்ச்சியைக் கண்டுகொண்டு,"},{"number":24,"verse":"ஒரு வெள்ளிக்காசை எனக்குக் காட்டுங்கள். அதிலுள்ள உருவமும் எழுத்தும் யாருடையவை? என்றார். \"செசாருடையவை\" என்றனர்."},{"number":25,"verse":"அப்பொழுது அவர் அவர்களை நோக்கி, \"அப்படியானால், செசாருடையதைச் செசாருக்கும், கடவுளுடையதைக் கடவுளுக்கும் செலுத்துங்கள்\" என்று சொன்னார்."},{"number":26,"verse":"மக்கள் முன்னிலையில் அவருடைய பேச்சில் குற்றம் கண்டுபிடிக்க முடியாமல், அவருடைய மறுமொழியைக் கேட்டு வியந்து பேசாதிருந்தனர்."},{"number":27,"verse":"பின்னர், உயிர்த்தெழுதல் இல்லை என்று கூறும் சதுசேயருள் சிலர் அவரை அணுகி,"},{"number":28,"verse":"\"போதகரே, மனைவியுள்ள ஒருவன் பிள்ளையின்றி இறந்துவிடுவானாயின், அவனுடைய சகோதரன் அவளை மணந்து தன் சகோதரனுக்கு மகப்பேறு அளிக்கட்டும் என்று மோயீசன் எழுதிவைத்துள்ளார்."},{"number":29,"verse":"இவ்வாறிருக்க, சகோதரர் எழுவர் இருந்தனர். மூத்தவன் ஒருத்தியை மணந்து மகப்பேறின்றி இறந்தான்."},{"number":30,"verse":"இரண்டாம், மூன்றாம் சகோதரரும் அவளை மணந்தனர்."},{"number":31,"verse":"இவ்வறே எழுவரும் பிள்ளையின்றி இறந்தனர்."},{"number":32,"verse":"இறுதியாக அப்பெண்ணும் இறந்தாள்."},{"number":33,"verse":"உயிர்த்தெழும்போது அவள் யாருக்கு மனைவியாக இருப்பாள்? எழுவரும் அவளை மனைவியாகக் கொண்டிருந்தனரே! என்றனர்.\""},{"number":34,"verse":"இயேசு அவர்களிடம், \"இவ்வுலகிள் மக்கள் பெண்கொண்டும் கொடுத்தும் வருகின்றனர்."},{"number":35,"verse":"மறு உலகையும், இறந்தோரிடமிருந்து உயிர்த்தெழுதலையும் அடைவதற்குத் தகுதியுள்ளவராக எண்ணப்படுவோர் அங்கே பெண்கொள்வதுமில்லை, கொடுப்பதுமில்லை."},{"number":36,"verse":"ஏனெனில், இனி, அவர்கள் இறக்கமாட்டார்கள். வானதூதருக்கு ஒப்பாயிருப்பார்கள். மேலும் உயிர்த்த மக்களாயிருப்பதால் கடவுளின் மக்களாயும் இருப்பார்கள்."},{"number":37,"verse":"இறந்தோர் உயிர்த்தெழுவர் என்பதை, மோயீசனும் முட்செடியைப்பற்றிய பகுதியில் வெளிப்படுத்தினார். அதில் ஆண்டவரை, 'ஆபிரகாமின் கடவுள், ஈசாக்கின் கடவுள், யாக்கோபின் கடவுள்' என்று குறிப்பிடுகிறார்."},{"number":38,"verse":"அப்படியெனில், அவர் வாழ்வோரின் கடவுளேயன்றி, இறந்தோரின் கடவுள் அல்லர். ஏனெனில், அவருக்கு எல்லாரும் உயிருள்ளவர்களே\" என்றார்."},{"number":39,"verse":"அதற்கு மறைநூல் அறிஞர் சிலர், \"போதகரே, நன்றாய்ச் சொன்னீர்\" என்றனர்."},{"number":40,"verse":"இதற்குப் பின்னர் அவரை எதுவும் கேட்க அவர்கள் துணியவில்லை."},{"number":41,"verse":"மேலும் அவர் அவர்களிடம், \"மெசியாவைத் தாவீதின் மகன் என்று எப்படிக் கூறலாம்?"},{"number":42,"verse":"ஏனெனில், 'ஆண்டவர் என் ஆண்டவரிடம் சொன்னது,"},{"number":43,"verse":"நான் உம் பகைவரை உமக்குக் கால்மணையாக்கும்வரை நீர் என் வலப்பக்கத்தில் அமரும்' எனத் தாவீதே சங்கீத ஆகமத்தில் சொல்லுகிறார்."},{"number":44,"verse":"ஆகவே, தாவீது அவரை ஆண்டவர் என்று சொல்லியிருக்க, தாவீதுக்கு அவர் மகனாகமட்டும் இருப்பது எப்படி?\" என்று வினவினார்."},{"number":45,"verse":"மக்கள் எல்லாரும் கேட்டுக்கொண்டிருக்க, அவர் தம் சீடரிடம்,"},{"number":46,"verse":"\"மறைநூல் அறிஞர்மட்டில் எச்சரிக்கையாயிருங்கள். அவர்கள் நீண்ட அங்கி தரித்து நடமாட விரும்புகிறார்கள். பொது இடங்களில் வணக்கத்தையும், செபக்கூடங்களில் முதல் இருக்கைகளையும், விருந்துகளில் முதல் இடங்களையும் பெற ஆசிக்கிறார்கள்."},{"number":47,"verse":"கைம்பெண்களின் உடைமைகளை விழுங்குகிறார்கள். பார்வைக்கோ நீண்ட செபம் செய்கிறார்கள். இவர்கள் அதிக தண்டனைக்கு ஆளாவார்கள் என்றார்.\""}]}
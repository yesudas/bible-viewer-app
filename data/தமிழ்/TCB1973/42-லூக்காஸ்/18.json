{"bibleAbbr":"TCB1973","bookName":"லூக்காஸ்","bookEnglishName":"Luke","chapterNumber":18,"verses":[{"number":1,"verse":"மனந்தளராமல் எப்பொழுதும் செபிக்க வேண்டுமென்பதற்கு அவர் ஓர் உவமை சொன்னார்:"},{"number":2,"verse":"\" ஒரு நகரில் நடுவன் ஒருவன் இருந்தான். அவன் கடவுளுக்கும் அஞ்சுவதில்லை, மனிதனையும் மதிப்பதில்லை."},{"number":3,"verse":"அந்நகரில் இருந்த கைம்பெண் ஒருத்தி, ' என் எதிராளியைக் கண்டித்து எனக்கு நீதி வழங்கும் ' என்று அவனிடம் கேட்டுக்கொண்டே வந்தாள்."},{"number":4,"verse":"அவனுக்கோ வெகுகாலம்வரை மனம் வரவில்லை. பின்னர் அவன், ' நான் கடவுளுக்கு அஞ்சுவதில்லை, மனிதனை மதிப்பதுமில்லை;"},{"number":5,"verse":"என்றாலும், இக்கைம்பெண் என்னைத் தொந்தரைசெய்வதால் நான் அவளுக்கு நீதி வழங்குவேன். இல்லாவிட்டால், எப்போதும் என் உயிரை வாங்கிக் கொண்டே யிருப்பாள்' என்று தனக்குள்ளே சொல்லிக்கொண்டான்.\""},{"number":6,"verse":"அதன்பின் ஆண்டவர், \"அந்த நீதியற்ற நடுவன் சொன்னதைப் பாருங்கள்."},{"number":7,"verse":"தாம் தேர்ந்துகொண்டவர்கள் அல்லும் பகலும் தம்மை நோக்கிக் கூப்பிடும்பொழுது கடவுள் நீதிவழங்காமல் இருப்பாரோ ? அவர்களுக்குத் துணைசெய்யக் காலம் தாழ்த்துவாரோ?"},{"number":8,"verse":"விரைவிலேயே அவர்களுக்கு நீதி வழங்குவார் என உங்களுக்குச் சொல்லுகிறேன். ஆயினும் மனுமகன் வரும்பொழுது மண்ணுலகில் விசுவாசத்தைக் காண்பாரோ ?\" என்றார்."},{"number":9,"verse":"தம்மை நீதிமான்களென நம்பிப் பிறரை புறக்கணிக்கும் சிலரை நோக்கி, அவர் இந்த உவமையைச் சொன்னார்:"},{"number":10,"verse":"\" இருவர் செபம் செய்யக் கோயிலுக்குச் சென்றனர். ஒருவன் பரிசேயன், மற்றவன் ஆயக்காரன்."},{"number":11,"verse":"பரிசேயன் நின்றுகொண்டு, 'கடவுளே, கள்வர், அநீதர், விபசாரர் முதலான மற்ற மனிதரைப் போலவோ, இந்த ஆயக்காரனைப்போலவோ நான் இராததுபற்றி உமக்கு நன்றிசெலுத்துகிறேன்."},{"number":12,"verse":"வாரத்திற்கு இருமுறை நோன்பிருக்கிறேன். என் வருவாயிலெல்லாம் பத்திலொரு பகுதி கொடுக்கிறேன்' என்று தனக்குள்ளே செபித்தான்."},{"number":13,"verse":"ஆயக்காரனோ தொலைவில் நின்று, வானத்தை ஏறெடுத்துப் பார்க்கவும் துணியாமல், 'கடவுளே, பாவி என்மேல் இரக்கமாயிரும் என்று சொல்லி மார்பில் அறைந்து கொண்டான்.\""},{"number":14,"verse":"இறைவனுக்கு ஏற்புடையவனாகி வீடுதிரும்பியவன் இவனே, அவனல்லன் என்று நான் உங்களுக்குச் சொல்லுகிறேன். ஏனெனில், தன்னை உயர்த்துகிற எவனும் தாழ்த்தப்படுவான்; தன்னைத் தாழ்த்துகிறவன் உயர்த்தப்பெறுவான்.\""},{"number":15,"verse":"கைக்குழந்தைகளை அவர் தொட வேண்டுமென்று அவர்களையும் அவரிடம் கொண்டுவந்தனர். இதைக்கண்ட அவருடைய சீடர், அவர்களை அதட்டினர்."},{"number":16,"verse":"இயேசுவோ அவர்களை அழைத்து, \"குழந்தைகளை என்னிடம் வரவிடுங்கள்; தடுக்க வேண்டாம். ஏனெனில், கடவுளின் அரசு இத்தகையோரதே."},{"number":17,"verse":"உறுதியாக உங்களுக்குச் சொல்லுகிறேன்: கடவுளின் அரசைக் குழந்தைபோல் ஏற்றுக்கொள்ளாத எவனும் அதனுள் நுழையவே முடியாது\" என்றார்."},{"number":18,"verse":"தலைவன் ஒருவன், \"நல்ல போதகரே, என்ன செய்தால் எனக்கு முடிவில்லா வாழ்வு கிடைக்கும்?\" எனக் கேட்டான்."},{"number":19,"verse":"அதற்கு இயேசு, \"என்னை நல்லவர் என்பானேன்? கடவுள் ஒருவரன்றி நல்லவர் எவருமில்லை."},{"number":20,"verse":"கட்டளைகள் உனக்குத் தெரியுமே: விபசாரம் செய்யாதே, கொலை செய்யாதே, களவு செய்யாதே, பொய்ச்சான்று சொல்லாதே, தாய் தந்தையரைப் போற்று\" என்றார்."},{"number":21,"verse":"அதற்கு அவன், \"என் சிறுவமுதல் இவையெல்லாம் கடைப்பிடித்து வருகிறேன்\" என்றான்."},{"number":22,"verse":"இதைக் கேட்டு இயேசு, \"இன்னும் ஒன்று உனக்குக் குறைவாயிருக்கிறது. உனக்கு உள்ளதெல்லாம் விற்று ஏழைகளுக்குப் பகிர்ந்துகொடு. வானகத்தில் உனக்குச் செல்வம் கிடைக்கும். பின்பு வந்து என்னைப் பின்செல்\" என்றார்."},{"number":23,"verse":"அவன் அதைக் கேட்டு வருத்தப்பட்டான். ஏனெனில், அவன் பெரிய பணக்காரன்."},{"number":24,"verse":"இயேசு அவனைப் பார்த்து, \"கடவுளின் அரசில் செல்வமுடையவர் நுழைவது எவ்வளவோ அரிது!"},{"number":25,"verse":"ஏனெனில், பணக்காரன் கடவுளின் அரசில் நுழைவதைவிட, ஊசியின் காதில் ஒட்டகம் நுழைவது எளிது\" என்றார்."},{"number":26,"verse":"அதைக் கேட்டவர்கள், \"பின் யார்தாம் மீட்புப் பெறமுடியும் ?\" என,"},{"number":27,"verse":"அவர் \"மனிதரால் கூடாதது கடவுளால் கூடும் \" என்றார்."},{"number":28,"verse":"அப்போது இராயப்பர், \"இதோ! எங்கள் உடைமைகளை விட்டுவிட்டு நாங்கள் உம்மைப் பின்சென்றோமே\" என்று சொல்ல,"},{"number":29,"verse":"அவர் அவர்களை நோக்கி, \"தன் வீட்டையோ மனைவியையோ சகோதரரையோ பெற்றோரையோ மக்களையோ கடவுளின் அரசின் பொருட்டுத் துறந்துவிடும் எவனும்"},{"number":30,"verse":"இம்மையில் அதைவிட மிகுதியும், மறுமையில் முடிவில்லா வாழ்வும் பெறாமல் போகான் என உறுதியாக உங்களுக்குச் சொல்லுகிறேன் \" என்றார்."},{"number":31,"verse":"இயேசு பன்னிருவரையும் அழைத்து அவர்களிடம், \"இதோ! யெருசலேமுக்குப் போகிறோம். மனுமகனைக்குறித்து இறைவாக்கினர்கள் எழுதியதெல்லாம் நிறைவேறும்."},{"number":32,"verse":"புற இனத்தாரிடம் கையளிக்கப்பட்டு, ஏளனத்திற்கும் அவமானத்திற்கும் உள்ளாகித் துப்பப்படுவார்."},{"number":33,"verse":"அவர்கள் அவரைச் சாட்டையால் அடித்த பின் கொல்லுவார்கள். அவரோ மூன்றாம் நாள் உயிர்த்தெழுவார்\" என்றார்."},{"number":34,"verse":"இவற்றில் எதுவும் அவர்களுக்கு விளங்கவில்லை. 'அவர் சொன்னதின் பொருள் அவர்களுக்கு மறைவாயிருந்தது. அவர் கூறியதை அவர்கள் அறிந்துகொள்ளவில்லை."},{"number":35,"verse":"அவர் யெரிக்கோவை நெருங்கியபொழுது குருடன் ஒருவன் வழியோரத்தில் உட்கார்ந்து பிச்சை கேட்டுக்கொண்டிருந்தான்."},{"number":36,"verse":"திரளான மக்கள் நடந்து செல்வதைக்கேட்டு, அது என்ன வென்று வினவினான்."},{"number":37,"verse":"நாசரேத்தூர் இயேசு அவ்வழியே செல்வதாக அவனுக்கு அறிவித்தனர்."},{"number":38,"verse":"அவன், \"இயேசுவே, தாவீதின் மகனே, என்மீது இரக்கம்வையும்\" என்று கத்தினான்."},{"number":39,"verse":"முன்னே சென்றவர்கள், பேசாதிருக்கும்படி அவனை அதட்டினர். அவனோ, \"தாவீதின் மகனே, என்மீது இரக்கம்வையும்\" என்று இன்னும் அதிகமாய்க் கூவினான்."},{"number":40,"verse":"இயேசு நின்று, அவனைத் தம்மிடம் கூட்டிக்கொண்டு வரும்படி கட்டளையிட்டார்."},{"number":41,"verse":"அவன் நெருங்கி வந்ததும், \"உனக்கு நான் என்ன செய்யவேண்டும்?\" என்று அவனைக் கேட்க, அவன், \"ஆண்டவரே, நான் பார்வை பெறவேண்டும்\" என்றான்."},{"number":42,"verse":"இயேசு அவனை நோக்கி, \"பார்வை பெறுக; உன் விசுவாசம் உன்னைக் குணமாக்கியது\" என்றார்."},{"number":43,"verse":"அவன் உடனே பார்வை பெற்று, கடவுளை மகிமைப் படுத்திக்கொண்டே அவரைப் பின்தொடர்ந்தான். மக்கள் அனைவரும் இதைக்கண்டு கடவுளைப் புகழ்ந்தேத்தினர்."}]}
{"bibleAbbr":"TCL1995","bookName":"எண்ணிக்கை","bookEnglishName":"Numbers","chapterNumber":26,"verses":[{"number":1,"verse":"(ஜனங்கள் கணக்கிடப்படுதல்) அந்தக் கொள்ளை நோய்க்குப் பின்பு ஆண்டவர் மோசேயிடமும் குரு ஆரோன் மகன் எலயாசரிடமும்,"},{"number":2,"verse":"“இஸ்ரயேல் மக்களின் கூட்டமைப்பு முழுவதிலும் இருபது வயதும் அதற்கு மேலும் உள்ள போருக்குச் செல்லத்தக்க இஸ்ரயேலின் ஆண் மக்கள் அனைவரையும் அவர்கள் மூதாதையர் வீடுகள் வாரியாகக் கணக்கெடுங்கள்” என்றார்."},{"number":3,"verse":"மோசேயும் குரு எலயாசரும் எரிகோவுக்கு எதிரே யோர்தானையடுத்த மோவாபு சமவெளியில் அவர்களிடம்,"},{"number":4,"verse":"“ஆண்டவர் மோசேக்குக் கட்டளையிட்டபடியே இருபது வயதும் அதற்கு மேலுமுள்ளவர்களைக் கணக்கெடுங்கள்” என்று கூறினர். எகிப்து நாட்டிலிருந்து வெளியேறி வந்த இஸ்ரயேலின் ஆண் மக்கள் பின்வருமாறு:"},{"number":5,"verse":"ரூபன் இஸ்ரயேலின் தலைமகன். ரூபன் புதல்வர்: அனோக்கு, அனோக்கு வீட்டார்: பல்லூ, பல்லூ வீட்டார்:"},{"number":6,"verse":"எட்சரோன், எட்சரோன் வீட்டார், கர்மி, கர்மி வீட்டார்,"},{"number":7,"verse":"ரூபன் குடும்பங்கள் இவைகளே. இவற்றில் எண்ணப்பட்டோர் நாற்பத்து மூவாயிரத்து எழுநூற்று முப்பது பேர்."},{"number":8,"verse":"பல்லூ புதல்வர் எலியாபு."},{"number":9,"verse":"எலியாபு புதல்வர்: நெமுவேல், தாத்தான், அபிராம். கோராகின் கூட்டத்தார் ஆண்டவருடன் வாக்குவாதம் செய்தபோது மோசேக்கும் ஆரோனுக்கும் எதிராகப் போராடுமாறு மக்கள் கூட்டமைப்பு தேர்ந்தெடுத்த தாத்தானும் அபிராமும் இவர்களே."},{"number":10,"verse":"அப்போது நிலம் வாயைத் திறந்து கோராகுடன் சேர்ந்து அவர்களை விழுங்கியது. நெருப்பு இருநூற்றைம்பது பேரைக் கவ்வியது: அக்கூட்டம்மாண்டது: இவ்வாறு அவர்கள் ஓர் எச்சரிப்பாயினர்."},{"number":11,"verse":"ஆனால் கோராகு புதல்வர் மடியவில்லை."},{"number":12,"verse":"தங்கள் குடும்பங்கள் வாரியாகச் சிமியோன் புதல்வர்: நெமுவேல், நெமுவேல் வீட்டார்: யாமீன், யாமீன் வீட்டார்: யாக்கின், யாக்கின் வீட்டார்:"},{"number":13,"verse":"செராகு, செராகின் வீட்டார்: சாவூல், சாவூல் வீட்டார்:"},{"number":14,"verse":"சிமியோன் குடும்பங்கள் இவையே. இவர்கள் இருபத்து இரண்டாயிரத்து இருநூறு பேர்."},{"number":15,"verse":"தங்கள் குடும்பங்கள் வாரியாக காத்துப் புதல்வர்: செப்போன், செப்போன் வீட்டார்: அதி, அதி வீட்டார்: சூனி, சூனி வீட்டார்:"},{"number":16,"verse":"ஒசுனீ, ஒசுனீ வீட்டார்: ஏரி, ஏரி வீட்டார்:"},{"number":17,"verse":"அரோது, அரோது வீட்டார்: அரேலி, அரேலி வீட்டார்."},{"number":18,"verse":"அவர்கள் எண்ணிக்கைப்படி காத்துப் புதல்வர் குடும்பங்கள் இவையே. அவர்கள் நாற்பதாயிரத்து ஐந்நூறு பேர்."},{"number":19,"verse":"யூதாவின் புதல்வர் ஏர், ஓனான் என்போர்: ஏர், ஓனான் ஆகியோர் கானான் நாட்டில் இறந்தனர்."},{"number":20,"verse":"தங்கள் குடும்பங்கள் வாரியாக யூதாவின் புதல்வர்: சேலா, சேலா வீட்டார்: பெரேட்சு, பெசேட்சு வீட்டார்: செராகு, செராகு வீட்டார்."},{"number":21,"verse":"பெரேட்சின் புதல்வர்: எட்சரோன், எட்சரோன் வீட்டார்: ஆமூல், ஆமூல் வீட்டார்:"},{"number":22,"verse":"அவர்கள் எண்ணிக்கைப்படி யூதாவின் குடும்பங்கள் இவையே. அவர்கள் எழுபத்தாறாயிரத்து ஐந்நூறு பேர்."},{"number":23,"verse":"தங்கள் குடும்பங்கள் வாரியாக இசக்கார் புதல்வர்: தோலா, தோலா வீட்டார்: பூவா, பூவா வீட்டார்:"},{"number":24,"verse":"யாசூபு, யாசூபு வீட்டார்: சிம்ரோன், சிம்ரோன் வீட்டார்."},{"number":25,"verse":"அவர்கள் எண்ணிக்கைப்படி இசக்கார் குடும்பங்கள் இவையே. அவர்கள் அறுபத்து நாலாயிரத்து முந்நூறு பேர்."},{"number":26,"verse":"தங்கள் குடும்பங்கள் வாரியாக செபுலோன் புதல்வர்: செரேது, செரேது வீட்டார்: ஏலோன், ஏலோன் வீட்டார்: யாகுலவேல், யாகுலவேல் வீட்டார்."},{"number":27,"verse":"அவர்கள் எண்ணிக்கைப்படி செபுலோன் குடும்பங்கள் இவையே. அவர்கள் அறுபதாயிரத்து ஐந்நூறு பேர்."},{"number":28,"verse":"தங்கள் குடும்பங்கள் வாரியாக யோசேப்புப் புதல்வர் மனாசேயும் எப்ராயிமும் ஆவர்."},{"number":29,"verse":"மனாசே புதல்வர்: மாக்கிர், மாக்கிர் வீட்டார்: மாக்கிர் கிலயாதின் தந்தை: கிலயாது, கிலயாது வீட்டார்."},{"number":30,"verse":"கிலயாது புதல்வர் இவர்களே: இயசேர், இயசேர் வீட்டார்: ஏலேக்கு, ஏலேக்கு வீட்டார்:"},{"number":31,"verse":"அசிரியேல், அசிரியேல் வீட்டார்: செக்கேம், செக்கேம் வீட்டார்:"},{"number":32,"verse":"செமிதா, செமிதா வீட்டார்: ஏபேர், ஏபேர் வீட்டார்."},{"number":33,"verse":"ஏபேர் மகன் செலோபுகாதுக்குப் புதல்வர்கள் இல்லை: ஆனால் புதல்வியர் இருந்தனர்: செலோபுகாதின் புதல்வியர் பெயர்கள்: மக்லா, நோகா, ஒக்லா, மில்கா, திர்சா."},{"number":34,"verse":"மனாசேயின் குடும்பங்கள் இவைகளே. அவர்கள் தொகை ஐம்பத்தீராயிரத்து எழுநூறு."},{"number":35,"verse":"தங்கள் குடும்பங்கள் வாரியாக எப்ராயிம் புதல்வர் இவர்களே: சுத்தேலாகு, சுத்தேலாகு வீட்டார்: பெக்கேர், பெக்கேர் வீட்டார்: தகான், தகான் வீட்டார்."},{"number":36,"verse":"சுத்தேலாகின் புதல்வர், ஏரானும் ஏரான் வீட்டாருமே."},{"number":37,"verse":"அவர்கள் எண்ணிக்கைப்படி எப்ராயிம் புதல்வர் குடும்பங்கள் இவையே. அவர்கள் முப்பத்தீராயிரத்து ஐந்நூறு பேர். ஆக மொத்தம் தங்கள் குடும்பங்கள் வாரியாக யோசேப்புப் புதல்வர் இவர்களே."},{"number":38,"verse":"தங்கள் குடும்பங்கள் வாரியாகப் பென்யமின் புதல்வர்: பேலா, பேலா வீட்டார், அசுபேல், அசுபேல் வீட்டார்: அகிராம், அகிராம் வீட்டார்:"},{"number":39,"verse":"செபூபாம், செபூபாம் வீட்டார்: கூபாம், கூபாம் வீட்டார்:"},{"number":40,"verse":"பேலா புதல்வர் அருது, நாமான் என்போரே: அருது, அருது வீட்டார்: நாமான், நாமான் வீட்டார்."},{"number":41,"verse":"தங்கள் குடும்பங்கள் வாரியாகப் பென்யமின் புதல்வர் இவர்களே. அவர்கள் தொகை நாற்பத்தையாயிரத்து அறுநூறு."},{"number":42,"verse":"தங்கள் குடும்பங்கள் வாரியாக தாண் புதல்வர் இவர்களே: சூகாம், சூகாம் வீட்டார். தங்கள் குடும்பங்கள் வாரியாக இவைகளே தாண் குடும்பங்கள்."},{"number":43,"verse":"அவர்கள் எண்ணிக்கைப்படி சூகாம் குடும்பத்தினர் அறுபத்து நாலாயிரத்து நானூறு பேர்."},{"number":44,"verse":"தங்கள் குடும்பங்கள் வாரியாக ஆசேர் புதல்வர்: இம்னா, இம்னா வீட்டார்: இசுவி, இசுவி வீட்டார்: பெரியா, பெரியா வீட்டார்."},{"number":45,"verse":"பெரியா புதல்வர்: எபேர், எபேர் வீட்டார்: மல்கியேல், மல்கியேல் வீட்டார்."},{"number":46,"verse":"ஆசேர் புதல்வி பெயர் செராகு."},{"number":47,"verse":"அவர்கள் எண்ணிக்கைப்படி ஆசேர் புதல்வர் குடும்பங்கள் இவையே. அவர்கள் ஐம்பத்து மூவாயிரத்து நானூறு பேர்."},{"number":48,"verse":"தங்கள் குடும்பங்கள் வாரியாக நப்தலி புதல்வர்: யாகுட்சேல், யாகுட்சேல் வீட்டார்: கூனி, கூனி வீட்டார்:"},{"number":49,"verse":"எட்சேர், எட்சேர் வீட்டார், சில்லேம், சில்லேம் வீட்டார்."},{"number":50,"verse":"அவர்கள் எண்ணிக்கைப்படி நப்தலிக் குடும்பங்கள் இவையே. அவர்கள் தொகை நாற்பத்தையாயிரத்து நானூறு."},{"number":51,"verse":"ஆக, இஸ்ரயேலின் ஆண் மக்கள் தொகை ஆறு லட்சத்து ஓராயிரத்து எழுநூற்று முப்பது."},{"number":52,"verse":"ஆண்டவர் மோசேயிடம் கூறியது:"},{"number":53,"verse":"பெயர்களின் எண்ணிக்கைக்குத்தக்கவாறு இவர்களுக்கு இந்த நாடு உரிமைச் சொத்தாகப் பங்கிடப்படும்."},{"number":54,"verse":"குலங்களுள் பெரியவற்றுக்குக் கூட்டியும், சிறியவற்றுக்குக் குறைத்தும் நீ அதனதன் உரிமைச் சொத்தைக் கொடுப்பாய். ஒவ்வொன்றுக்கும் அதன் தொகைக்கேற்ப உரிமைச் சொத்து வழங்கப்படும்."},{"number":55,"verse":"ஆயினும், திருவுளச் சீட்டு முறையிலேயே நாடு பங்கிடப்படும். அவர்கள் தங்கள் மூதாதையர் குலப்பெயர்கள் வாரியாக உரிமைச் சொத்தைப் பெறுவர்."},{"number":56,"verse":"பெரியவற்றுக்கும், சிறியவற்றுக்குமிடையே திருவுளச் சீட்டு முறைப்படி அதனதன் உரிமைச் சொத்து பங்கிடப்படும்."},{"number":57,"verse":"தங்கள் குடும்பங்கள் வாரியாக எண்ணப்பட்ட லேவியர் இவர்களே: கேர்சோன், கேர்சோன் வீட்டார்: கெகாது, கெகாது வீட்டார்: மெராரி, மெராரி வீட்டார்."},{"number":58,"verse":"லேவி குடம்பங்களாவன: லிப்னி குடும்பம், எபிரோன் குடும்பம், மக்லி குடும்பம், மூசி குடும்பம், கோராகு குடும்பம். கெகாது அம்ராமின் தந்தை."},{"number":59,"verse":"அம்ராம் மனைவி பெயர் யோக்கபெத்து. இவள் லேவி மகள்: லேவிக்கு எகிப்தில் பிறந்தவள். அம்ராமுக்கு இவள் ஆரோன், மோசே, அவர்களின் சகோதரி மிரியாம் ஆகியோரைப் பெற்றெடுத்தாள்."},{"number":60,"verse":"ஆரோனுக்குப் பிறந்தவர்கள் நாதாபு, அபிகூ, எலயாசர், இத்தாமர் ஆகியோர்."},{"number":61,"verse":"ஆனால் நாதாபும், அபிகூவும் ஆண்டவர் முன் வேற்று நெருப்பைக் கொண்டு வந்தபோது கொல்லப்பட்டனர்."},{"number":62,"verse":"லேவியருள் ஒரு மாதமும் அதற்கு மேலும் வயதுடைய ஆண்களில் எண்ணப்பட்டோர் இருபத்து மூவாயிரத்து பேர். இஸ்ரயேல் மக்களிடையே அவர்கள் பதிவு செய்யப்படவில்லை. ஏனெனில் இஸ்ரயேல் மக்களிடையே அவர்களுக்கு எந்த உரிமைச் சொத்தும் தரப்படவில்லை."},{"number":63,"verse":"மோசேயாலும் குரு எலயாரசராலும் எண்ணப்பட்டோர் இவர்களே. அவர்கள் இஸ்ரயேல் மக்களை எரிகோவுக்கு எதிரே யோர்தானை அடுத்த மோவாபியச் சமவெளியில் எண்ணினார்கள்."},{"number":64,"verse":"ஆனால், சீனாயப் பாலை நிலத்தில் எண்ணப்பட்டிருந்த இஸ்ரயேல் மக்களில், அதாவது மோசேயாலும் குரு ஆரோனாலும் எண்ணப்பட்டோருள் எவரும் இவர்களிடையே இல்லை."},{"number":65,"verse":"ஏனெனில், “அவர்கள் பாலைநிலத்தில் மடிந்து விடுவர்” என்று ஆண்டவர் சொல்லியிருந்தார். எப்புன்னே புதல்வன் காலேபையும் நூன் புதல்வன் யோசுவாவையும் தவிர அவர்களில் ஒருவனும் மீந்திருக்கவில்லை."}]}
{"bibleAbbr":"TCL1995","bookName":"யோசுவா","bookEnglishName":"Joshua","chapterNumber":15,"verses":[{"number":1,"verse":"(யூதாவிற்குரிய நிலம்) யூதா மக்களின் குலத்தைச் சார்ந்த குடும்பங்களுக்குக் கிடைத்த நிலப்பகுதி தெற்கே ஏதோம் வரையிலும் அதன் தென்கோடி எல்லைசீன் பாலைநிலம் வரையிலும் அமைந்திருந்தது."},{"number":2,"verse":"அவர்களது தென் எல்லை சாக்கடலின் தென்முனை வளைவிலிருந்து,"},{"number":3,"verse":"தெற்குநோக்கி அக்கிரபிம் மேட்டைத்தாண்டி, சீன் பாலைநிலத்தைக் கடந்து, தெற்கே காதேசு பர்னேயாவை நோக்கி மேலே ஏறுகிறது. எஸ்ரோனைக் கடந்து அத்தார்வரை ஏறி கர்க்காவை நோக்கித் திரும்புகிறது:"},{"number":4,"verse":"அட்சமோனைக் கடந்து, எகிப்தின் நதியைத் தொட்டுக் கடலுடன் முடிவடைகிறது. இதுவே உங்கள் தென் எல்லை."},{"number":5,"verse":"கிழக்கு எல்லை யோர்தானின் முகத்துவாரம் வரை உள்ள சாக்கடல்: வட எல்லை யோர்தானின் முகத்துவாரத்திலிருந்து தொடங்கி"},{"number":6,"verse":"பேத்தொகிலா வரை மேலேறி, வடக்கே பெத்தராபா வரை செல்கிறது. இவ்வெல்லை தொடர்ந்து ரூபனின் மகன் போகனின் கல்வரை செல்கிறது."},{"number":7,"verse":"இவ்வெல்லை ஆக்கோர் பள்ளத்தாக்கிலிருந்து தெபீர்வரை சென்று பள்ளத்தாக்கிற்குத் தெற்கே அதும்மிம் மேட்டுக்கு எதிரே உள்ள கில்காலுக்குப் பக்கமாக வடக்கே ஓடி, ஏன்செமசு நீர்நிலைகளைத் தொட்டு ஏன்ரோகேல்வரை செல்கிறது."},{"number":8,"verse":"மேலும் இவ்வெல்லை இன்னோம் மகன் பள்ளத்தாக்கின் வட எல்லையாகிய இன்னோம் பள்ளத்தாக்கின் வழியே சென்று எபூசியரின் தென் அரணாகிய எருசலேம் வழியாக மேற்கே இரபாயிம் பள்ளத்தாக்கின் வடஎல்லையாகிய இன்னோம் பள்ளத்தாக்கின் எதிரே உள்ள மலை உச்சிவரை செல்கிறது."},{"number":9,"verse":"மேலும் இவ்வெல்லை மலை உச்சியிலிருந்து நெப்தோவாகு நீரூற்றுவரை எபிரோன் மலை நகர்களுக்கு வெளியே செல்கிறது. பிறகு இவ்வெல்லை பாலாவுக்கு, அதாவது கிரியத்து எயாரிமுக்குச் செல்கிறது."},{"number":10,"verse":"மேலும் இவ்வெல்லை பாலாவின் மேற்கே சேயிர் மலையை நோக்கிச் சுற்றுகிறது. எயாரிம் மலையின் வடக்குச் சரிவான கெசலோன் பக்கம் செல்கிறது. பெத்சமேசில் இறங்கி திம்னா பக்கம் செல்கிறது."},{"number":11,"verse":"பிறகு இவ்வெல்லை எக்ரோனின் வடக்கிலுள்ள மலைச்சரிவில் சென்று சிக்ரோனைச் சுற்றுகிறது. பிறகு பாலா மலையைக் கடந்து யாப்னவேலுக்குச் சென்று கடலில் முடிவடைகிறது."},{"number":12,"verse":"மேற்கு எல்லை பெருங்கடல். இவையே யூதா மக்களின் குடும்பங்களைச் சுற்றி அமைந்த எல்லைகள்."},{"number":13,"verse":"யோசுவாவுக்கு ஆண்டவர் கட்டளையிட்டபடி, எபுன்னேயின் மகன் காலேபுக்கு யோசுவா யூதாவின் நடுவில் எபிரோன் என்ற கிரியத்து அர்பா நிலப்பகுதியை அளித்தார், அர்பா என்பவன் ஆனாக்கின் தந்தை."},{"number":14,"verse":"சேசாய், அகிமான், தல்மாய் என்ற ஆனாக்கின் மூன்று புதல்வர்களை காலேபு அங்கிருந்து துரத்திவிட்டார்."},{"number":15,"verse":"அங்கிருந்து அவர் தெபீர்வாழ் மக்களுக்கு எதிராகச் சென்றார். கிரியத்சேபர் என்பது தெபீரின் முன்னாளைய பெயர்."},{"number":16,"verse":"”கிரியத்து சேபேரைத் தாக்கி அதைக் கைப்பற்றுபவருக்கு என் மகள் அக்சாவை மனைவியாகக் கொடுப்பேன்,” என்று காலேபு அறிவித்தார்."},{"number":17,"verse":"காலேபின் சகோதரர் கெனாசின் மகன் ஒத்னியேல் அதைக் கைப்பற்றினார். காலேபு தம் மகள் அக்சாவை அவருக்கு மனைவியாகக் கொடுத்தார்."},{"number":18,"verse":"அவள் வந்தபோது அவளுடைய தந்தையிடமிருந்து ஒரு நிலம் கேட்குமாறு அவர் அவளைத் தூண்டினார். எனவே அவள் கழுதை மேலிருந்து இறங்கியபொழுது காலேபு அவளிடம்,”உனக்கு என்ன வேண்டும்?” என்று கேட்டார்."},{"number":19,"verse":"அவள்,”எனக்கு ஓர் அன்பளிப்புத் தரவேண்டும். நீர் எனக்கு வறண்ட நிலத்தைக் கொடுத்துள்ளீர். இப்பொழுது எனக்கு நீரூற்றுகளையும் தாரும்” என்றாள். அவர் அவளுக்கு மேல் ஊற்றுகளையும் கீழ் ஊற்றுகளையும் கொடுத்தார்."},{"number":20,"verse":"இது யூதா மக்களின் குலத்தைச் சார்ந்த குடும்பங்களின் உரிமைச் சொத்து:"},{"number":21,"verse":"தென்கோடியில் ஏதோம் எல்லையில் யூதா குலத்திற்குச் சொந்தமான நகர்களின் பின்வருமாறு: கப்சாவேல், ஏதேர், யாகூர்:"},{"number":22,"verse":"கீனா, தீமோனா, அதாதா,"},{"number":23,"verse":"கெதேசு, ஆட்சோர். இத்னான்:"},{"number":24,"verse":"சீபு, தெலேம், பெயலோத்து:"},{"number":25,"verse":"ஆட்சோர் அதாத்தா, கெரியோத்து, எட்சரோன் என்னும் ஆட்சோர்:"},{"number":26,"verse":"அமாம், சேமா, மோலதா:"},{"number":27,"verse":"ஆட்சோர் கத்தா, எஸ்மோன், பெத்பலேத்து"},{"number":28,"verse":"அட்சர்சூவால், பெயேர் செபா, பிஸ்தோத்தியா:"},{"number":29,"verse":"பாலா, ஈயிம், எட்சேம்,"},{"number":30,"verse":"எல்தோலது, கெசீல், ஓர்மா:"},{"number":31,"verse":"சிக்லாகு, மத்மன்னா, சன்சன்னா:"},{"number":32,"verse":"இலபவோத்து, சில்கிம், அயின், ரிம்மோன்: ஆகிய இவை அனைத்தும் இருபத்தொன்று நகர்களும் அவற்றின் சிற்றூர்களும் என்க."},{"number":33,"verse":"தாழ்வான நிலப்பகுதியில் எசுத்தாவோல், சோரா, அஸ்னா:"},{"number":34,"verse":"சானோவாகு, ஏன்கன்னிம், தப்புவாகு, ஏனாம்:"},{"number":35,"verse":"யார்முத்து, அதுல்லாம், சோக்கோ, அசேக்கா,"},{"number":36,"verse":"சாராயிம், அதித்தாயிம், கேதரா, கெதரோத்தாயிம்: ஆகிய இவை பதினான்கு நகர்களும் அவற்றின் சிற்றூர்களும் என்க."},{"number":37,"verse":"செனான், அதாசா, மிக்தல்-காத்து:"},{"number":38,"verse":"திலயான், மிஸ்பே, யோக்தவேல்:"},{"number":39,"verse":"இலாக்கிசு, பொட்சகாது, எக்லோன்:"},{"number":40,"verse":"கபோன், இலகுமாசு, கித்திலுசு:"},{"number":41,"verse":"கெதேரோத்து, பெத்தாகோன், நாமா, மக்கேதா ஆகிய இவை பதினாறு நகர்களும் அவற்றின் சிற்றூர்களும் என்க."},{"number":42,"verse":"லிப்னா, எத்தேர், ஆசான்:"},{"number":43,"verse":"இப்தா, அஸ்னா, நெட்சிபு:"},{"number":44,"verse":"கெயிலா, அக்சீபு, மாரேசா ஆகிய இவை ஒன்பது நகர்களும் அவற்றின் சிற்றூர்களும் என்க."},{"number":45,"verse":"எக்ரோன், அதன் நகர்களும் சிற்றூர்களும்:"},{"number":46,"verse":"எக்ரோனிலிருந்து கடல்வரை, அஸ்தோது அருகில் உள்ள அனைத்து நகர்களும் அவற்றின் சிற்றூர்களும்:"},{"number":47,"verse":"அஸ்தோது, அதன் நகர்களும் சிற்றூர்களும்: எகிப்தின் ஆறுவரை பரவியுள்ள காசாவும் அதன் நகரங்களும் சிற்றூர்களும் பெருங்கடலே அதன் எல்லை."},{"number":48,"verse":"மலைப்பகுதியில் உள்ள சாமீர், யாத்திர், சோக்கோ:"},{"number":49,"verse":"தன்னா, தெபீர் என்னும் கிரியத்துசன்னா:"},{"number":50,"verse":"அனாபு, எஸ்தமோ, ஆனிம்:"},{"number":51,"verse":"கோசேன், கோலோன், கீலோ ஆகிய இவை பதினொரு நகர்களும் அவற்றின் சிற்றூர்களும் என்க."},{"number":52,"verse":"அராபு, தூமா, எசான்:"},{"number":53,"verse":"யானிம், பெத்தபுவாகு, அப்பேக்கா:"},{"number":54,"verse":"உமற்றா, எபிரோன், கிரியத்து அர்பா, சீயோர் ஆகிய இவை ஒன்பது நகர்களும் அவற்றின் சிற்றூர்களும் என்க."},{"number":55,"verse":"மாவோன், கர்மேல், சீபு, யூற்றா:"},{"number":56,"verse":"இஸ்ரியேல், யோக்தயாம், சானோவாகு:"},{"number":57,"verse":"காயின், கிபயா, திம்னா ஆகிய இவை பத்து நகர்களும் அவற்றின் சிற்றூர்களும் என்க."},{"number":58,"verse":"கல்குல், பெட்சூர், கெதோர்,"},{"number":59,"verse":"மாராத்து, பெத்தனோத்து, எல்டதக்கோன் ஆகிய இவை ஆறு நகர்களும் அவற்றின் சிற்றூர்களும் என்க."},{"number":60,"verse":"கிரியத்து எயாரிம் என்ற கிரியத்துபாகால், இரபா ஆகிய இவை இரண்டு நகர்களும் அவற்றின் சிற்றூர்களும் என்க."},{"number":61,"verse":"பாலை நிலப்பகுதியில் பெத்தராபா, மிதின், செகாக்கா,"},{"number":62,"verse":"நிப்சான், ஈர்மலாக்கு, ஏன்கேதி ஆகிய இவை ஆறு நகர்களும் அவற்றின் சிற்றூர்களும்என்க."},{"number":63,"verse":"எருசலேமில் வாழ்ந்த எபூசியரை யூதா மக்கள் வெளியேற்ற இயலவில்லை. எபூசியர் யூதா மக்களுடன் இன்றும் வாழ்கின்றனர்."}]}
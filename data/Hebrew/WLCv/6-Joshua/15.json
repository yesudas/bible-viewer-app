{"bibleAbbr":"WLCv","bookName":"Joshua","bookEnglishName":"Joshua","chapterNumber":15,"verses":[{"number":1,"verse":"וְשֵׁם חֶבְרוֹן לְפָנִים קִרְיַת אַרְבַּע הָאָדָם הַגָּדוֹל בָּעֲנָקִים הוּא וְהָאָרֶץ שָׁקְטָה מִמִּלְחָמָה׃ פ"},{"number":2,"verse":"וַיְהִי הַגּוֹרָל לְמַטֵּה בְּנֵי יְהוּדָה לְמִשְׁפְּחֹתָם אֶל־גְּבוּל אֱדוֹם מִדְבַּר־צִן נֶגְבָּה מִקְצֵה תֵימָן׃"},{"number":3,"verse":"וַיְהִי לָהֶם גְּבוּל נֶגֶב מִקְצֵה יָם הַמֶּלַח מִן־הַלָּשֹׁן הַפֹּנֶה נֶגְבָּה׃"},{"number":4,"verse":"וְיָצָא אֶל־מִנֶּגֶב לְמַעֲלֵה עַקְרַבִּים וְעָבַר צִנָה וְעָלָה מִנֶּגֶב לְקָדֵשׁ בַּרְנֵעַ וְעָבַר חֶצְרוֹן וְעָלָה אַדָּרָה וְנָסַב הַקַּרְקָעָה׃"},{"number":5,"verse":"וְעָבַר עַצְמוֹנָה וְיָצָא נַחַל מִצְרַיִם [k_והיה] [q_וְהָיוּ] תֹּצְאוֹת הַגְּבוּל יָמָּה זֶה־יִהְיֶה לָכֶם גְּבוּל נֶגֶב׃"},{"number":6,"verse":"וּגְבוּל קֵדְמָה יָם הַמֶּלַח עַד־קְצֵה הַיַּרְדֵּן וּגְבוּל לִפְאַת צָפוֹנָה מִלְּשׁוֹן הַיָּם מִקְצֵה הַיַּרְדֵּן׃"},{"number":7,"verse":"וְעָלָה הַגְּבוּל בֵּית חָגְלָה וְעָבַר מִצְּפוֹן לְבֵית הָעֲרָבָה וְעָלָה הַגְּבוּל אֶבֶן בֹּהַן בֶּן־רְאוּבֵן׃"},{"number":8,"verse":"וְעָלָה הַגְּבוּל דְּבִרָה מֵעֵמֶק עָכוֹר וְצָפוֹנָה פֹּנֶה אֶל־הַגִּלְגָּל אֲשֶׁר־נֹכַח לְמַעֲלֵה אֲדֻמִּים אֲשֶׁר מִנֶּגֶב לַנָּחַל וְעָבַר הַגְּבוּל אֶל־מֵי־עֵין שֶׁמֶשׁ וְהָיוּ תֹצְאֹתָיו אֶל־עֵין רֹגֵל׃"},{"number":9,"verse":"וְעָלָה הַגְּבוּל גֵּי בֶן־הִנֹּם אֶל־כֶּתֶף הַיְבוּסִי מִנֶּגֶב הִיא יְרוּשָׁלִָם וְעָלָה הַגְּבוּל אֶל־רֹאשׁ הָהָר אֲשֶׁר עַל־פְּנֵי גֵי־הִנֹּם יָמָּה אֲשֶׁר בִּקְצֵה עֵמֶק־רְפָאִים צָפֹנָה׃"},{"number":10,"verse":"וְתָאַר הַגְּבוּל מֵרֹאשׁ הָהָר אֶל־מַעְיַן מֵי נֶפְתּוֹחַ וְיָצָא אֶל־עָרֵי הַר־עֶפְרוֹן וְתָאַר הַגְּבוּל בַּעֲלָה הִיא קִרְיַת יְעָרִים׃"},{"number":11,"verse":"וְנָסַב הַגְּבוּל מִבַּעֲלָה יָמָּה אֶל־הַר שֵׂעִיר וְעָבַר אֶל־כֶּתֶף הַר־יְעָרִים מִצָּפוֹנָה הִיא כְסָלוֹן וְיָרַד בֵּית־שֶׁמֶשׁ וְעָבַר תִּמְנָה׃"},{"number":12,"verse":"וְיָצָא הַגְּבוּל אֶל־כֶּתֶף עֶקְרוֹן צָפוֹנָה וְתָאַר הַגְּבוּל שִׁכְּרוֹנָה וְעָבַר הַר־הַבַּעֲלָה וְיָצָא יַבְנְאֵל וְהָיוּ תֹּצְאוֹת הַגְּבוּל יָמָּה׃"},{"number":13,"verse":"וּגְבוּל יָם הַיָּמָּה הַגָּדוֹל וּגְבוּל זֶה גְּבוּל בְּנֵי־יְהוּדָה סָבִיב לְמִשְׁפְּחֹתָם׃"},{"number":14,"verse":"וּלְכָלֵב בֶּן־יְפֻנֶּה נָתַן חֵלֶק בְּתוֹךְ בְּנֵי־יְהוּדָה אֶל־פִּי יְהוָה לִיהוֹשֻׁעַ אֶת־קִרְיַת אַרְבַּע אֲבִי הָעֲנָק הִיא חֶבְרוֹן׃"},{"number":15,"verse":"וַיֹּרֶשׁ מִשָּׁם כָּלֵב אֶת־שְׁלוֹשָׁה בְּנֵי הָעֲנָק אֶת־שֵׁשַׁי וְאֶת־אֲחִימַן וְאֶת־תַּלְמַי יְלִידֵי הָעֲנָק׃"},{"number":16,"verse":"וַיַּעַל מִשָּׁם אֶל־יֹשְׁבֵי דְּבִר וְשֵׁם־דְּבִר לְפָנִים קִרְיַת־סֵפֶר׃"},{"number":17,"verse":"וַיֹּאמֶר כָּלֵב אֲשֶׁר־יַכֶּה אֶת־קִרְיַת־סֵפֶר וּלְכָדָהּ וְנָתַתִּי לוֹ אֶת־עַכְסָה בִתִּי לְאִשָּׁה׃"},{"number":18,"verse":"וַיִּלְכְּדָהּ עָתְנִיאֵל בֶּן־קְנַז אֲחִי כָלֵב וַיִּתֶּן־לוֹ אֶת־עַכְסָה בִתּוֹ לְאִשָּׁה׃"},{"number":19,"verse":"וַיְהִי בְּבוֹאָהּ וַתְּסִיתֵהוּ לִשְׁאוֹל מֵאֵת־אָבִיהָ שָׂדֶה וַתִּצְנַח מֵעַל הַחֲמוֹר וַיֹּאמֶר־לָהּ כָּלֵב מַה־לָּךְ׃"},{"number":20,"verse":"וַתֹּאמֶר תְּנָה־לִּי בְרָכָה כִּי אֶרֶץ הַנֶּגֶב נְתַתָּנִי וְנָתַתָּה לִי גֻּלֹּת מָיִם וַיִּתֶּן־לָהּ אֵת גֻּלֹּת עִלִּיּוֹת וְאֵת גֻּלֹּת תַּחְתִּיּוֹת׃ פ"},{"number":21,"verse":"זֹאת נַחֲלַת מַטֵּה בְנֵי־יְהוּדָה לְמִשְׁפְּחֹתָם׃"},{"number":22,"verse":"וַיִּהְיוּ הֶעָרִים מִקְצֵה לְמַטֵּה בְנֵי־יְהוּדָה אֶל־גְּבוּל אֱדוֹם בַּנֶּגְבָּה קַבְצְאֵל וְעֵדֶר וְיָגוּר׃"},{"number":23,"verse":"וְקִינָה וְדִימוֹנָה וְעַדְעָדָה׃"},{"number":24,"verse":"וְקֶדֶשׁ וְחָצוֹר וְיִתְנָן׃"},{"number":25,"verse":"זִיף וָטֶלֶם וּבְעָלוֹת׃"},{"number":26,"verse":"וְחָצוֹר חֲדַתָּה וּקְרִיּוֹת חֶצְרוֹן הִיא חָצוֹר׃"},{"number":27,"verse":"אֲמָם וּשְׁמַע וּמוֹלָדָה׃"},{"number":28,"verse":"וַחֲצַר גַּדָּה וְחֶשְׁמוֹן וּבֵית פָּלֶט׃"},{"number":29,"verse":"וַחֲצַר שׁוּעָל וּבְאֵר שֶׁבַע וּבִזְיוֹתְיָה׃"},{"number":30,"verse":"בַּעֲלָה וְעִיִּים וָעָצֶם׃"},{"number":31,"verse":"וְאֶלְתּוֹלַד וּכְסִיל וְחָרְמָה׃"},{"number":32,"verse":"וְצִקְלַג וּמַדְמַנָּה וְסַנְסַנָּה׃"},{"number":33,"verse":"וּלְבָאוֹת וְשִׁלְחִים וְעַיִן וְרִמּוֹן כָּל־עָרִים עֶשְׂרִים וָתֵשַׁע וְחַצְרֵיהֶן׃ ס"},{"number":34,"verse":"בַּשְּׁפֵלָה אֶשְׁתָּאוֹל וְצָרְעָה וְאַשְׁנָה׃"},{"number":35,"verse":"וְזָנוֹחַ וְעֵין גַּנִּים תַּפּוּחַ וְהָעֵינָם׃"},{"number":36,"verse":"יַרְמוּת וַעֲדֻלָּם שׂוֹכֹה וַעֲזֵקָה׃"},{"number":37,"verse":"וְשַׁעֲרַיִם וַעֲדִיתַיִם וְהַגְּדֵרָה וּגְדֵרֹתָיִם עָרִים אַרְבַּע־עֶשְׂרֵה וְחַצְרֵיהֶן׃"},{"number":38,"verse":"צְנָן וַחֲדָשָׁה וּמִגְדַּל־גָּד׃"},{"number":39,"verse":"וְדִלְעָן וְהַמִּצְפֶּה וְיָקְתְאֵל׃"},{"number":40,"verse":"לָכִישׁ וּבָצְקַת וְעֶגְלוֹן׃"},{"number":41,"verse":"וְכַבּוֹן וְלַחְמָס וְכִתְלִישׁ׃"},{"number":42,"verse":"וּגְדֵרוֹת בֵּית־דָּגוֹן וְנַעֲמָה וּמַקֵּדָה עָרִים שֵׁשׁ־עֶשְׂרֵה וְחַצְרֵיהֶן׃ ס"},{"number":43,"verse":"לִבְנָה וָעֶתֶר וְעָשָׁן׃"},{"number":44,"verse":"וְיִפְתָּח וְאַשְׁנָה וּנְצִיב׃"},{"number":45,"verse":"וּקְעִילָה וְאַכְזִיב וּמָרֵאשָׁה עָרִים תֵּשַׁע וְחַצְרֵיהֶן׃"},{"number":46,"verse":"עֶקְרוֹן וּבְנֹתֶיהָ וַחֲצֵרֶיהָ׃"},{"number":47,"verse":"מֵעֶקְרוֹן וָיָמָּה כֹּל אֲשֶׁר־עַל־יַד אַשְׁדּוֹד וְחַצְרֵיהֶן׃"},{"number":48,"verse":"אַשְׁדּוֹד בְּנוֹתֶיהָ וַחֲצֵרֶיהָ עַזָּה בְּנוֹתֶיהָ וַחֲצֵרֶיהָ עַד־נַחַל מִצְרָיִם וְהַיָּם [k_הגבול] [q_הַגָּדוֹל] וּגְבוּל׃ ס"},{"number":49,"verse":"וּבָהָר שָׁמִיר וְיַתִּיר וְשׂוֹכֹה׃"},{"number":50,"verse":"וְדַנָּה וְקִרְיַת־סַנָּה הִיא דְבִר׃"},{"number":51,"verse":"וַעֲנָב וְאֶשְׁתְּמֹה וְעָנִים׃"},{"number":52,"verse":"וְגֹשֶׁן וְחֹלֹן וְגִלֹה עָרִים אַחַת־עֶשְׂרֵה וְחַצְרֵיהֶן׃"},{"number":53,"verse":"אֲרַב וְרוּמָה וְאֶשְׁעָן׃"},{"number":54,"verse":"[k_וינים] [q_וְיָנוּם] וּבֵית־תַּפּוּחַ וַאֲפֵקָה׃"},{"number":55,"verse":"וְחֻמְטָה וְקִרְיַת אַרְבַּע הִיא חֶבְרוֹן וְצִיעֹר עָרִים תֵּשַׁע וְחַצְרֵיהֶן׃ ס"},{"number":56,"verse":"מָעוֹן כַּרְמֶל וָזִיף וְיוּטָּה׃"},{"number":57,"verse":"וְיִזְרְעֶאל וְיָקְדְעָם וְזָנוֹחַ׃"},{"number":58,"verse":"הַקַּיִן גִּבְעָה וְתִמְנָה עָרִים עֶשֶׂר וְחַצְרֵיהֶן׃"},{"number":59,"verse":"חַלְחוּל בֵּית־צוּר וּגְדוֹר׃"},{"number":60,"verse":"וּמַעֲרָת וּבֵית־עֲנוֹת וְאֶלְתְּקֹן עָרִים שֵׁשׁ וְחַצְרֵיהֶן׃"},{"number":61,"verse":"קִרְיַת־בַּעַל הִיא קִרְיַת יְעָרִים וְהָרַבָּה עָרִים שְׁתַּיִם וְחַצְרֵיהֶן׃ ס"},{"number":62,"verse":"בַּמִּדְבָּר בֵּית הָעֲרָבָה מִדִּין וּסְכָכָה׃"},{"number":63,"verse":"וְהַנִּבְשָׁן וְעִיר־הַמֶּלַח וְעֵין גֶּדִי עָרִים שֵׁשׁ וְחַצְרֵיהֶן׃"}]}
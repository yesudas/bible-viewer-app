{"bibleAbbr":"WLCv","bookName":"Jeremiah","bookEnglishName":"Jeremiah","chapterNumber":26,"verses":[{"number":1,"verse":"כָּעֵת בַּמָּרוֹם תַּמְרִיא תִּשְׂחַק לַסּוּס וּלְרֹכְבוֹ׃"},{"number":2,"verse":"הֲתִתֵּן לַסּוּס גְּבוּרָה הֲתַלְבִּישׁ צַוָּארוֹ רַעְמָה׃"},{"number":3,"verse":"הְתַרְעִישֶׁנּוּ כָּאַרְבֶּה הוֹד נַחְרוֹ אֵימָה׃"},{"number":4,"verse":"יַחְפְּרוּ בָעֵמֶק וְיָשִׂישׂ בְּכֹחַ יֵצֵא לִקְרַאת־נָשֶׁק׃"},{"number":5,"verse":"יִשְׂחַק לְפַחַד וְלֹא יֵחָת וְלֹא־יָשׁוּב מִפְּנֵי־חָרֶב׃"},{"number":6,"verse":"עָלָיו תִּרְנֶה אַשְׁפָּה לַהַב חֲנִית וְכִידוֹן׃"},{"number":7,"verse":"בְּרַעַשׁ וְרֹגֶז יְגַמֶּא־אָרֶץ וְלֹא־יַאֲמִין כִּי־קוֹל שׁוֹפָר׃"},{"number":8,"verse":"בְּדֵי שֹׁפָר יֹאמַר הֶאָח וּמֵרָחוֹק יָרִיחַ מִלְחָמָה רַעַם שָׂרִים וּתְרוּעָה׃"},{"number":9,"verse":"הֲמִבִּינָתְךָ יַאֲבֶר־נֵץ יִפְרֹשׂ [k_כנפו] [q_כְּנָפָיו] לְתֵימָן׃"},{"number":10,"verse":"אִם־עַל־פִּיךָ יַגְבִּיהַּ נָשֶׁר וְכִי יָרִים קִנּוֹ׃"},{"number":11,"verse":"סֶלַע יִשְׁכֹּן וְיִתְלֹנָן עַל־שֶׁן־סֶלַע וּמְצוּדָה׃"},{"number":12,"verse":"מִשָּׁם חָפַר־אֹכֶל לְמֵרָחוֹק עֵינָיו יַבִּיטוּ׃"},{"number":13,"verse":"[k_ואפרחו] [q_וְאֶפְרֹחָיו] יְעַלְעוּ־דָם וּבַאֲשֶׁר חֲלָלִים שָׁם הוּא׃ פ"},{"number":14,"verse":"וַיַּעַן יְהוָה אֶת־אִיּוֹב וַיֹּאמַר׃"},{"number":15,"verse":"הֲרֹב עִם־שַׁדַּי יִסּוֹר מוֹכִיחַ אֱלוֹהַּ יַעֲנֶנָּה׃ פ"},{"number":16,"verse":"וַיַּעַן אִיּוֹב אֶת־יְהוָה וַיֹּאמַר׃"},{"number":17,"verse":"הֵן קַלֹּתִי מָה אֲשִׁיבֶךָּ יָדִי שַׂמְתִּי לְמוֹ־פִי׃"},{"number":18,"verse":"אַחַת דִּבַּרְתִּי וְלֹא אֶעֱנֶה וּשְׁתַּיִם וְלֹא אוֹסִיף׃ פ"},{"number":19,"verse":"וַיַּעַן־יְהוָה אֶת־אִיּוֹב [k_מנ] [k_סערה] [q_מִן] [q_סְעָרָה] וַיֹּאמַר׃"},{"number":20,"verse":"אֱזָר־נָא כְגֶבֶר חֲלָצֶיךָ אֶשְׁאָלְךָ וְהוֹדִיעֵנִי׃"},{"number":21,"verse":"הַאַף תָּפֵר מִשְׁפָּטִי תַּרְשִׁיעֵנִי לְמַעַן תִּצְדָּק׃"},{"number":22,"verse":"וְאִם־זְרוֹעַ כָּאֵל לָךְ וּבְקוֹל כָּמֹהוּ תַרְעֵם׃"},{"number":23,"verse":"עֲדֵה נָא גָאוֹן וָגֹבַהּ וְהוֹד וְהָדָר תִּלְבָּשׁ׃"},{"number":24,"verse":"הָפֵץ עֶבְרוֹת אַפֶּךָ וּרְאֵה כָל־גֵּאֶה וְהַשְׁפִּילֵהוּ׃"}]}
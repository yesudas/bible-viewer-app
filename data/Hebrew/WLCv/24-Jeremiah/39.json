{"bibleAbbr":"WLCv","bookName":"Jeremiah","bookEnglishName":"Jeremiah","chapterNumber":39,"verses":[{"number":1,"verse":"וָאֹמַר אָבַד נִצְחִי וְתוֹחַלְתִּי מֵיְהוָה׃ ס"},{"number":2,"verse":"זְכָר־עָנְיִי וּמְרוּדִי לַעֲנָה וָרֹאשׁ׃"},{"number":3,"verse":"זָכוֹר תִּזְכּוֹר [k_ותשיח] [q_וְתָשׁוֹחַ] עָלַי נַפְשִׁי׃"},{"number":4,"verse":"זֹאת אָשִׁיב אֶל־לִבִּי עַל־כֵּן אוֹחִיל׃ ס"},{"number":5,"verse":"חַסְדֵי יְהוָה כִּי לֹא־תָמְנוּ כִּי לֹא־כָלוּ רַחֲמָיו׃"},{"number":6,"verse":"חֲדָשִׁים לַבְּקָרִים רַבָּה אֱמוּנָתֶךָ׃"},{"number":7,"verse":"חֶלְקִי יְהוָה אָמְרָה נַפְשִׁי עַל־כֵּן אוֹחִיל לוֹ׃ ס"},{"number":8,"verse":"טוֹב יְהוָה לְקוָֹו לְנֶפֶשׁ תִּדְרְשֶׁנּוּ׃"},{"number":9,"verse":"טוֹב וְיָחִיל וְדוּמָם לִתְשׁוּעַת יְהוָה׃"},{"number":10,"verse":"טוֹב לַגֶּבֶר כִּי־יִשָּׂא עֹל בִּנְעוּרָיו׃ ס"},{"number":11,"verse":"יֵשֵׁב בָּדָד וְיִדֹּם כִּי נָטַל עָלָיו׃"},{"number":12,"verse":"יִתֵּן בֶּעָפָר פִּיהוּ אוּלַי יֵשׁ תִּקְוָה׃"},{"number":13,"verse":"יִתֵּן לְמַכֵּהוּ לֶחִי יִשְׂבַּע בְּחֶרְפָּה׃ ס"},{"number":14,"verse":"כִּי לֹא יִזְנַח לְעוֹלָם אֲדֹנָי׃"},{"number":15,"verse":"כִּי אִם־הוֹגָה וְרִחַם כְּרֹב [k_חסדו] [q_חֲסָדָיו׃]"},{"number":16,"verse":"כִּי לֹא עִנָּה מִלִּבּוֹ וַיַּגֶּה בְנֵי־אִישׁ׃ ס"},{"number":17,"verse":"לְדַכֵּא תַּחַת רַגְלָיו כֹּל אֲסִירֵי אָרֶץ׃"},{"number":18,"verse":"לְהַטּוֹת מִשְׁפַּט־גָּבֶר נֶגֶד פְּנֵי עֶלְיוֹן׃"}]}
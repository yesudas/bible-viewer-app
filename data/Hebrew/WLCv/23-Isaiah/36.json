{"bibleAbbr":"WLCv","bookName":"Isaiah","bookEnglishName":"Isaiah","chapterNumber":36,"verses":[{"number":1,"verse":"הָבִיאָה לַמּוּסָר לִבֶּךָ וְאָזְנֶךָ לְאִמְרֵי־דָעַת׃"},{"number":2,"verse":"אַל־תִּמְנַע מִנַּעַר מוּסָר כִּי־תַכֶּנּוּ בַשֵּׁבֶט לֹא יָמוּת׃"},{"number":3,"verse":"אַתָּה בַּשֵּׁבֶט תַּכֶּנּוּ וְנַפְשׁוֹ מִשְּׁאוֹל תַּצִּיל׃"},{"number":4,"verse":"בְּנִי אִם־חָכַם לִבֶּךָ יִשְׂמַח לִבִּי גַם־אָנִי׃"},{"number":5,"verse":"וְתַעְלֹזְנָה כִלְיוֹתָי בְּדַבֵּר שְׂפָתֶיךָ מֵישָׁרִים׃"},{"number":6,"verse":"אַל־יְקַנֵּא לִבְּךָ בַּחַטָּאִים כִּי אִם־בְּיִרְאַת־יְהוָה כָּל־הַיּוֹם׃"},{"number":7,"verse":"כִּי אִם־יֵשׁ אַחֲרִית וְתִקְוָתְךָ לֹא תִכָּרֵת׃"},{"number":8,"verse":"שְׁמַע־אַתָּה בְנִי וַחֲכָם וְאַשֵּׁר בַּדֶּרֶךְ לִבֶּךָ׃"},{"number":9,"verse":"אַל־תְּהִי בְסֹבְאֵי־יָיִן בְּזֹלֲלֵי בָשָׂר לָמוֹ׃"},{"number":10,"verse":"כִּי־סֹבֵא וְזוֹלֵל יִוָּרֵשׁ וּקְרָעִים תַּלְבִּישׁ נוּמָה׃"},{"number":11,"verse":"שְׁמַע לְאָבִיךָ זֶה יְלָדֶךָ וְאַל־תָּבוּז כִּי־זָקְנָה אִמֶּךָ׃"},{"number":12,"verse":"אֱמֶת קְנֵה וְאַל־תִּמְכֹּר חָכְמָה וּמוּסָר וּבִינָה׃"},{"number":13,"verse":"[k_גול] [q_גִּיל] [k_יגול] [q_יָגִיל] אֲבִי צַדִּיק [k_יולד] [q_וְיוֹלֵד] חָכָם [k_וישמח־][q_יִשְׂמַח־]בּוֹ׃"},{"number":14,"verse":"יִשְׂמַח־אָבִיךָ וְאִמֶּךָ וְתָגֵל יוֹלַדְתֶּךָ׃"},{"number":15,"verse":"תְּנָה־בְנִי לִבְּךָ לִי וְעֵינֶיךָ דְּרָכַי [k_תרצנה] [q_תִּצֹּרְנָה׃]"},{"number":16,"verse":"כִּי־שׁוּחָה עֲמֻקָּה זוֹנָה וּבְאֵר צָרָה נָכְרִיָּה׃"},{"number":17,"verse":"אַף־הִיא כְּחֶתֶף תֶּאֱרֹב וּבוֹגְדִים בְּאָדָם תּוֹסִף׃"},{"number":18,"verse":"לְמִי אוֹי לְמִי אֲבוֹי לְמִי [k_מדונים] [q_מִדְיָנִים] לְמִי שִׂיחַ לְמִי פְּצָעִים חִנָּם לְמִי חַכְלִלוּת עֵינָיִם׃"},{"number":19,"verse":"לַמְאַחֲרִים עַל־הַיָּיִן לַבָּאִים לַחְקֹר מִמְסָךְ׃"},{"number":20,"verse":"אַל־תֵּרֶא יַיִן כִּי יִתְאַדָּם כִּי־יִתֵּן [k_בכיס] [q_בַּכּוֹס] עֵינוֹ יִתְהַלֵּךְ בְּמֵישָׁרִים׃"},{"number":21,"verse":"אַחֲרִיתוֹ כְּנָחָשׁ יִשָּׁךְ וּכְצִפְעֹנִי יַפְרִשׁ׃"},{"number":22,"verse":"עֵינֶיךָ יִרְאוּ זָרוֹת וְלִבְּךָ יְדַבֵּר תַּהְפֻּכוֹת׃"}]}
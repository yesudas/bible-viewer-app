{"bibleAbbr":"HAC","bookName":"Ezra","bookEnglishName":"Ezra","chapterNumber":10,"verses":[{"number":1,"verse":"א וכהתפלל עזרא וכהתודתו בכה ומתנפל לפני בית האלהים נקבצו אליו מישראל קהל רב מאד אנשים ונשים וילדים--כי בכו העם הרבה בכה {ס}"},{"number":2,"verse":"ב ויען שכניה בן יחיאל מבני עולם (עילם) ויאמר לעזרא--אנחנו מעלנו באלהינו ונשב נשים נכריות מעמי הארץ ועתה יש מקוה לישראל על זאת"},{"number":3,"verse":"ג ועתה נכרת ברית לאלהינו להוציא כל נשים והנולד מהם בעצת אדני והחרדים במצות אלהינו וכתורה יעשה"},{"number":4,"verse":"ד קום כי עליך הדבר ואנחנו עמך חזק ועשה {פ}"},{"number":5,"verse":"ה ויקם עזרא וישבע את שרי הכהנים הלוים וכל ישראל לעשות כדבר הזה--וישבעו"},{"number":6,"verse":"ו ויקם עזרא מלפני בית האלהים וילך אל לשכת יהוחנן בן אלישיב וילך שם לחם לא אכל ומים לא שתה--כי מתאבל על מעל הגולה {ס}"},{"number":7,"verse":"ז ויעבירו קול ביהודה וירושלם לכל בני הגולה--להקבץ ירושלם"},{"number":8,"verse":"ח וכל אשר לא יבוא לשלשת הימים כעצת השרים והזקנים--יחרם כל רכושו והוא יבדל מקהל הגולה {ס}"},{"number":9,"verse":"ט ויקבצו כל אנשי יהודה ובנימן ירושלם לשלשת הימים הוא חדש התשיעי--בעשרים בחדש וישבו כל העם ברחוב בית האלהים מרעידים על הדבר ומהגשמים {פ}"},{"number":10,"verse":"י ויקם עזרא הכהן ויאמר אלהם אתם מעלתם ותשיבו נשים נכריות--להוסיף על אשמת ישראל"},{"number":11,"verse":"יא ועתה תנו תודה ליהוה אלהי אבתיכם--ועשו רצונו והבדלו מעמי הארץ ומן הנשים הנכריות"},{"number":12,"verse":"יב ויענו כל הקהל ויאמרו קול גדול כן כדבריך (כדברך) עלינו לעשות"},{"number":13,"verse":"יג אבל העם רב והעת גשמים ואין כח לעמוד בחוץ והמלאכה לא ליום אחד ולא לשנים--כי הרבינו לפשע בדבר הזה"},{"number":14,"verse":"יד יעמדו נא שרינו לכל הקהל וכל אשר בערינו ההשיב נשים נכריות יבא לעתים מזמנים ועמהם זקני עיר ועיר ושפטיה עד להשיב חרון אף אלהינו ממנו--עד לדבר הזה {פ}"},{"number":15,"verse":"טו אך יונתן בן עשהאל ויחזיה בן תקוה עמדו על זאת ומשלם ושבתי הלוי עזרם"},{"number":16,"verse":"טז ויעשו כן בני הגולה ויבדלו עזרא הכהן אנשים ראשי האבות לבית אבתם וכלם בשמות וישבו ביום אחד לחדש העשירי לדריוש הדבר"},{"number":17,"verse":"יז ויכלו בכל--אנשים ההשיבו נשים נכריות עד יום אחד לחדש הראשון {פ}"},{"number":18,"verse":"יח וימצא מבני הכהנים אשר השיבו נשים נכריות מבני ישוע בן יוצדק ואחיו--מעשיה ואליעזר ויריב וגדליה"},{"number":19,"verse":"יט ויתנו ידם להוציא נשיהם ואשמים איל צאן על אשמתם {ס}"},{"number":20,"verse":"כ ומבני אמר חנני וזבדיה {ס}"},{"number":21,"verse":"כא ומבני חרם--מעשיה ואליה ושמעיה ויחיאל ועזיה"},{"number":22,"verse":"כב ומבני פשחור--אליועיני מעשיה ישמעאל נתנאל יוזבד ואלעשה {ס}"},{"number":23,"verse":"כג ומן הלוים--יוזבד ושמעי וקליה הוא קליטא פתחיה יהודה ואליעזר {ס}"},{"number":24,"verse":"כד ומן המשררים אלישיב ומן השערים שלם וטלם ואורי {ס}"},{"number":25,"verse":"כה ומישראל--מבני פרעש רמיה ויזיה ומלכיה ומימן ואלעזר ומלכיה ובניה {ס}"},{"number":26,"verse":"כו ומבני עילם--מתניה זכריה ויחיאל ועבדי וירימות ואליה {ס}"},{"number":27,"verse":"כז ומבני זתוא--אליועני אלישיב מתניה וירמות וזבד ועזיזא {ס}"},{"number":28,"verse":"כח ומבני בבי--יהוחנן חנניה זבי עתלי {ס}"},{"number":29,"verse":"כט ומבני בני--משלם מלוך ועדיה ישוב ושאל ירמות (ורמות) {ס}"},{"number":30,"verse":"ל ומבני פחת מואב עדנא וכלל בניה מעשיה מתניה בצלאל ובנוי ומנשה {ס}"},{"number":31,"verse":"לא ובני חרם--אליעזר ישיה מלכיה שמעיה שמעון"},{"number":32,"verse":"לב בנימן מלוך שמריה {ס}"},{"number":33,"verse":"לג מבני חשם--מתני מתתה זבד אליפלט ירמי מנשה שמעי {ס}"},{"number":34,"verse":"לד מבני בני מעדי עמרם ואואל {ס}"},{"number":35,"verse":"לה בניה בדיה כלוהי (כלוהו)"},{"number":36,"verse":"לו וניה מרמות אלישיב"},{"number":37,"verse":"לז מתניה מתני ויעשו (ויעשי)"},{"number":38,"verse":"לח ובני ובנוי שמעי"},{"number":39,"verse":"לט ושלמיה ונתן ועדיה"},{"number":40,"verse":"מ מכנדבי ששי שרי"},{"number":41,"verse":"מא עזראל ושלמיהו שמריה"},{"number":42,"verse":"מב שלום אמריה יוסף {ס}"},{"number":43,"verse":"מג מבני נבו--יעיאל מתתיה זבד זבינא ידו (ידי) ויואל בניה"},{"number":44,"verse":"מד כל אלה נשאי (נשאו) נשים נכריות ויש מהם נשים וישימו בנים {פ}"}]}
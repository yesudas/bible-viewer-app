{"bibleAbbr":"HAC","bookName":"Ecclesiastes","bookEnglishName":"Ecclesiastes","chapterNumber":4,"verses":[{"number":1,"verse":"א ושבתי אני ואראה את כל העשקים אשר נעשים תחת השמש והנה דמעת העשקים ואין להם מנחם ומיד עשקיהם כח ואין להם מנחם"},{"number":2,"verse":"ב ושבח אני את המתים שכבר מתו--מן החיים אשר המה חיים עדנה"},{"number":3,"verse":"ג וטוב משניהם--את אשר עדן לא היה אשר לא ראה את המעשה הרע אשר נעשה תחת השמש"},{"number":4,"verse":"ד וראיתי אני את כל עמל ואת כל כשרון המעשה--כי היא קנאת איש מרעהו גם זה הבל ורעות רוח"},{"number":5,"verse":"ה הכסיל חבק את ידיו ואכל את בשרו"},{"number":6,"verse":"ו טוב מלא כף נחת--ממלא חפנים עמל ורעות רוח"},{"number":7,"verse":"ז ושבתי אני ואראה הבל תחת השמש"},{"number":8,"verse":"ח יש אחד ואין שני גם בן ואח אין לו ואין קץ לכל עמלו--גם עיניו (עינו) לא תשבע עשר ולמי אני עמל ומחסר את נפשי מטובה--גם זה הבל וענין רע הוא"},{"number":9,"verse":"ט טובים השנים מן האחד אשר יש להם שכר טוב בעמלם"},{"number":10,"verse":"י כי אם יפלו האחד יקים את חברו ואילו האחד שיפול ואין שני להקימו"},{"number":11,"verse":"יא גם אם ישכבו שנים וחם להם ולאחד איך יחם"},{"number":12,"verse":"יב ואם יתקפו האחד--השנים יעמדו נגדו והחוט המשלש לא במהרה ינתק"},{"number":13,"verse":"יג טוב ילד מסכן וחכם--ממלך זקן וכסיל אשר לא ידע להזהר עוד"},{"number":14,"verse":"יד כי מבית הסורים יצא למלך כי גם במלכותו נולד רש"},{"number":15,"verse":"טו ראיתי את כל החיים המהלכים תחת השמש--עם הילד השני אשר יעמד תחתיו"},{"number":16,"verse":"טז אין קץ לכל העם לכל אשר היה לפניהם--גם האחרונים לא ישמחו בו כי גם זה הבל ורעיון רוח [ (Ecclesiastes 4:17) יז שמר רגליך (רגלך) כאשר תלך אל בית האלהים וקרוב לשמע מתת הכסילים זבח כי אינם יודעים לעשות רע ]"}]}
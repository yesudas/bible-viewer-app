{"bibleAbbr":"HAC","bookName":"Ecclesiastes","bookEnglishName":"Ecclesiastes","chapterNumber":2,"verses":[{"number":1,"verse":"א אמרתי אני בלבי לכה נא אנסכה בשמחה וראה בטוב והנה גם הוא הבל"},{"number":2,"verse":"ב לשחוק אמרתי מהולל ולשמחה מה זה עשה"},{"number":3,"verse":"ג תרתי בלבי למשוך ביין את בשרי ולבי נהג בחכמה ולאחז בסכלות--עד אשר אראה אי זה טוב לבני האדם אשר יעשו תחת השמים מספר ימי חייהם"},{"number":4,"verse":"ד הגדלתי מעשי בניתי לי בתים נטעתי לי כרמים"},{"number":5,"verse":"ה עשיתי לי גנות ופרדסים ונטעתי בהם עץ כל פרי"},{"number":6,"verse":"ו עשיתי לי ברכות מים--להשקות מהם יער צומח עצים"},{"number":7,"verse":"ז קניתי עבדים ושפחות ובני בית היה לי גם מקנה בקר וצאן הרבה היה לי מכל שהיו לפני בירושלם"},{"number":8,"verse":"ח כנסתי לי גם כסף וזהב וסגלת מלכים והמדינות עשיתי לי שרים ושרות ותענגות בני האדם--שדה ושדות"},{"number":9,"verse":"ט וגדלתי והוספתי מכל שהיה לפני בירושלם אף חכמתי עמדה לי"},{"number":10,"verse":"י וכל אשר שאלו עיני לא אצלתי מהם לא מנעתי את לבי מכל שמחה כי לבי שמח מכל עמלי וזה היה חלקי מכל עמלי"},{"number":11,"verse":"יא ופניתי אני בכל מעשי שעשו ידי ובעמל שעמלתי לעשות והנה הכל הבל ורעות רוח ואין יתרון תחת השמש"},{"number":12,"verse":"יב ופניתי אני לראות חכמה והוללות וסכלות כי מה האדם שיבוא אחרי המלך את אשר כבר עשוהו"},{"number":13,"verse":"יג וראיתי אני שיש יתרון לחכמה מן הסכלות--כיתרון האור מן החשך"},{"number":14,"verse":"יד החכם עיניו בראשו והכסיל בחשך הולך וידעתי גם אני שמקרה אחד יקרה את כלם"},{"number":15,"verse":"טו ואמרתי אני בלבי כמקרה הכסיל גם אני יקרני ולמה חכמתי אני אז יתר ודברתי בלבי שגם זה הבל"},{"number":16,"verse":"טז כי אין זכרון לחכם עם הכסיל לעולם בשכבר הימים הבאים הכל נשכח ואיך ימות החכם עם הכסיל"},{"number":17,"verse":"יז ושנאתי את החיים--כי רע עלי המעשה שנעשה תחת השמש כי הכל הבל ורעות רוח"},{"number":18,"verse":"יח ושנאתי אני את כל עמלי שאני עמל תחת השמש שאניחנו לאדם שיהיה אחרי"},{"number":19,"verse":"יט ומי יודע החכם יהיה או סכל וישלט בכל עמלי שעמלתי ושחכמתי תחת השמש גם זה הבל"},{"number":20,"verse":"כ וסבותי אני ליאש את לבי--על כל העמל שעמלתי תחת השמש"},{"number":21,"verse":"כא כי יש אדם שעמלו בחכמה ובדעת--ובכשרון ולאדם שלא עמל בו יתננו חלקו--גם זה הבל ורעה רבה"},{"number":22,"verse":"כב כי מה הוה לאדם בכל עמלו וברעיון לבו--שהוא עמל תחת השמש"},{"number":23,"verse":"כג כי כל ימיו מכאבים וכעס ענינו--גם בלילה לא שכב לבו גם זה הבל הוא"},{"number":24,"verse":"כד אין טוב באדם שיאכל ושתה והראה את נפשו טוב בעמלו גם זה ראיתי אני כי מיד האלהים היא"},{"number":25,"verse":"כה כי מי יאכל ומי יחוש חוץ ממני"},{"number":26,"verse":"כו כי לאדם שטוב לפניו נתן חכמה ודעת ושמחה ולחוטא נתן ענין לאסף ולכנוס לתת לטוב לפני האלהים--גם זה הבל ורעות רוח"}]}
{"bibleAbbr":"HAC","bookName":"Leviticus","bookEnglishName":"Leviticus","chapterNumber":3,"verses":[{"number":1,"verse":"א ואם זבח שלמים קרבנו--אם מן הבקר הוא מקריב אם זכר אם נקבה תמים יקריבנו לפני יהוה"},{"number":2,"verse":"ב וסמך ידו על ראש קרבנו ושחטו פתח אהל מועד וזרקו בני אהרן הכהנים את הדם על המזבח--סביב"},{"number":3,"verse":"ג והקריב מזבח השלמים אשה ליהוה--את החלב המכסה את הקרב ואת כל החלב אשר על הקרב"},{"number":4,"verse":"ד ואת שתי הכלית ואת החלב אשר עלהן אשר על הכסלים ואת היתרת על הכבד על הכליות יסירנה"},{"number":5,"verse":"ה והקטירו אתו בני אהרן המזבחה על העלה אשר על העצים אשר על האש--אשה ריח ניחח ליהוה {פ}"},{"number":6,"verse":"ו ואם מן הצאן קרבנו לזבח שלמים ליהוה--זכר או נקבה תמים יקריבנו"},{"number":7,"verse":"ז אם כשב הוא מקריב את קרבנו--והקריב אתו לפני יהוה"},{"number":8,"verse":"ח וסמך את ידו על ראש קרבנו ושחט אתו לפני אהל מועד וזרקו בני אהרן את דמו על המזבח--סביב"},{"number":9,"verse":"ט והקריב מזבח השלמים אשה ליהוה--חלבו האליה תמימה לעמת העצה יסירנה ואת החלב המכסה את הקרב ואת כל החלב אשר על הקרב"},{"number":10,"verse":"י ואת שתי הכלית ואת החלב אשר עלהן אשר על הכסלים ואת היתרת על הכבד על הכלית יסירנה"},{"number":11,"verse":"יא והקטירו הכהן המזבחה--לחם אשה ליהוה {פ}"},{"number":12,"verse":"יב ואם עז קרבנו--והקריבו לפני יהוה"},{"number":13,"verse":"יג וסמך את ידו על ראשו ושחט אתו לפני אהל מועד וזרקו בני אהרן את דמו על המזבח--סביב"},{"number":14,"verse":"יד והקריב ממנו קרבנו אשה ליהוה--את החלב המכסה את הקרב ואת כל החלב אשר על הקרב"},{"number":15,"verse":"טו ואת שתי הכלית ואת החלב אשר עלהן אשר על הכסלים ואת היתרת על הכבד על הכלית יסירנה"},{"number":16,"verse":"טז והקטירם הכהן המזבחה--לחם אשה לריח ניחח כל חלב ליהוה"},{"number":17,"verse":"יז חקת עולם לדרתיכם בכל מושבתיכם--כל חלב וכל דם לא תאכלו {פ}"}]}
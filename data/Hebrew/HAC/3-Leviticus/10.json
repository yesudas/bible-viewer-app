{"bibleAbbr":"HAC","bookName":"Leviticus","bookEnglishName":"Leviticus","chapterNumber":10,"verses":[{"number":1,"verse":"א ויקחו בני אהרן נדב ואביהוא איש מחתתו ויתנו בהן אש וישימו עליה קטרת ויקריבו לפני יהוה אש זרה--אשר לא צוה אתם"},{"number":2,"verse":"ב ותצא אש מלפני יהוה ותאכל אותם וימתו לפני יהוה"},{"number":3,"verse":"ג ויאמר משה אל אהרן הוא אשר דבר יהוה לאמר בקרבי אקדש ועל פני כל העם אכבד וידם אהרן"},{"number":4,"verse":"ד ויקרא משה אל מישאל ואל אלצפן בני עזיאל דד אהרן ויאמר אלהם קרבו שאו את אחיכם מאת פני הקדש אל מחוץ למחנה"},{"number":5,"verse":"ה ויקרבו וישאם בכתנתם אל מחוץ למחנה--כאשר דבר משה"},{"number":6,"verse":"ו ויאמר משה אל אהרן ולאלעזר ולאיתמר בניו ראשיכם אל תפרעו ובגדיכם לא תפרמו ולא תמתו ועל כל העדה יקצף ואחיכם כל בית ישראל--יבכו את השרפה אשר שרף יהוה"},{"number":7,"verse":"ז ומפתח אהל מועד לא תצאו פן תמתו--כי שמן משחת יהוה עליכם ויעשו כדבר משה {פ}"},{"number":8,"verse":"ח וידבר יהוה אל אהרן לאמר"},{"number":9,"verse":"ט יין ושכר אל תשת אתה ובניך אתך בבאכם אל אהל מועד--ולא תמתו חקת עולם לדרתיכם"},{"number":10,"verse":"י ולהבדיל בין הקדש ובין החל ובין הטמא ובין הטהור"},{"number":11,"verse":"יא ולהורת את בני ישראל--את כל החקים אשר דבר יהוה אליהם ביד משה {פ}"},{"number":12,"verse":"יב וידבר משה אל אהרן ואל אלעזר ואל איתמר בניו הנותרים קחו את המנחה הנותרת מאשי יהוה ואכלוה מצות אצל המזבח כי קדש קדשים הוא"},{"number":13,"verse":"יג ואכלתם אתה במקום קדוש כי חקך וחק בניך הוא מאשי יהוה כי כן צויתי"},{"number":14,"verse":"יד ואת חזה התנופה ואת שוק התרומה תאכלו במקום טהור--אתה ובניך ובנתיך אתך כי חקך וחק בניך נתנו מזבחי שלמי בני ישראל"},{"number":15,"verse":"טו שוק התרומה וחזה התנופה על אשי החלבים יביאו להניף תנופה לפני יהוה והיה לך ולבניך אתך לחק עולם כאשר צוה יהוה"},{"number":16,"verse":"טז ואת שעיר החטאת דרש דרש משה--והנה שרף ויקצף על אלעזר ועל איתמר בני אהרן הנותרם לאמר"},{"number":17,"verse":"יז מדוע לא אכלתם את החטאת במקום הקדש--כי קדש קדשים הוא ואתה נתן לכם לשאת את עון העדה לכפר עליהם לפני יהוה"},{"number":18,"verse":"יח הן לא הובא את דמה אל הקדש פנימה אכול תאכלו אתה בקדש כאשר צויתי"},{"number":19,"verse":"יט וידבר אהרן אל משה הן היום הקריבו את חטאתם ואת עלתם לפני יהוה ותקראנה אתי כאלה ואכלתי חטאת היום הייטב בעיני יהוה"},{"number":20,"verse":"כ וישמע משה וייטב בעיניו {פ}"}]}
{"bibleAbbr":"HAC","bookName":"Numbers","bookEnglishName":"Numbers","chapterNumber":3,"verses":[{"number":1,"verse":"א ואלה תולדת אהרן ומשה ביום דבר יהוה את משה--בהר סיני"},{"number":2,"verse":"ב ואלה שמות בני אהרן הבכר נדב ואביהוא אלעזר ואיתמר"},{"number":3,"verse":"ג אלה שמות בני אהרן הכהנים המשחים--אשר מלא ידם לכהן"},{"number":4,"verse":"ד וימת נדב ואביהוא לפני יהוה בהקרבם אש זרה לפני יהוה במדבר סיני ובנים לא היו להם ויכהן אלעזר ואיתמר על פני אהרן אביהם {פ}"},{"number":5,"verse":"ה וידבר יהוה אל משה לאמר"},{"number":6,"verse":"ו הקרב את מטה לוי והעמדת אתו לפני אהרן הכהן ושרתו אתו"},{"number":7,"verse":"ז ושמרו את משמרתו ואת משמרת כל העדה לפני אהל מועד--לעבד את עבדת המשכן"},{"number":8,"verse":"ח ושמרו את כל כלי אהל מועד ואת משמרת בני ישראל--לעבד את עבדת המשכן"},{"number":9,"verse":"ט ונתתה את הלוים לאהרן ולבניו נתונם נתונם המה לו מאת בני ישראל"},{"number":10,"verse":"י ואת אהרן ואת בניו תפקד ושמרו את כהנתם והזר הקרב יומת {פ}"},{"number":11,"verse":"יא וידבר יהוה אל משה לאמר"},{"number":12,"verse":"יב ואני הנה לקחתי את הלוים מתוך בני ישראל תחת כל בכור פטר רחם מבני ישראל והיו לי הלוים"},{"number":13,"verse":"יג כי לי כל בכור--ביום הכתי כל בכור בארץ מצרים הקדשתי לי כל בכור בישראל מאדם עד בהמה לי יהיו אני יהוה {פ}"},{"number":14,"verse":"יד וידבר יהוה אל משה במדבר סיני לאמר"},{"number":15,"verse":"טו פקד את בני לוי לבית אבתם למשפחתם כל זכר מבן חדש ומעלה תפקדם"},{"number":16,"verse":"טז ויפקד אתם משה על פי יהוה כאשר צוה"},{"number":17,"verse":"יז ויהיו אלה בני לוי בשמתם--גרשון וקהת ומררי"},{"number":18,"verse":"יח ואלה שמות בני גרשון למשפחתם--לבני ושמעי"},{"number":19,"verse":"יט ובני קהת למשפחתם--עמרם ויצהר חברון ועזיאל"},{"number":20,"verse":"כ ובני מררי למשפחתם--מחלי ומושי אלה הם משפחת הלוי לבית אבתם"},{"number":21,"verse":"כא לגרשון--משפחת הלבני ומשפחת השמעי אלה הם משפחת הגרשני"},{"number":22,"verse":"כב פקדיהם במספר כל זכר מבן חדש ומעלה פקדיהם שבעת אלפים וחמש מאות"},{"number":23,"verse":"כג משפחת הגרשני אחרי המשכן יחנו ימה"},{"number":24,"verse":"כד ונשיא בית אב לגרשני אליסף בן לאל"},{"number":25,"verse":"כה ומשמרת בני גרשון באהל מועד המשכן והאהל מכסהו--ומסך פתח אהל מועד"},{"number":26,"verse":"כו וקלעי החצר ואת מסך פתח החצר אשר על המשכן ועל המזבח סביב ואת מיתריו לכל עבדתו {ס}"},{"number":27,"verse":"כז ולקהת משפחת העמרמי ומשפחת היצהרי ומשפחת החברני ומשפחת העזיאלי אלה הם משפחת הקהתי"},{"number":28,"verse":"כח במספר כל זכר מבן חדש ומעלה--שמנת אלפים ושש מאות שמרי משמרת הקדש"},{"number":29,"verse":"כט משפחת בני קהת יחנו על ירך המשכן תימנה"},{"number":30,"verse":"ל ונשיא בית אב למשפחת הקהתי אליצפן בן עזיאל"},{"number":31,"verse":"לא ומשמרתם הארן והשלחן והמנרה והמזבחת וכלי הקדש אשר ישרתו בהם והמסך--וכל עבדתו"},{"number":32,"verse":"לב ונשיא נשיאי הלוי אלעזר בן אהרן הכהן פקדת שמרי משמרת הקדש"},{"number":33,"verse":"לג למררי--משפחת המחלי ומשפחת המושי אלה הם משפחת מררי"},{"number":34,"verse":"לד ופקדיהם במספר כל זכר מבן חדש ומעלה--ששת אלפים ומאתים"},{"number":35,"verse":"לה ונשיא בית אב למשפחת מררי צוריאל בן אביחיל על ירך המשכן יחנו צפנה"},{"number":36,"verse":"לו ופקדת משמרת בני מררי--קרשי המשכן ובריחיו ועמדיו ואדניו וכל כליו--וכל עבדתו"},{"number":37,"verse":"לז ועמדי החצר סביב ואדניהם ויתדתם ומיתריהם"},{"number":38,"verse":"לח והחנים לפני המשכן קדמה לפני אהל מועד מזרחה משה ואהרן ובניו שמרים משמרת המקדש למשמרת בני ישראל והזר הקרב יומת"},{"number":39,"verse":"לט כל פקודי הלוים אשר פקד משה ואהרן על פי יהוה--למשפחתם כל זכר מבן חדש ומעלה שנים ועשרים אלף {ס}"},{"number":40,"verse":"מ ויאמר יהוה אל משה פקד כל בכר זכר לבני ישראל מבן חדש ומעלה ושא את מספר שמתם"},{"number":41,"verse":"מא ולקחת את הלוים לי אני יהוה תחת כל בכר בבני ישראל ואת בהמת הלוים תחת כל בכור בבהמת בני ישראל"},{"number":42,"verse":"מב ויפקד משה כאשר צוה יהוה אתו את כל בכור בבני ישראל"},{"number":43,"verse":"מג ויהי כל בכור זכר במספר שמת מבן חדש ומעלה--לפקדיהם שנים ועשרים אלף שלשה ושבעים ומאתים {פ}"},{"number":44,"verse":"מד וידבר יהוה אל משה לאמר"},{"number":45,"verse":"מה קח את הלוים תחת כל בכור בבני ישראל ואת בהמת הלוים תחת בהמתם והיו לי הלוים אני יהוה"},{"number":46,"verse":"מו ואת פדויי השלשה והשבעים והמאתים--העדפים על הלוים מבכור בני ישראל"},{"number":47,"verse":"מז ולקחת חמשת חמשת שקלים--לגלגלת בשקל הקדש תקח עשרים גרה השקל"},{"number":48,"verse":"מח ונתתה הכסף לאהרן ולבניו--פדויי העדפים בהם"},{"number":49,"verse":"מט ויקח משה את כסף הפדיום--מאת העדפים על פדויי הלוים"},{"number":50,"verse":"נ מאת בכור בני ישראל--לקח את הכסף חמשה וששים ושלש מאות ואלף--בשקל הקדש"},{"number":51,"verse":"נא ויתן משה את כסף הפדים לאהרן ולבניו--על פי יהוה כאשר צוה יהוה את משה {פ}"}]}
{"bibleAbbr":"HAC","bookName":"Numbers","bookEnglishName":"Numbers","chapterNumber":26,"verses":[{"number":1,"verse":"א ויהי אחרי המגפה {פ} ויאמר יהוה אל משה ואל אלעזר בן אהרן הכהן לאמר"},{"number":2,"verse":"ב שאו את ראש כל עדת בני ישראל מבן עשרים שנה ומעלה--לבית אבתם כל יצא צבא בישראל"},{"number":3,"verse":"ג וידבר משה ואלעזר הכהן אתם--בערבת מואב על ירדן ירחו לאמר"},{"number":4,"verse":"ד מבן עשרים שנה ומעלה כאשר צוה יהוה את משה ובני ישראל היצאים מארץ מצרים"},{"number":5,"verse":"ה ראובן בכור ישראל בני ראובן חנוך משפחת החנכי לפלוא משפחת הפלאי"},{"number":6,"verse":"ו לחצרן משפחת החצרוני לכרמי משפחת הכרמי"},{"number":7,"verse":"ז אלה משפחת הראובני ויהיו פקדיהם שלשה וארבעים אלף ושבע מאות ושלשים"},{"number":8,"verse":"ח ובני פלוא אליאב"},{"number":9,"verse":"ט ובני אליאב נמואל ודתן ואבירם הוא דתן ואבירם קרואי (קריאי) העדה אשר הצו על משה ועל אהרן בעדת קרח בהצתם על יהוה"},{"number":10,"verse":"י ותפתח הארץ את פיה ותבלע אתם ואת קרח--במות העדה באכל האש את חמשים ומאתים איש ויהיו לנס"},{"number":11,"verse":"יא ובני קרח לא מתו {ס}"},{"number":12,"verse":"יב בני שמעון למשפחתם--לנמואל משפחת הנמואלי לימין משפחת הימיני ליכין משפחת היכיני"},{"number":13,"verse":"יג לזרח משפחת הזרחי לשאול משפחת השאולי"},{"number":14,"verse":"יד אלה משפחת השמעני--שנים ועשרים אלף ומאתים {ס}"},{"number":15,"verse":"טו בני גד למשפחתם--לצפון משפחת הצפוני לחגי משפחת החגי לשוני משפחת השוני"},{"number":16,"verse":"טז לאזני משפחת האזני לערי משפחת הערי"},{"number":17,"verse":"יז לארוד משפחת הארודי לאראלי--משפחת האראלי"},{"number":18,"verse":"יח אלה משפחת בני גד לפקדיהם--ארבעים אלף וחמש מאות {ס}"},{"number":19,"verse":"יט בני יהודה ער ואונן וימת ער ואונן בארץ כנען"},{"number":20,"verse":"כ ויהיו בני יהודה למשפחתם--לשלה משפחת השלני לפרץ משפחת הפרצי לזרח משפחת הזרחי"},{"number":21,"verse":"כא ויהיו בני פרץ--לחצרן משפחת החצרני לחמול משפחת החמולי"},{"number":22,"verse":"כב אלה משפחת יהודה לפקדיהם--ששה ושבעים אלף וחמש מאות {ס}"},{"number":23,"verse":"כג בני יששכר למשפחתם--תולע משפחת התולעי לפוה משפחת הפוני"},{"number":24,"verse":"כד לישוב משפחת הישבי לשמרן משפחת השמרני"},{"number":25,"verse":"כה אלה משפחת יששכר לפקדיהם--ארבעה וששים אלף ושלש מאות {ס}"},{"number":26,"verse":"כו בני זבולן למשפחתם--לסרד משפחת הסרדי לאלון משפחת האלני ליחלאל--משפחת היחלאלי"},{"number":27,"verse":"כז אלה משפחת הזבולני לפקדיהם--ששים אלף וחמש מאות {ס}"},{"number":28,"verse":"כח בני יוסף למשפחתם--מנשה ואפרים"},{"number":29,"verse":"כט בני מנשה למכיר משפחת המכירי ומכיר הוליד את גלעד לגלעד משפחת הגלעדי"},{"number":30,"verse":"ל אלה בני גלעד--איעזר משפחת האיעזרי לחלק משפחת החלקי"},{"number":31,"verse":"לא ואשריאל--משפחת האשראלי ושכם משפחת השכמי"},{"number":32,"verse":"לב ושמידע משפחת השמידעי וחפר משפחת החפרי"},{"number":33,"verse":"לג וצלפחד בן חפר לא היו לו בנים--כי אם בנות ושם בנות צלפחד--מחלה ונעה חגלה מלכה ותרצה"},{"number":34,"verse":"לד אלה משפחת מנשה ופקדיהם שנים וחמשים אלף ושבע מאות {ס}"},{"number":35,"verse":"לה אלה בני אפרים למשפחתם--לשותלח משפחת השתלחי לבכר משפחת הבכרי לתחן משפחת התחני"},{"number":36,"verse":"לו ואלה בני שותלח--לערן משפחת הערני"},{"number":37,"verse":"לז אלה משפחת בני אפרים לפקדיהם שנים ושלשים אלף וחמש מאות אלה בני יוסף למשפחתם {ס}"},{"number":38,"verse":"לח בני בנימן למשפחתם--לבלע משפחת הבלעי לאשבל משפחת האשבלי לאחירם משפחת האחירמי"},{"number":39,"verse":"לט לשפופם משפחת השופמי לחופם משפחת החופמי"},{"number":40,"verse":"מ ויהיו בני בלע ארד ונעמן--משפחת הארדי לנעמן משפחת הנעמי"},{"number":41,"verse":"מא אלה בני בנימן למשפחתם ופקדיהם חמשה וארבעים אלף ושש מאות {ס}"},{"number":42,"verse":"מב אלה בני דן למשפחתם--לשוחם משפחת השוחמי אלה משפחת דן למשפחתם"},{"number":43,"verse":"מג כל משפחת השוחמי לפקדיהם--ארבעה וששים אלף וארבע מאות {ס}"},{"number":44,"verse":"מד בני אשר למשפחתם--לימנה משפחת הימנה לישוי משפחת הישוי לבריעה משפחת הבריעי"},{"number":45,"verse":"מה לבני בריעה--לחבר משפחת החברי למלכיאל--משפחת המלכיאלי"},{"number":46,"verse":"מו ושם בת אשר שרח"},{"number":47,"verse":"מז אלה משפחת בני אשר לפקדיהם--שלשה וחמשים אלף וארבע מאות {ס}"},{"number":48,"verse":"מח בני נפתלי למשפחתם--ליחצאל משפחת היחצאלי לגוני משפחת הגוני"},{"number":49,"verse":"מט ליצר משפחת היצרי לשלם משפחת השלמי"},{"number":50,"verse":"נ אלה משפחת נפתלי למשפחתם ופקדיהם חמשה וארבעים אלף וארבע מאות"},{"number":51,"verse":"נא אלה פקודי בני ישראל--שש מאות אלף ואלף שבע מאות ושלשים {פ}"},{"number":52,"verse":"נב וידבר יהוה אל משה לאמר"},{"number":53,"verse":"נג לאלה תחלק הארץ בנחלה--במספר שמות"},{"number":54,"verse":"נד לרב תרבה נחלתו ולמעט תמעיט נחלתו איש לפי פקדיו יתן נחלתו"},{"number":55,"verse":"נה אך בגורל יחלק את הארץ לשמות מטות אבתם ינחלו"},{"number":56,"verse":"נו על פי הגורל תחלק נחלתו--בין רב למעט {ס}"},{"number":57,"verse":"נז ואלה פקודי הלוי למשפחתם--לגרשון משפחת הגרשני לקהת משפחת הקהתי למררי משפחת המררי"},{"number":58,"verse":"נח אלה משפחת לוי משפחת הלבני משפחת החברני משפחת המחלי משפחת המושי משפחת הקרחי וקהת הולד את עמרם"},{"number":59,"verse":"נט ושם אשת עמרם יוכבד בת לוי אשר ילדה אתה ללוי במצרים ותלד לעמרם את אהרן ואת משה ואת מרים אחתם"},{"number":60,"verse":"ס ויולד לאהרן את נדב ואת אביהוא את אלעזר ואת איתמר"},{"number":61,"verse":"סא וימת נדב ואביהוא בהקריבם אש זרה לפני יהוה"},{"number":62,"verse":"סב ויהיו פקדיהם שלשה ועשרים אלף--כל זכר מבן חדש ומעלה כי לא התפקדו בתוך בני ישראל כי לא נתן להם נחלה בתוך בני ישראל"},{"number":63,"verse":"סג אלה פקודי משה ואלעזר הכהן--אשר פקדו את בני ישראל בערבת מואב על ירדן ירחו"},{"number":64,"verse":"סד ובאלה לא היה איש מפקודי משה ואהרן הכהן--אשר פקדו את בני ישראל במדבר סיני"},{"number":65,"verse":"סה כי אמר יהוה להם מות ימתו במדבר ולא נותר מהם איש--כי אם כלב בן יפנה ויהושע בן נון {ס}"}]}
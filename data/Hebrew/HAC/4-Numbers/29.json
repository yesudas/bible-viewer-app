{"bibleAbbr":"HAC","bookName":"Numbers","bookEnglishName":"Numbers","chapterNumber":29,"verses":[{"number":1,"verse":"א ובחדש השביעי באחד לחדש מקרא קדש יהיה לכם--כל מלאכת עבדה לא תעשו יום תרועה יהיה לכם"},{"number":2,"verse":"ב ועשיתם עלה לריח ניחח ליהוה--פר בן בקר אחד איל אחד כבשים בני שנה שבעה תמימם"},{"number":3,"verse":"ג ומנחתם--סלת בלולה בשמן שלשה עשרנים לפר שני עשרנים לאיל"},{"number":4,"verse":"ד ועשרון אחד לכבש האחד לשבעת הכבשים"},{"number":5,"verse":"ה ושעיר עזים אחד חטאת לכפר עליכם"},{"number":6,"verse":"ו מלבד עלת החדש ומנחתה ועלת התמיד ומנחתה ונסכיהם כמשפטם לריח ניחח אשה ליהוה {ס}"},{"number":7,"verse":"ז ובעשור לחדש השביעי הזה מקרא קדש יהיה לכם ועניתם את נפשתיכם כל מלאכה לא תעשו"},{"number":8,"verse":"ח והקרבתם עלה ליהוה ריח ניחח פר בן בקר אחד איל אחד כבשים בני שנה שבעה תמימם יהיו לכם"},{"number":9,"verse":"ט ומנחתם--סלת בלולה בשמן שלשה עשרנים לפר שני עשרנים לאיל האחד"},{"number":10,"verse":"י עשרון עשרון לכבש האחד--לשבעת הכבשים"},{"number":11,"verse":"יא שעיר עזים אחד חטאת מלבד חטאת הכפרים ועלת התמיד ומנחתה ונסכיהם {ס}"},{"number":12,"verse":"יב ובחמשה עשר יום לחדש השביעי מקרא קדש יהיה לכם--כל מלאכת עבדה לא תעשו וחגתם חג ליהוה שבעת ימים"},{"number":13,"verse":"יג והקרבתם עלה אשה ריח ניחח ליהוה--פרים בני בקר שלשה עשר אילם שנים כבשים בני שנה ארבעה עשר תמימם יהיו"},{"number":14,"verse":"יד ומנחתם--סלת בלולה בשמן שלשה עשרנים לפר האחד לשלשה עשר פרים שני עשרנים לאיל האחד לשני האילם"},{"number":15,"verse":"טו ועשרון עשרון לכבש האחד--לארבעה עשר כבשים"},{"number":16,"verse":"טז ושעיר עזים אחד חטאת מלבד עלת התמיד מנחתה ונסכה {ס}"},{"number":17,"verse":"יז וביום השני פרים בני בקר שנים עשר--אילם שנים כבשים בני שנה ארבעה עשר תמימם"},{"number":18,"verse":"יח ומנחתם ונסכיהם לפרים לאילם ולכבשים במספרם--כמשפט"},{"number":19,"verse":"יט ושעיר עזים אחד חטאת מלבד עלת התמיד ומנחתה ונסכיהם {ס}"},{"number":20,"verse":"כ וביום השלישי פרים עשתי עשר אילם שנים כבשים בני שנה ארבעה עשר תמימם"},{"number":21,"verse":"כא ומנחתם ונסכיהם לפרים לאילם ולכבשים במספרם--כמשפט"},{"number":22,"verse":"כב ושעיר חטאת אחד מלבד עלת התמיד ומנחתה ונסכה {ס}"},{"number":23,"verse":"כג וביום הרביעי פרים עשרה אילם שנים כבשים בני שנה ארבעה עשר תמימם"},{"number":24,"verse":"כד מנחתם ונסכיהם לפרים לאילם ולכבשים במספרם--כמשפט"},{"number":25,"verse":"כה ושעיר עזים אחד חטאת מלבד עלת התמיד מנחתה ונסכה {ס}"},{"number":26,"verse":"כו וביום החמישי פרים תשעה אילם שנים כבשים בני שנה ארבעה עשר תמימם"},{"number":27,"verse":"כז ומנחתם ונסכיהם לפרים לאילם ולכבשים במספרם--כמשפט"},{"number":28,"verse":"כח ושעיר חטאת אחד מלבד עלת התמיד ומנחתה ונסכה {ס}"},{"number":29,"verse":"כט וביום הששי פרים שמנה אילם שנים כבשים בני שנה ארבעה עשר תמימם"},{"number":30,"verse":"ל ומנחתם ונסכיהם לפרים לאילם ולכבשים במספרם--כמשפט"},{"number":31,"verse":"לא ושעיר חטאת אחד מלבד עלת התמיד מנחתה ונסכיה {ס}"},{"number":32,"verse":"לב וביום השביעי פרים שבעה אילם שנים כבשים בני שנה ארבעה עשר תמימם"},{"number":33,"verse":"לג ומנחתם ונסכהם לפרים לאילם ולכבשים במספרם--כמשפטם"},{"number":34,"verse":"לד ושעיר חטאת אחד מלבד עלת התמיד מנחתה ונסכה {ס}"},{"number":35,"verse":"לה ביום השמיני--עצרת תהיה לכם כל מלאכת עבדה לא תעשו"},{"number":36,"verse":"לו והקרבתם עלה אשה ריח ניחח ליהוה--פר אחד איל אחד כבשים בני שנה שבעה תמימם"},{"number":37,"verse":"לז מנחתם ונסכיהם לפר לאיל ולכבשים במספרם--כמשפט"},{"number":38,"verse":"לח ושעיר חטאת אחד מלבד עלת התמיד ומנחתה ונסכה"},{"number":39,"verse":"לט אלה תעשו ליהוה במועדיכם--לבד מנדריכם ונדבתיכם לעלתיכם ולמנחתיכם ולנסכיכם ולשלמיכם"}]}
{"bibleAbbr":"HAC","bookName":"Numbers","bookEnglishName":"Numbers","chapterNumber":2,"verses":[{"number":1,"verse":"א וידבר יהוה אל משה ואל אהרן לאמר"},{"number":2,"verse":"ב איש על דגלו באתת לבית אבתם יחנו בני ישראל מנגד סביב לאהל מועד יחנו"},{"number":3,"verse":"ג והחנים קדמה מזרחה דגל מחנה יהודה לצבאתם ונשיא לבני יהודה נחשון בן עמינדב"},{"number":4,"verse":"ד וצבאו ופקדיהם--ארבעה ושבעים אלף ושש מאות"},{"number":5,"verse":"ה והחנים עליו מטה יששכר ונשיא לבני יששכר נתנאל בן צוער"},{"number":6,"verse":"ו וצבאו ופקדיו--ארבעה וחמשים אלף וארבע מאות"},{"number":7,"verse":"ז מטה זבולן ונשיא לבני זבולן אליאב בן חלן"},{"number":8,"verse":"ח וצבאו ופקדיו--שבעה וחמשים אלף וארבע מאות"},{"number":9,"verse":"ט כל הפקדים למחנה יהודה מאת אלף ושמנים אלף וששת אלפים וארבע מאות--לצבאתם ראשנה יסעו {ס}"},{"number":10,"verse":"י דגל מחנה ראובן תימנה לצבאתם ונשיא לבני ראובן אליצור בן שדיאור"},{"number":11,"verse":"יא וצבאו ופקדיו--ששה וארבעים אלף וחמש מאות"},{"number":12,"verse":"יב והחונם עליו מטה שמעון ונשיא לבני שמעון שלמיאל בן צורישדי"},{"number":13,"verse":"יג וצבאו ופקדיהם--תשעה וחמשים אלף ושלש מאות"},{"number":14,"verse":"יד ומטה גד ונשיא לבני גד אליסף בן רעואל"},{"number":15,"verse":"טו וצבאו ופקדיהם--חמשה וארבעים אלף ושש מאות וחמשים"},{"number":16,"verse":"טז כל הפקדים למחנה ראובן מאת אלף ואחד וחמשים אלף וארבע מאות וחמשים--לצבאתם ושנים יסעו {ס}"},{"number":17,"verse":"יז ונסע אהל מועד מחנה הלוים בתוך המחנת כאשר יחנו כן יסעו איש על ידו לדגליהם {ס}"},{"number":18,"verse":"יח דגל מחנה אפרים לצבאתם ימה ונשיא לבני אפרים אלישמע בן עמיהוד"},{"number":19,"verse":"יט וצבאו ופקדיהם--ארבעים אלף וחמש מאות"},{"number":20,"verse":"כ ועליו מטה מנשה ונשיא לבני מנשה גמליאל בן פדהצור"},{"number":21,"verse":"כא וצבאו ופקדיהם--שנים ושלשים אלף ומאתים"},{"number":22,"verse":"כב ומטה בנימן ונשיא לבני בנימן אבידן בן גדעני"},{"number":23,"verse":"כג וצבאו ופקדיהם--חמשה ושלשים אלף וארבע מאות"},{"number":24,"verse":"כד כל הפקדים למחנה אפרים מאת אלף ושמנת אלפים ומאה--לצבאתם ושלשים יסעו {ס}"},{"number":25,"verse":"כה דגל מחנה דן צפנה לצבאתם ונשיא לבני דן אחיעזר בן עמישדי"},{"number":26,"verse":"כו וצבאו ופקדיהם--שנים וששים אלף ושבע מאות"},{"number":27,"verse":"כז והחנים עליו מטה אשר ונשיא לבני אשר פגעיאל בן עכרן"},{"number":28,"verse":"כח וצבאו ופקדיהם--אחד וארבעים אלף וחמש מאות"},{"number":29,"verse":"כט ומטה נפתלי ונשיא לבני נפתלי אחירע בן עינן"},{"number":30,"verse":"ל וצבאו ופקדיהם--שלשה וחמשים אלף וארבע מאות"},{"number":31,"verse":"לא כל הפקדים למחנה דן--מאת אלף ושבעה וחמשים אלף ושש מאות לאחרנה יסעו לדגליהם {פ}"},{"number":32,"verse":"לב אלה פקודי בני ישראל לבית אבתם כל פקודי המחנת לצבאתם--שש מאות אלף ושלשת אלפים וחמש מאות וחמשים"},{"number":33,"verse":"לג והלוים--לא התפקדו בתוך בני ישראל כאשר צוה יהוה את משה"},{"number":34,"verse":"לד ויעשו בני ישראל ככל אשר צוה יהוה את משה כן חנו לדגליהם וכן נסעו--איש למשפחתיו על בית אבתיו {פ}"}]}
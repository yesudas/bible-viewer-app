{"bibleAbbr":"HAC","bookName":"Numbers","bookEnglishName":"Numbers","chapterNumber":12,"verses":[{"number":1,"verse":"א ותדבר מרים ואהרן במשה על אדות האשה הכשית אשר לקח כי אשה כשית לקח"},{"number":2,"verse":"ב ויאמרו הרק אך במשה דבר יהוה--הלא גם בנו דבר וישמע יהוה"},{"number":3,"verse":"ג והאיש משה ענו מאד--מכל האדם אשר על פני האדמה {ס}"},{"number":4,"verse":"ד ויאמר יהוה פתאם אל משה ואל אהרן ואל מרים צאו שלשתכם אל אהל מועד ויצאו שלשתם"},{"number":5,"verse":"ה וירד יהוה בעמוד ענן ויעמד פתח האהל ויקרא אהרן ומרים ויצאו שניהם"},{"number":6,"verse":"ו ויאמר שמעו נא דברי אם יהיה נביאכם--יהוה במראה אליו אתודע בחלום אדבר בו"},{"number":7,"verse":"ז לא כן עבדי משה בכל ביתי נאמן הוא"},{"number":8,"verse":"ח פה אל פה אדבר בו ומראה ולא בחידת ותמנת יהוה יביט ומדוע לא יראתם לדבר בעבדי במשה"},{"number":9,"verse":"ט ויחר אף יהוה בם וילך"},{"number":10,"verse":"י והענן סר מעל האהל והנה מרים מצרעת כשלג ויפן אהרן אל מרים והנה מצרעת"},{"number":11,"verse":"יא ויאמר אהרן אל משה בי אדני--אל נא תשת עלינו חטאת אשר נואלנו ואשר חטאנו"},{"number":12,"verse":"יב אל נא תהי כמת אשר בצאתו מרחם אמו ויאכל חצי בשרו"},{"number":13,"verse":"יג ויצעק משה אל יהוה לאמר אל נא רפא נא לה {פ}"},{"number":14,"verse":"יד ויאמר יהוה אל משה ואביה ירק ירק בפניה--הלא תכלם שבעת ימים תסגר שבעת ימים מחוץ למחנה ואחר תאסף"},{"number":15,"verse":"טו ותסגר מרים מחוץ למחנה שבעת ימים והעם לא נסע עד האסף מרים"},{"number":16,"verse":"טז ואחר נסעו העם מחצרות ויחנו במדבר פארן {פ}"}]}
{"bibleAbbr":"HAC","bookName":"Proverbs","bookEnglishName":"Proverbs","chapterNumber":13,"verses":[{"number":1,"verse":"א בן חכם מוסר אב ולץ לא-שמע גערה"},{"number":2,"verse":"ב מפרי פי-איש יאכל טוב ונפש בגדים חמס"},{"number":3,"verse":"ג נצר פיו שמר נפשו פשק שפתיו מחתה-לו"},{"number":4,"verse":"ד מתאוה ואין נפשו עצל ונפש חרצים תדשן"},{"number":5,"verse":"ה דבר-שקר ישנא צדיק ורשע יבאיש ויחפיר"},{"number":6,"verse":"ו צדקה תצר תם-דרך ורשעה תסלף חטאת"},{"number":7,"verse":"ז יש מתעשר ואין כל מתרושש והון רב"},{"number":8,"verse":"ח כפר נפש-איש עשרו ורש לא-שמע גערה"},{"number":9,"verse":"ט אור-צדיקים ישמח ונר רשעים ידעך"},{"number":10,"verse":"י רק-בזדון יתן מצה ואת-נועצים חכמה"},{"number":11,"verse":"יא הון מהבל ימעט וקבץ על-יד ירבה"},{"number":12,"verse":"יב תוחלת ממשכה מחלה-לב ועץ חיים תאוה באה"},{"number":13,"verse":"יג בז לדבר יחבל לו וירא מצוה הוא ישלם"},{"number":14,"verse":"יד תורת חכם מקור חיים-- לסור ממקשי מות"},{"number":15,"verse":"טו שכל-טוב יתן-חן ודרך בגדים איתן"},{"number":16,"verse":"טז כל-ערום יעשה בדעת וכסיל יפרש אולת"},{"number":17,"verse":"יז מלאך רשע יפל ברע וציר אמונים מרפא"},{"number":18,"verse":"יח ריש וקלון פורע מוסר ושמר תוכחת יכבד"},{"number":19,"verse":"יט תאוה נהיה תערב לנפש ותועבת כסילים סור מרע"},{"number":20,"verse":"כ הלוך (הולך) את-חכמים וחכם (יחכם) ורעה כסילים ירוע"},{"number":21,"verse":"כא חטאים תרדף רעה ואת-צדיקים ישלם-טוב"},{"number":22,"verse":"כב טוב--ינחיל בני-בנים וצפון לצדיק חיל חוטא"},{"number":23,"verse":"כג רב-אכל ניר ראשים ויש נספה בלא משפט"},{"number":24,"verse":"כד חושך שבטו שונא בנו ואהבו שחרו מוסר"},{"number":25,"verse":"כה צדיק--אכל לשבע נפשו ובטן רשעים תחסר"}]}
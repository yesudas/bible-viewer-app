{"bibleAbbr":"HAC","bookName":"Proverbs","bookEnglishName":"Proverbs","chapterNumber":29,"verses":[{"number":1,"verse":"א איש תוכחות מקשה-ערף-- פתע ישבר ואין מרפא"},{"number":2,"verse":"ב ברבות צדיקים ישמח העם ובמשל רשע יאנח עם"},{"number":3,"verse":"ג איש-אהב חכמה ישמח אביו ורעה זונות יאבד-הון"},{"number":4,"verse":"ד מלך--במשפט יעמיד ארץ ואיש תרומות יהרסנה"},{"number":5,"verse":"ה גבר מחליק על-רעהו רשת פורש על-פעמיו"},{"number":6,"verse":"ו בפשע איש רע מוקש וצדיק ירון ושמח"},{"number":7,"verse":"ז ידע צדיק דין דלים רשע לא-יבין דעת"},{"number":8,"verse":"ח אנשי לצון יפיחו קריה וחכמים ישיבו אף"},{"number":9,"verse":"ט איש-חכם--נשפט את-איש אויל ורגז ושחק ואין נחת"},{"number":10,"verse":"י אנשי דמים ישנאו-תם וישרים יבקשו נפשו"},{"number":11,"verse":"יא כל-רוחו יוציא כסיל וחכם באחור ישבחנה"},{"number":12,"verse":"יב משל מקשיב על-דבר-שקר-- כל-משרתיו רשעים"},{"number":13,"verse":"יג רש ואיש תככים נפגשו-- מאיר עיני שניהם יהוה"},{"number":14,"verse":"יד מלך שופט באמת דלים-- כסאו לעד יכון"},{"number":15,"verse":"טו שבט ותוכחת יתן חכמה ונער משלח מביש אמו"},{"number":16,"verse":"טז ברבות רשעים ירבה-פשע וצדיקים במפלתם יראו"},{"number":17,"verse":"יז יסר בנך ויניחך ויתן מעדנים לנפשך"},{"number":18,"verse":"יח באין חזון יפרע עם ושמר תורה אשרהו"},{"number":19,"verse":"יט בדברים לא-יוסר עבד כי-יבין ואין מענה"},{"number":20,"verse":"כ חזית--איש אץ בדבריו תקוה לכסיל ממנו"},{"number":21,"verse":"כא מפנק מנער עבדו ואחריתו יהיה מנון"},{"number":22,"verse":"כב איש-אף יגרה מדון ובעל חמה רב-פשע"},{"number":23,"verse":"כג גאות אדם תשפילנו ושפל-רוח יתמך כבוד"},{"number":24,"verse":"כד חולק עם-גנב שונא נפשו אלה ישמע ולא יגיד"},{"number":25,"verse":"כה חרדת אדם יתן מוקש ובוטח ביהוה ישגב"},{"number":26,"verse":"כו רבים מבקשים פני-מושל ומיהוה משפט-איש"},{"number":27,"verse":"כז תועבת צדיקים איש עול ותועבת רשע ישר-דרך"}]}
{"bibleAbbr":"HAC","bookName":"Proverbs","bookEnglishName":"Proverbs","chapterNumber":24,"verses":[{"number":1,"verse":"א אל-תקנא באנשי רעה ואל-תתאו להיות אתם"},{"number":2,"verse":"ב כי-שד יהגה לבם ועמל שפתיהם תדברנה"},{"number":3,"verse":"ג בחכמה יבנה בית ובתבונה יתכונן"},{"number":4,"verse":"ד ובדעת חדרים ימלאו-- כל-הון יקר ונעים"},{"number":5,"verse":"ה גבר-חכם בעוז ואיש-דעת מאמץ-כח"},{"number":6,"verse":"ו כי בתחבלות תעשה-לך מלחמה ותשועה ברב יועץ"},{"number":7,"verse":"ז ראמות לאויל חכמות בשער לא יפתח-פיהו"},{"number":8,"verse":"ח מחשב להרע-- לו בעל-מזמות יקראו"},{"number":9,"verse":"ט זמת אולת חטאת ותועבת לאדם לץ"},{"number":10,"verse":"י התרפית ביום צרה-- צר כחכה"},{"number":11,"verse":"יא הצל לקחים למות ומטים להרג אם-תחשוך"},{"number":12,"verse":"יב כי-תאמר-- הן לא-ידענו-זה הלא-תכן לבות הוא-יבין ונצר נפשך הוא ידע והשיב לאדם כפעלו"},{"number":13,"verse":"יג אכל-בני דבש כי-טוב ונפת מתוק על-חכך"},{"number":14,"verse":"יד כן דעה חכמה--לנפשך אם-מצאת ויש אחרית ותקותך לא תכרת"},{"number":15,"verse":"טו אל-תארב רשע לנוה צדיק אל-תשדד רבצו"},{"number":16,"verse":"טז כי שבע יפול צדיק וקם ורשעים יכשלו ברעה"},{"number":17,"verse":"יז בנפל אויביך (אויבך) אל-תשמח ובכשלו אל-יגל לבך"},{"number":18,"verse":"יח פן-יראה יהוה ורע בעיניו והשיב מעליו אפו"},{"number":19,"verse":"יט אל-תתחר במרעים אל-תקנא ברשעים"},{"number":20,"verse":"כ כי לא-תהיה אחרית לרע נר רשעים ידעך"},{"number":21,"verse":"כא ירא-את-יהוה בני ומלך עם-שונים אל-תתערב"},{"number":22,"verse":"כב כי-פתאם יקום אידם ופיד שניהם מי יודע"},{"number":23,"verse":"כג גם-אלה לחכמים הכר-פנים במשפט בל-טוב"},{"number":24,"verse":"כד אמר לרשע--צדיק אתה יקבהו עמים יזעמוהו לאמים"},{"number":25,"verse":"כה ולמוכיחים ינעם ועליהם תבוא ברכת-טוב"},{"number":26,"verse":"כו שפתים ישק משיב דברים נכחים"},{"number":27,"verse":"כז הכן בחוץ מלאכתך--ועתדה בשדה לך אחר ובנית ביתך"},{"number":28,"verse":"כח אל-תהי עד-חנם ברעך והפתית בשפתיך"},{"number":29,"verse":"כט אל-תאמר--כאשר עשה-לי כן אעשה-לו אשיב לאיש כפעלו"},{"number":30,"verse":"ל על-שדה איש-עצל עברתי ועל-כרם אדם חסר-לב"},{"number":31,"verse":"לא והנה עלה כלו קמשנים--כסו פניו חרלים וגדר אבניו נהרסה"},{"number":32,"verse":"לב ואחזה אנכי אשית לבי ראיתי לקחתי מוסר"},{"number":33,"verse":"לג מעט שנות מעט תנומות מעט חבק ידים לשכב"},{"number":34,"verse":"לד ובא-מתהלך רישך ומחסריך כאיש מגן"}]}
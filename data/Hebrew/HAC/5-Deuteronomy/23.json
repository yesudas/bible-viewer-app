{"bibleAbbr":"HAC","bookName":"Deuteronomy","bookEnglishName":"Deuteronomy","chapterNumber":23,"verses":[{"number":1,"verse":"א לא יקח איש את אשת אביו ולא יגלה כנף אביו {ס}"},{"number":2,"verse":"ב לא יבא פצוע דכא וכרות שפכה בקהל יהוה {ס}"},{"number":3,"verse":"ג לא יבא ממזר בקהל יהוה גם דור עשירי לא יבא לו בקהל יהוה {ס}"},{"number":4,"verse":"ד לא יבא עמוני ומואבי בקהל יהוה גם דור עשירי לא יבא להם בקהל יהוה עד עולם"},{"number":5,"verse":"ה על דבר אשר לא קדמו אתכם בלחם ובמים בדרך בצאתכם ממצרים ואשר שכר עליך את בלעם בן בעור מפתור ארם נהרים--לקללך"},{"number":6,"verse":"ו ולא אבה יהוה אלהיך לשמע אל בלעם ויהפך יהוה אלהיך לך את הקללה לברכה כי אהבך יהוה אלהיך"},{"number":7,"verse":"ז לא תדרש שלמם וטבתם כל ימיך לעולם {ס}"},{"number":8,"verse":"ח לא תתעב אדמי כי אחיך הוא לא תתעב מצרי כי גר היית בארצו"},{"number":9,"verse":"ט בנים אשר יולדו להם דור שלישי--יבא להם בקהל יהוה {ס}"},{"number":10,"verse":"י כי תצא מחנה על איביך ונשמרת--מכל דבר רע"},{"number":11,"verse":"יא כי יהיה בך איש אשר לא יהיה טהור מקרה לילה--ויצא אל מחוץ למחנה לא יבא אל תוך המחנה"},{"number":12,"verse":"יב והיה לפנות ערב ירחץ במים וכבא השמש יבא אל תוך המחנה"},{"number":13,"verse":"יג ויד תהיה לך מחוץ למחנה ויצאת שמה חוץ"},{"number":14,"verse":"יד ויתד תהיה לך על אזנך והיה בשבתך חוץ וחפרתה בה ושבת וכסית את צאתך"},{"number":15,"verse":"טו כי יהוה אלהיך מתהלך בקרב מחנך להצילך ולתת איביך לפניך והיה מחניך קדוש ולא יראה בך ערות דבר ושב מאחריך {ס}"},{"number":16,"verse":"טז לא תסגיר עבד אל אדניו אשר ינצל אליך מעם אדניו"},{"number":17,"verse":"יז עמך ישב בקרבך במקום אשר יבחר באחד שעריך--בטוב לו לא תוננו {ס}"},{"number":18,"verse":"יח לא תהיה קדשה מבנות ישראל ולא יהיה קדש מבני ישראל"},{"number":19,"verse":"יט לא תביא אתנן זונה ומחיר כלב בית יהוה אלהיך--לכל נדר כי תועבת יהוה אלהיך גם שניהם {ס}"},{"number":20,"verse":"כ לא תשיך לאחיך נשך כסף נשך אכל נשך כל דבר אשר ישך"},{"number":21,"verse":"כא לנכרי תשיך ולאחיך לא תשיך--למען יברכך יהוה אלהיך בכל משלח ידך על הארץ אשר אתה בא שמה לרשתה {ס}"},{"number":22,"verse":"כב כי תדר נדר ליהוה אלהיך לא תאחר לשלמו כי דרש ידרשנו יהוה אלהיך מעמך והיה בך חטא"},{"number":23,"verse":"כג וכי תחדל לנדר--לא יהיה בך חטא"},{"number":24,"verse":"כד מוצא שפתיך תשמר ועשית כאשר נדרת ליהוה אלהיך נדבה אשר דברת בפיך {ס}"},{"number":25,"verse":"כה כי תבא בכרם רעך ואכלת ענבים כנפשך שבעך ואל כליך לא תתן {ס} [ (Deuteronomy 23:26) כו כי תבא בקמת רעך וקטפת מלילת בידך וחרמש לא תניף על קמת רעך {ס} ]"}]}
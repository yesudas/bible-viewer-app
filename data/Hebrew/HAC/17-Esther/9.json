{"bibleAbbr":"HAC","bookName":"Esther","bookEnglishName":"Esther","chapterNumber":9,"verses":[{"number":1,"verse":"א ובשנים עשר חדש הוא חדש אדר בשלושה עשר יום בו אשר הגיע דבר המלך ודתו להעשות ביום אשר שברו איבי היהודים לשלוט בהם ונהפוך הוא אשר ישלטו היהודים המה בשנאיהם"},{"number":2,"verse":"ב נקהלו היהודים בעריהם בכל מדינות המלך אחשורוש לשלח יד במבקשי רעתם ואיש לא עמד לפניהם כי נפל פחדם על כל העמים"},{"number":3,"verse":"ג וכל שרי המדינות והאחשדרפנים והפחות ועשי המלאכה אשר למלך--מנשאים את היהודים כי נפל פחד מרדכי עליהם"},{"number":4,"verse":"ד כי גדול מרדכי בבית המלך ושמעו הולך בכל המדינות כי האיש מרדכי הולך וגדול"},{"number":5,"verse":"ה ויכו היהודים בכל איביהם מכת חרב והרג ואבדן ויעשו בשנאיהם כרצונם"},{"number":6,"verse":"ו ובשושן הבירה הרגו היהודים ואבד--חמש מאות {ר} איש {ס}"},{"number":7,"verse":"ז ואת {ר} פרשנדתא {ס} ואת {ר} דלפון {ס} ואת {ר} אספתא {ס}"},{"number":8,"verse":"ח ואת {ר} פורתא {ס} ואת {ר} אדליא {ס} ואת {ר} ארידתא {ס}"},{"number":9,"verse":"ט ואת {ר} פרמשתא {ס} ואת {ר} אריסי {ס} ואת {ר} ארידי {ס} ואת {ר} ויזתא {ס}"},{"number":10,"verse":"י עשרת {ר} בני המן בן המדתא צרר היהודים--הרגו ובבזה--לא שלחו את ידם"},{"number":11,"verse":"יא ביום ההוא בא מספר ההרוגים בשושן הבירה--לפני המלך"},{"number":12,"verse":"יב ויאמר המלך לאסתר המלכה בשושן הבירה הרגו היהודים ואבד חמש מאות איש ואת עשרת בני המן--בשאר מדינות המלך מה עשו ומה שאלתך וינתן לך ומה בקשתך עוד ותעש"},{"number":13,"verse":"יג ותאמר אסתר אם על המלך טוב--ינתן גם מחר ליהודים אשר בשושן לעשות כדת היום ואת עשרת בני המן יתלו על העץ"},{"number":14,"verse":"יד ויאמר המלך להעשות כן ותנתן דת בשושן ואת עשרת בני המן תלו"},{"number":15,"verse":"טו ויקהלו היהודיים (היהודים) אשר בשושן גם ביום ארבעה עשר לחדש אדר ויהרגו בשושן שלש מאות איש ובבזה--לא שלחו את ידם"},{"number":16,"verse":"טז ושאר היהודים אשר במדינות המלך נקהלו ועמד על נפשם ונוח מאיביהם והרוג בשנאיהם חמשה ושבעים אלף ובבזה--לא שלחו את ידם"},{"number":17,"verse":"יז ביום שלושה עשר לחדש אדר ונוח בארבעה עשר בו ועשה אתו יום משתה ושמחה"},{"number":18,"verse":"יח והיהודיים (והיהודים) אשר בשושן נקהלו בשלושה עשר בו ובארבעה עשר בו ונוח בחמשה עשר בו ועשה אתו יום משתה ושמחה"},{"number":19,"verse":"יט על כן היהודים הפרוזים (הפרזים) הישבים בערי הפרזות--עשים את יום ארבעה עשר לחדש אדר שמחה ומשתה ויום טוב ומשלח מנות איש לרעהו"},{"number":20,"verse":"כ ויכתב מרדכי את הדברים האלה וישלח ספרים אל כל היהודים אשר בכל מדינות המלך אחשורוש--הקרובים והרחוקים"},{"number":21,"verse":"כא לקים עליהם--להיות עשים את יום ארבעה עשר לחדש אדר ואת יום חמשה עשר בו בכל שנה ושנה"},{"number":22,"verse":"כב כימים אשר נחו בהם היהודים מאיביהם והחדש אשר נהפך להם מיגון לשמחה ומאבל ליום טוב לעשות אותם ימי משתה ושמחה ומשלח מנות איש לרעהו ומתנות לאבינים"},{"number":23,"verse":"כג וקבל היהודים את אשר החלו לעשות ואת אשר כתב מרדכי אליהם"},{"number":24,"verse":"כד כי המן בן המדתא האגגי צרר כל היהודים--חשב על היהודים לאבדם והפל פור הוא הגורל להמם ולאבדם"},{"number":25,"verse":"כה ובבאה לפני המלך אמר עם הספר ישוב מחשבתו הרעה אשר חשב על היהודים על ראשו ותלו אתו ואת בניו על העץ"},{"number":26,"verse":"כו על כן קראו לימים האלה פורים על שם הפור--על כן על כל דברי האגרת הזאת ומה ראו על ככה ומה הגיע אליהם"},{"number":27,"verse":"כז קימו וקבל (וקבלו) היהודים עליהם ועל זרעם ועל כל הנלוים עליהם ולא יעבור--להיות עשים את שני הימים האלה ככתבם וכזמנם בכל שנה ושנה"},{"number":28,"verse":"כח והימים האלה נזכרים ונעשים בכל דור ודור משפחה ומשפחה מדינה ומדינה ועיר ועיר וימי הפורים האלה לא יעברו מתוך היהודים וזכרם לא יסוף מזרעם {ס}"},{"number":29,"verse":"כט ותכתב אסתר המלכה בת אביחיל ומרדכי היהודי--את כל תקף לקים את אגרת הפרים הזאת--השנית"},{"number":30,"verse":"ל וישלח ספרים אל כל היהודים אל שבע ועשרים ומאה מדינה--מלכות אחשורוש דברי שלום ואמת"},{"number":31,"verse":"לא לקים את ימי הפרים האלה בזמניהם כאשר קים עליהם מרדכי היהודי ואסתר המלכה וכאשר קימו על נפשם ועל זרעם דברי הצומות וזעקתם"},{"number":32,"verse":"לב ומאמר אסתר--קים דברי הפרים האלה ונכתב בספר {ס}"}]}
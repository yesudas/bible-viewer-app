{"bibleAbbr":"HAC","bookName":"Song of Songs","bookEnglishName":"Song of Songs","chapterNumber":2,"verses":[{"number":1,"verse":"א אני חבצלת השרון שושנת העמקים"},{"number":2,"verse":"ב כשושנה בין החוחים כן רעיתי בין הבנות"},{"number":3,"verse":"ג כתפוח בעצי היער כן דודי בין הבנים בצלו חמדתי וישבתי ופריו מתוק לחכי"},{"number":4,"verse":"ד הביאני אל בית היין ודגלו עלי אהבה"},{"number":5,"verse":"ה סמכוני באשישות--רפדוני בתפוחים כי חולת אהבה אני"},{"number":6,"verse":"ו שמאלו תחת לראשי וימינו תחבקני"},{"number":7,"verse":"ז השבעתי אתכם בנות ירושלם בצבאות או באילות השדה אם תעירו ואם תעוררו את האהבה עד שתחפץ {ס}"},{"number":8,"verse":"ח קול דודי הנה זה בא מדלג על ההרים--מקפץ על הגבעות"},{"number":9,"verse":"ט דומה דודי לצבי או לעפר האילים הנה זה עומד אחר כתלנו--משגיח מן החלנות מציץ מן החרכים"},{"number":10,"verse":"י ענה דודי ואמר לי קומי לך רעיתי יפתי ולכי לך"},{"number":11,"verse":"יא כי הנה הסתו עבר הגשם חלף הלך לו"},{"number":12,"verse":"יב הנצנים נראו בארץ עת הזמיר הגיע וקול התור נשמע בארצנו"},{"number":13,"verse":"יג התאנה חנטה פגיה והגפנים סמדר נתנו ריח קומי לכי (לך) רעיתי יפתי ולכי לך {ס}"},{"number":14,"verse":"יד יונתי בחגוי הסלע בסתר המדרגה הראיני את מראיך השמיעני את קולך כי קולך ערב ומראיך נאוה {ס}"},{"number":15,"verse":"טו אחזו לנו שעלים--שעלים קטנים מחבלים כרמים וכרמינו סמדר"},{"number":16,"verse":"טז דודי לי ואני לו הרעה בשושנים"},{"number":17,"verse":"יז עד שיפוח היום ונסו הצללים סב דמה לך דודי לצבי או לעפר האילים--על הרי בתר {ס}"}]}
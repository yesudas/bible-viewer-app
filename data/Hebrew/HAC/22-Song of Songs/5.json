{"bibleAbbr":"HAC","bookName":"Song of Songs","bookEnglishName":"Song of Songs","chapterNumber":5,"verses":[{"number":1,"verse":"א באתי לגני אחתי כלה--אריתי מורי עם בשמי אכלתי יערי עם דבשי שתיתי ייני עם חלבי אכלו רעים שתו ושכרו דודים {ס}"},{"number":2,"verse":"ב אני ישנה ולבי ער קול דודי דופק פתחי לי אחתי רעיתי יונתי תמתי--שראשי נמלא טל קוצותי רסיסי לילה"},{"number":3,"verse":"ג פשטתי את כתנתי--איככה אלבשנה רחצתי את רגלי איככה אטנפם"},{"number":4,"verse":"ד דודי שלח ידו מן החר ומעי המו עליו"},{"number":5,"verse":"ה קמתי אני לפתח לדודי וידי נטפו מור ואצבעתי מור עבר על כפות המנעול"},{"number":6,"verse":"ו פתחתי אני לדודי ודודי חמק עבר נפשי יצאה בדברו--בקשתיהו ולא מצאתיהו קראתיו ולא ענני"},{"number":7,"verse":"ז מצאני השמרים הסבבים בעיר הכוני פצעוני נשאו את רדידי מעלי שמרי החמות"},{"number":8,"verse":"ח השבעתי אתכם בנות ירושלם אם תמצאו את דודי--מה תגידו לו שחולת אהבה אני"},{"number":9,"verse":"ט מה דודך מדוד היפה בנשים מה דודך מדוד שככה השבעתנו"},{"number":10,"verse":"י דודי צח ואדום דגול מרבבה"},{"number":11,"verse":"יא ראשו כתם פז קוצותיו תלתלים שחרות כעורב"},{"number":12,"verse":"יב עיניו כיונים על אפיקי מים רחצות בחלב--ישבות על מלאת"},{"number":13,"verse":"יג לחיו כערוגת הבשם מגדלות מרקחים שפתותיו שושנים--נטפות מור עבר"},{"number":14,"verse":"יד ידיו גלילי זהב ממלאים בתרשיש מעיו עשת שן מעלפת ספירים"},{"number":15,"verse":"טו שוקיו עמודי שש מיסדים על אדני פז מראהו כלבנון--בחור כארזים"},{"number":16,"verse":"טז חכו ממתקים וכלו מחמדים זה דודי וזה רעי בנות ירושלם"}]}
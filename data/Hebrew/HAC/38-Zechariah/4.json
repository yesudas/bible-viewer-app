{"bibleAbbr":"HAC","bookName":"Zechariah","bookEnglishName":"Zechariah","chapterNumber":4,"verses":[{"number":1,"verse":"א וישב המלאך הדבר בי ויעירני כאיש אשר יעור משנתו"},{"number":2,"verse":"ב ויאמר אלי מה אתה ראה ויאמר (ואמר) ראיתי והנה מנורת זהב כלה וגלה על ראשה ושבעה נרתיה עליה--שבעה ושבעה מוצקות לנרות אשר על ראשה"},{"number":3,"verse":"ג ושנים זיתים עליה אחד מימין הגלה ואחד על שמאלה"},{"number":4,"verse":"ד ואען ואמר אל המלאך הדבר בי לאמר מה אלה אדני"},{"number":5,"verse":"ה ויען המלאך הדבר בי ויאמר אלי הלוא ידעת מה המה אלה ואמר לא אדני"},{"number":6,"verse":"ו ויען ויאמר אלי לאמר זה דבר יהוה אל זרבבל לאמר לא בחיל ולא בכח--כי אם ברוחי אמר יהוה צבאות"},{"number":7,"verse":"ז מי אתה הר הגדול לפני זרבבל למישר והוציא את האבן הראשה--תשאות חן חן לה {פ}"},{"number":8,"verse":"ח ויהי דבר יהוה אלי לאמר"},{"number":9,"verse":"ט ידי זרבבל יסדו הבית הזה--וידיו תבצענה וידעת כי יהוה צבאות שלחני אליכם"},{"number":10,"verse":"י כי מי בז ליום קטנות ושמחו וראו את האבן הבדיל ביד זרבבל שבעה אלה עיני יהוה המה משוטטים בכל הארץ"},{"number":11,"verse":"יא ואען ואמר אליו מה שני הזיתים האלה על ימין המנורה ועל שמאולה"},{"number":12,"verse":"יב ואען שנית ואמר אליו מה שתי שבלי הזיתים אשר ביד שני צנתרות הזהב המריקים מעליהם הזהב"},{"number":13,"verse":"יג ויאמר אלי לאמר הלוא ידעת מה אלה ואמר לא אדני"},{"number":14,"verse":"יד ויאמר אלה שני בני היצהר העמדים על אדון כל הארץ"}]}
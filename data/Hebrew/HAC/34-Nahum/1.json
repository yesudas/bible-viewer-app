{"bibleAbbr":"HAC","bookName":"Nahum","bookEnglishName":"Nahum","chapterNumber":1,"verses":[{"number":1,"verse":"א משא נינוה--ספר חזון נחום האלקשי"},{"number":2,"verse":"ב אל קנוא ונקם יהוה נקם יהוה ובעל חמה נקם יהוה לצריו ונוטר הוא לאיביו"},{"number":3,"verse":"ג יהוה ארך אפים וגדול (וגדל) כח ונקה לא ינקה יהוה בסופה ובשערה דרכו וענן אבק רגליו"},{"number":4,"verse":"ד גוער בים ויבשהו וכל הנהרות החריב אמלל בשן וכרמל ופרח לבנון אמלל"},{"number":5,"verse":"ה הרים רעשו ממנו והגבעות התמגגו ותשא הארץ מפניו ותבל וכל יושבי בה"},{"number":6,"verse":"ו לפני זעמו מי יעמוד ומי יקום בחרון אפו חמתו נתכה כאש והצרים נתצו ממנו"},{"number":7,"verse":"ז טוב יהוה למעוז ביום צרה וידע חסי בו"},{"number":8,"verse":"ח ובשטף עבר כלה יעשה מקומה ואיביו ירדף חשך"},{"number":9,"verse":"ט מה תחשבון אל יהוה--כלה הוא עשה לא תקום פעמים צרה"},{"number":10,"verse":"י כי עד סירים סבכים וכסבאם סבואים אכלו--כקש יבש מלא"},{"number":11,"verse":"יא ממך יצא חשב על יהוה רעה--יעץ בליעל {ס}"},{"number":12,"verse":"יב כה אמר יהוה אם שלמים וכן רבים וכן נגוזו ועבר וענתך--לא אענך עוד"},{"number":13,"verse":"יג ועתה אשבר מטהו מעליך ומוסרתיך אנתק"},{"number":14,"verse":"יד וצוה עליך יהוה לא יזרע משמך עוד מבית אלהיך אכרית פסל ומסכה אשים קברך--כי קלות {פ}"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":24,"verses":[{"number":1,"verse":"א לדוד מזמור ליהוה הארץ ומלואה תבל וישבי בה"},{"number":2,"verse":"ב כי-הוא על-ימים יסדה ועל-נהרות יכוננה"},{"number":3,"verse":"ג מי-יעלה בהר-יהוה ומי-יקום במקום קדשו"},{"number":4,"verse":"ד נקי כפים ובר-לבב אשר לא-נשא לשוא נפשי ולא נשבע למרמה"},{"number":5,"verse":"ה ישא ברכה מאת יהוה וצדקה מאלהי ישעו"},{"number":6,"verse":"ו זה דור דרשו מבקשי פניך יעקב סלה"},{"number":7,"verse":"ז שאו שערים ראשיכם והנשאו פתחי עולם ויבוא מלך הכבוד"},{"number":8,"verse":"ח מי זה מלך הכבוד יהוה עזוז וגבור יהוה גבור מלחמה"},{"number":9,"verse":"ט שאו שערים ראשיכם ושאו פתחי עולם ויבא מלך הכבוד"},{"number":10,"verse":"י מי הוא זה מלך הכבוד יהוה צבאות-- הוא מלך הכבוד סלה"}]}
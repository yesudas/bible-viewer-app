{"bibleAbbr":"HAC","bookName":"Psalms","bookEnglishName":"Psalms","chapterNumber":146,"verses":[{"number":1,"verse":"א הללו-יה הללי נפשי את-יהוה"},{"number":2,"verse":"ב אהללה יהוה בחיי אזמרה לאלהי בעודי"},{"number":3,"verse":"ג אל-תבטחו בנדיבים-- בבן-אדם שאין לו תשועה"},{"number":4,"verse":"ד תצא רוחו ישב לאדמתו ביום ההוא אבדו עשתנתיו"},{"number":5,"verse":"ה אשרי--שאל יעקב בעזרו שברו על-יהוה אלהיו"},{"number":6,"verse":"ו עשה שמים וארץ-- את-הים ואת-כל-אשר-בם השמר אמת לעולם"},{"number":7,"verse":"ז עשה משפט לעשוקים--נתן לחם לרעבים יהוה מתיר אסורים"},{"number":8,"verse":"ח יהוה פקח עורים--יהוה זקף כפופים יהוה אהב צדיקים"},{"number":9,"verse":"ט יהוה שמר את-גרים--יתום ואלמנה יעודד ודרך רשעים יעות"},{"number":10,"verse":"י ימלך יהוה לעולם-- אלהיך ציון לדר ודר הללו-יה"}]}
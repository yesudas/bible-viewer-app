{"bibleAbbr":"HAC","bookName":"Psalms","bookEnglishName":"Psalms","chapterNumber":89,"verses":[{"number":1,"verse":"א משכיל לאיתן האזרחי"},{"number":2,"verse":"ב חסדי יהוה עולם אשירה לדר ודר אודיע אמונתך בפי"},{"number":3,"verse":"ג כי-אמרתי--עולם חסד יבנה שמים תכן אמונתך בהם"},{"number":4,"verse":"ד כרתי ברית לבחירי נשבעתי לדוד עבדי"},{"number":5,"verse":"ה עד-עולם אכין זרעך ובניתי לדר-ודור כסאך סלה"},{"number":6,"verse":"ו ויודו שמים פלאך יהוה אף-אמונתך בקהל קדשים"},{"number":7,"verse":"ז כי מי בשחק יערך ליהוה ידמה ליהוה בבני אלים"},{"number":8,"verse":"ח אל נערץ בסוד-קדשים רבה ונורא על-כל-סביביו"},{"number":9,"verse":"ט יהוה אלהי צבאות--מי-כמוך חסין יה ואמונתך סביבותיך"},{"number":10,"verse":"י אתה מושל בגאות הים בשוא גליו אתה תשבחם"},{"number":11,"verse":"יא אתה דכאת כחלל רהב בזרוע עזך פזרת אויביך"},{"number":12,"verse":"יב לך שמים אף-לך ארץ תבל ומלאה אתה יסדתם"},{"number":13,"verse":"יג צפון וימין אתה בראתם תבור וחרמון בשמך ירננו"},{"number":14,"verse":"יד לך זרוע עם-גבורה תעז ידך תרום ימינך"},{"number":15,"verse":"טו צדק ומשפט מכון כסאך חסד ואמת יקדמו פניך"},{"number":16,"verse":"טז אשרי העם ידעי תרועה יהוה באור-פניך יהלכון"},{"number":17,"verse":"יז בשמך יגילון כל-היום ובצדקתך ירומו"},{"number":18,"verse":"יח כי-תפארת עזמו אתה וברצונך תרים (תרום) קרנינו"},{"number":19,"verse":"יט כי ליהוה מגננו ולקדוש ישראל מלכנו"},{"number":20,"verse":"כ אז דברת בחזון לחסידיך-- ותאמר שויתי עזר על-גבור הרימותי בחור מעם"},{"number":21,"verse":"כא מצאתי דוד עבדי בשמן קדשי משחתיו"},{"number":22,"verse":"כב אשר ידי תכון עמו אף-זרועי תאמצנו"},{"number":23,"verse":"כג לא-ישיא אויב בו ובן-עולה לא יעננו"},{"number":24,"verse":"כד וכתותי מפניו צריו ומשנאיו אגוף"},{"number":25,"verse":"כה ואמונתי וחסדי עמו ובשמי תרום קרנו"},{"number":26,"verse":"כו ושמתי בים ידו ובנהרות ימינו"},{"number":27,"verse":"כז הוא יקראני אבי אתה אלי וצור ישועתי"},{"number":28,"verse":"כח אף-אני בכור אתנהו עליון למלכי-ארץ"},{"number":29,"verse":"כט לעולם אשמור- (אשמר-) לו חסדי ובריתי נאמנת לו"},{"number":30,"verse":"ל ושמתי לעד זרעו וכסאו כימי שמים"},{"number":31,"verse":"לא אם-יעזבו בניו תורתי ובמשפטי לא ילכון"},{"number":32,"verse":"לב אם-חקתי יחללו ומצותי לא ישמרו"},{"number":33,"verse":"לג ופקדתי בשבט פשעם ובנגעים עונם"},{"number":34,"verse":"לד וחסדי לא-אפיר מעמו ולא-אשקר באמונתי"},{"number":35,"verse":"לה לא-אחלל בריתי ומוצא שפתי לא אשנה"},{"number":36,"verse":"לו אחת נשבעתי בקדשי אם-לדוד אכזב"},{"number":37,"verse":"לז זרעו לעולם יהיה וכסאו כשמש נגדי"},{"number":38,"verse":"לח כירח יכון עולם ועד בשחק נאמן סלה"},{"number":39,"verse":"לט ואתה זנחת ותמאס התעברת עם-משיחך"},{"number":40,"verse":"מ נארתה ברית עבדך חללת לארץ נזרו"},{"number":41,"verse":"מא פרצת כל-גדרתיו שמת מבצריו מחתה"},{"number":42,"verse":"מב שסהו כל-עברי דרך היה חרפה לשכניו"},{"number":43,"verse":"מג הרימות ימין צריו השמחת כל-אויביו"},{"number":44,"verse":"מד אף-תשיב צור חרבו ולא הקימתו במלחמה"},{"number":45,"verse":"מה השבת מטהרו וכסאו לארץ מגרתה"},{"number":46,"verse":"מו הקצרת ימי עלומיו העטית עליו בושה סלה"},{"number":47,"verse":"מז עד-מה יהוה תסתר לנצח תבער כמו-אש חמתך"},{"number":48,"verse":"מח זכר-אני מה-חלד על-מה-שוא בראת כל-בני-אדם"},{"number":49,"verse":"מט מי גבר יחיה ולא יראה-מות ימלט נפשו מיד-שאול סלה"},{"number":50,"verse":"נ איה חסדיך הראשנים אדני נשבעת לדוד באמונתך"},{"number":51,"verse":"נא זכר אדני חרפת עבדיך שאתי בחיקי כל-רבים עמים"},{"number":52,"verse":"נב אשר חרפו אויביך יהוה אשר חרפו עקבות משיחך [ (Psalms 89:53) נג ברוך יהוה לעולם אמן ואמן ]"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":110,"verses":[{"number":1,"verse":"א לדוד מזמור נאם יהוה לאדני--שב לימיני עד-אשית איביך הדם לרגליך"},{"number":2,"verse":"ב מטה-עזך--ישלח יהוה מציון רדה בקרב איביך"},{"number":3,"verse":"ג עמך נדבת ביום חילך בהדרי-קדש מרחם משחר לך טל ילדתיך"},{"number":4,"verse":"ד נשבע יהוה ולא ינחם-- אתה-כהן לעולם על-דברתי מלכי-צדק"},{"number":5,"verse":"ה אדני על-ימינך מחץ ביום-אפו מלכים"},{"number":6,"verse":"ו ידין בגוים מלא גויות מחץ ראש על-ארץ רבה"},{"number":7,"verse":"ז מנחל בדרך ישתה על-כן ירים ראש"}]}
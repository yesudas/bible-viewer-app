{"bibleAbbr":"HAC","bookName":"Psalms","bookEnglishName":"Psalms","chapterNumber":1,"verses":[{"number":1,"verse":"א אשרי האיש-- אשר לא הלך בעצת רשעים ובדרך חטאים לא עמד ובמושב לצים לא ישב"},{"number":2,"verse":"ב כי אם בתורת יהוה חפצו ובתורתו יהגה יומם ולילה"},{"number":3,"verse":"ג והיה-- כעץ שתול על-פלגי-מים אשר פריו יתן בעתו--ועלהו לא-יבול וכל אשר-יעשה יצליח"},{"number":4,"verse":"ד לא-כן הרשעים כי אם-כמץ אשר-תדפנו רוח"},{"number":5,"verse":"ה על-כן לא-יקמו רשעים--במשפט וחטאים בעדת צדיקים"},{"number":6,"verse":"ו כי-יודע יהוה דרך צדיקים ודרך רשעים תאבד"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":10,"verses":[{"number":1,"verse":"א למה יהוה תעמד ברחוק תעלים לעתות בצרה"},{"number":2,"verse":"ב בגאות רשע ידלק עני יתפשו במזמות זו חשבו"},{"number":3,"verse":"ג כי-הלל רשע על-תאות נפשו ובצע ברך נאץ יהוה"},{"number":4,"verse":"ד רשע--כגבה אפו בל-ידרש אין אלהים כל-מזמותיו"},{"number":5,"verse":"ה יחילו דרכו בכל-עת--מרום משפטיך מנגדו כל-צורריו יפיח בהם"},{"number":6,"verse":"ו אמר בלבו בל-אמוט לדר ודר אשר לא-ברע"},{"number":7,"verse":"ז אלה פיהו מלא--ומרמות ותך תחת לשונו עמל ואון"},{"number":8,"verse":"ח ישב במארב חצרים--במסתרים יהרג נקי עיניו לחלכה יצפנו"},{"number":9,"verse":"ט יארב במסתר כאריה בסכה-- יארב לחטוף עני יחטף עני במשכו ברשתו"},{"number":10,"verse":"י ודכה (ידכה) ישח ונפל בעצומיו חלכאים (חל כאים)"},{"number":11,"verse":"יא אמר בלבו שכח אל הסתיר פניו בל-ראה לנצח"},{"number":12,"verse":"יב קומה יהוה--אל נשא ידך אל-תשכח עניים (ענוים)"},{"number":13,"verse":"יג על-מה נאץ רשע אלהים אמר בלבו לא תדרש"},{"number":14,"verse":"יד ראתה כי-אתה עמל וכעס תביט-- לתת בידך עליך יעזב חלכה יתום אתה היית עוזר"},{"number":15,"verse":"טו שבר זרוע רשע ורע תדרוש-רשעו בל-תמצא"},{"number":16,"verse":"טז יהוה מלך עולם ועד אבדו גוים מארצו"},{"number":17,"verse":"יז תאות ענוים שמעת יהוה תכין לבם תקשיב אזנך"},{"number":18,"verse":"יח לשפט יתום ודך בל-יוסיף עוד--לערץ אנוש מן-הארץ"}]}
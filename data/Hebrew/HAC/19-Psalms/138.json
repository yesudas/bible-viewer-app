{"bibleAbbr":"HAC","bookName":"Psalms","bookEnglishName":"Psalms","chapterNumber":138,"verses":[{"number":1,"verse":"א לדוד אודך בכל-לבי נגד אלהים אזמרך"},{"number":2,"verse":"ב אשתחוה אל-היכל קדשך ואודה את-שמך-- על-חסדך ועל-אמתך כי-הגדלת על-כל-שמך אמרתך"},{"number":3,"verse":"ג ביום קראתי ותענני תרהבני בנפשי עז"},{"number":4,"verse":"ד יודוך יהוה כל-מלכי-ארץ כי שמעו אמרי-פיך"},{"number":5,"verse":"ה וישירו בדרכי יהוה כי-גדול כבוד יהוה"},{"number":6,"verse":"ו כי-רם יהוה ושפל יראה וגבה ממרחק יידע"},{"number":7,"verse":"ז אם-אלך בקרב צרה-- תחיני על אף איבי תשלח ידך ותושיעני ימינך"},{"number":8,"verse":"ח יהוה יגמר בעדי יהוה חסדך לעולם מעשי ידיך אל-תרף"}]}
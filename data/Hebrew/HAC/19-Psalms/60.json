{"bibleAbbr":"HAC","bookName":"Psalms","bookEnglishName":"Psalms","chapterNumber":60,"verses":[{"number":1,"verse":"א למנצח על-שושן עדות מכתם לדוד ללמד"},{"number":2,"verse":"ב בהצותו את ארם נהרים-- ואת-ארם צובה וישב יואב ויך את-אדום בגיא-מלח-- שנים עשר אלף"},{"number":3,"verse":"ג אלהים זנחתנו פרצתנו אנפת תשובב לנו"},{"number":4,"verse":"ד הרעשתה ארץ פצמתה רפה שבריה כי-מטה"},{"number":5,"verse":"ה הראית עמך קשה השקיתנו יין תרעלה"},{"number":6,"verse":"ו נתתה ליראיך נס להתנוסס-- מפני קשט סלה"},{"number":7,"verse":"ז למען יחלצון ידידיך הושיעה ימינך ועננו (וענני)"},{"number":8,"verse":"ח אלהים דבר בקדשו--אעלזה אחלקה שכם ועמק סכות אמדד"},{"number":9,"verse":"ט לי גלעד ולי מנשה ואפרים מעוז ראשי יהודה מחקקי"},{"number":10,"verse":"י מואב סיר רחצי--על-אדום אשליך נעלי עלי פלשת התרועעי"},{"number":11,"verse":"יא מי יבלני עיר מצור מי נחני עד-אדום"},{"number":12,"verse":"יב הלא-אתה אלהים זנחתנו ולא-תצא אלהים בצבאותינו [ (Psalms 60:13) יג הבה-לנו עזרת מצר ושוא תשועת אדם ] [ (Psalms 60:14) יד באלהים נעשה-חיל והוא יבוס צרינו ]"}]}
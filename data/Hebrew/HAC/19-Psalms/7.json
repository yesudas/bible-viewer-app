{"bibleAbbr":"HAC","bookName":"Psalms","bookEnglishName":"Psalms","chapterNumber":7,"verses":[{"number":1,"verse":"א שגיון לדוד אשר-שר ליהוה--על-דברי-כוש בן-ימיני"},{"number":2,"verse":"ב יהוה אלהי בך חסיתי הושיעני מכל-רדפי והצילני"},{"number":3,"verse":"ג פן-יטרף כאריה נפשי פרק ואין מציל"},{"number":4,"verse":"ד יהוה אלהי אם-עשיתי זאת אם-יש-עול בכפי"},{"number":5,"verse":"ה אם-גמלתי שולמי רע ואחלצה צוררי ריקם"},{"number":6,"verse":"ו ירדף אויב נפשי וישג--וירמס לארץ חיי וכבודי לעפר ישכן סלה"},{"number":7,"verse":"ז קומה יהוה באפך--הנשא בעברות צוררי ועורה אלי משפט צוית"},{"number":8,"verse":"ח ועדת לאמים תסובבך ועליה למרום שובה"},{"number":9,"verse":"ט יהוה ידין עמים שפטני יהוה כצדקי וכתמי עלי"},{"number":10,"verse":"י יגמר נא רע רשעים-- ותכונן צדיק ובחן לבות וכליות-- אלהים צדיק"},{"number":11,"verse":"יא מגני על-אלהים מושיע ישרי-לב"},{"number":12,"verse":"יב אלהים שופט צדיק ואל זעם בכל-יום"},{"number":13,"verse":"יג אם-לא ישוב חרבו ילטוש קשתו דרך ויכוננה"},{"number":14,"verse":"יד ולו הכין כלי מות חציו לדלקים יפעל"},{"number":15,"verse":"טו הנה יחבל-און והרה עמל וילד שקר"},{"number":16,"verse":"טז בור כרה ויחפרהו ויפל בשחת יפעל"},{"number":17,"verse":"יז ישוב עמלו בראשו ועל קדקדו חמסו ירד [ (Psalms 7:18) יח אודה יהוה כצדקו ואזמרה שם-יהוה עליון ]"}]}
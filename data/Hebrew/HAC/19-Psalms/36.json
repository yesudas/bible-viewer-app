{"bibleAbbr":"HAC","bookName":"Psalms","bookEnglishName":"Psalms","chapterNumber":36,"verses":[{"number":1,"verse":"א למנצח לעבד-יהוה לדוד"},{"number":2,"verse":"ב נאם-פשע לרשע בקרב לבי אין-פחד אלהים לנגד עיניו"},{"number":3,"verse":"ג כי-החליק אליו בעיניו למצא עונו לשנא"},{"number":4,"verse":"ד דברי-פיו און ומרמה חדל להשכיל להיטיב"},{"number":5,"verse":"ה און יחשב--על-משכבו יתיצב על-דרך לא-טוב רע לא ימאס"},{"number":6,"verse":"ו יהוה בהשמים חסדך אמונתך עד-שחקים"},{"number":7,"verse":"ז צדקתך כהררי-אל--משפטיך תהום רבה אדם ובהמה תושיע יהוה"},{"number":8,"verse":"ח מה-יקר חסדך אלהים ובני אדם--בצל כנפיך יחסיון"},{"number":9,"verse":"ט ירוין מדשן ביתך ונחל עדניך תשקם"},{"number":10,"verse":"י כי-עמך מקור חיים באורך נראה-אור"},{"number":11,"verse":"יא משך חסדך לידעיך וצדקתך לישרי-לב"},{"number":12,"verse":"יב אל-תבואני רגל גאוה ויד-רשעים אל-תנדני [ (Psalms 36:13) יג שם נפלו פעלי און דחו ולא-יכלו קום ]"}]}
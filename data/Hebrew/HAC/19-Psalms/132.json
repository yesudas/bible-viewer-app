{"bibleAbbr":"HAC","bookName":"Psalms","bookEnglishName":"Psalms","chapterNumber":132,"verses":[{"number":1,"verse":"א שיר המעלות זכור-יהוה לדוד-- את כל-ענותו"},{"number":2,"verse":"ב אשר נשבע ליהוה נדר לאביר יעקב"},{"number":3,"verse":"ג אם-אבא באהל ביתי אם-אעלה על-ערש יצועי"},{"number":4,"verse":"ד אם אתן שנת לעיני לעפעפי תנומה"},{"number":5,"verse":"ה עד-אמצא מקום ליהוה משכנות לאביר יעקב"},{"number":6,"verse":"ו הנה-שמענוה באפרתה מצאנוה בשדי-יער"},{"number":7,"verse":"ז נבואה למשכנותיו נשתחוה להדם רגליו"},{"number":8,"verse":"ח קומה יהוה למנוחתך אתה וארון עזך"},{"number":9,"verse":"ט כהניך ילבשו-צדק וחסידיך ירננו"},{"number":10,"verse":"י בעבור דוד עבדך-- אל-תשב פני משיחך"},{"number":11,"verse":"יא נשבע-יהוה לדוד אמת-- לא-ישוב ממנה מפרי בטנך-- אשית לכסא-לך"},{"number":12,"verse":"יב אם-ישמרו בניך בריתי-- ועדתי זו אלמדם גם-בניהם עדי-עד-- ישבו לכסא-לך"},{"number":13,"verse":"יג כי-בחר יהוה בציון אוה למושב לו"},{"number":14,"verse":"יד זאת-מנוחתי עדי-עד פה-אשב כי אותיה"},{"number":15,"verse":"טו צידה ברך אברך אביוניה אשביע לחם"},{"number":16,"verse":"טז וכהניה אלביש ישע וחסידיה רנן ירננו"},{"number":17,"verse":"יז שם אצמיח קרן לדוד ערכתי נר למשיחי"},{"number":18,"verse":"יח אויביו אלביש בשת ועליו יציץ נזרו"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":128,"verses":[{"number":1,"verse":"א שיר המעלות אשרי כל-ירא יהוה-- ההלך בדרכיו"},{"number":2,"verse":"ב יגיע כפיך כי תאכל אשריך וטוב לך"},{"number":3,"verse":"ג אשתך כגפן פריה-- בירכתי ביתך בניך כשתלי זיתים-- סביב לשלחנך"},{"number":4,"verse":"ד הנה כי-כן יברך גבר-- ירא יהוה"},{"number":5,"verse":"ה יברכך יהוה מציון וראה בטוב ירושלם--כל ימי חייך"},{"number":6,"verse":"ו וראה-בנים לבניך שלום על-ישראל"}]}
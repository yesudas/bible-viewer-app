{"bibleAbbr":"HAC","bookName":"Psalms","bookEnglishName":"Psalms","chapterNumber":90,"verses":[{"number":1,"verse":"א תפלה למשה איש-האלהים אדני--מעון אתה היית לנו בדר ודר"},{"number":2,"verse":"ב בטרם הרים ילדו-- ותחולל ארץ ותבל ומעולם עד-עולם אתה אל"},{"number":3,"verse":"ג תשב אנוש עד-דכא ותאמר שובו בני-אדם"},{"number":4,"verse":"ד כי אלף שנים בעיניך-- כיום אתמול כי יעבר ואשמורה בלילה"},{"number":5,"verse":"ה זרמתם שנה יהיו בבקר כחציר יחלף"},{"number":6,"verse":"ו בבקר יציץ וחלף לערב ימולל ויבש"},{"number":7,"verse":"ז כי-כלינו באפך ובחמתך נבהלנו"},{"number":8,"verse":"ח שת (שתה) עונתינו לנגדך עלמנו למאור פניך"},{"number":9,"verse":"ט כי כל-ימינו פנו בעברתך כלינו שנינו כמו-הגה"},{"number":10,"verse":"י ימי-שנותינו בהם שבעים שנה ואם בגבורת שמונים שנה-- ורהבם עמל ואון כי-גז חיש ונעפה"},{"number":11,"verse":"יא מי-יודע עז אפך וכיראתך עברתך"},{"number":12,"verse":"יב למנות ימינו כן הודע ונבא לבב חכמה"},{"number":13,"verse":"יג שובה יהוה עד-מתי והנחם על-עבדיך"},{"number":14,"verse":"יד שבענו בבקר חסדך ונרננה ונשמחה בכל-ימינו"},{"number":15,"verse":"טו שמחנו כימות עניתנו שנות ראינו רעה"},{"number":16,"verse":"טז יראה אל-עבדיך פעלך והדרך על-בניהם"},{"number":17,"verse":"יז ויהי נעם אדני אלהינו-- עלינו ומעשה ידינו כוננה עלינו ומעשה ידינו כוננהו"}]}
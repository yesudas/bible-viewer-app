{"bibleAbbr":"HAC","bookName":"Psalms","bookEnglishName":"Psalms","chapterNumber":14,"verses":[{"number":1,"verse":"א למנצח לדוד אמר נבל בלבו אין אלהים השחיתו התעיבו עלילה-- אין עשה-טוב"},{"number":2,"verse":"ב יהוה-- משמים השקיף על-בני-אדם לראות היש משכיל-- דרש את-אלהים"},{"number":3,"verse":"ג הכל סר יחדו נאלחו אין עשה-טוב--אין גם-אחד"},{"number":4,"verse":"ד הלא ידעו כל-פעלי-און אכלי עמי אכלו לחם יהוה לא קראו"},{"number":5,"verse":"ה שם פחדו פחד כי-אלהים בדור צדיק"},{"number":6,"verse":"ו עצת-עני תבישו כי יהוה מחסהו"},{"number":7,"verse":"ז מי יתן מציון ישועת ישראל בשוב יהוה שבות עמו יגל יעקב ישמח ישראל"}]}
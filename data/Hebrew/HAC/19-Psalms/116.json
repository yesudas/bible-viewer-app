{"bibleAbbr":"HAC","bookName":"Psalms","bookEnglishName":"Psalms","chapterNumber":116,"verses":[{"number":1,"verse":"א אהבתי כי-ישמע יהוה-- את-קולי תחנוני"},{"number":2,"verse":"ב כי-הטה אזנו לי ובימי אקרא"},{"number":3,"verse":"ג אפפוני חבלי-מות--ומצרי שאול מצאוני צרה ויגון אמצא"},{"number":4,"verse":"ד ובשם-יהוה אקרא אנה יהוה מלטה נפשי"},{"number":5,"verse":"ה חנון יהוה וצדיק ואלהינו מרחם"},{"number":6,"verse":"ו שמר פתאים יהוה דלתי ולי יהושיע"},{"number":7,"verse":"ז שובי נפשי למנוחיכי כי-יהוה גמל עליכי"},{"number":8,"verse":"ח כי חלצת נפשי ממות את-עיני מן-דמעה את-רגלי מדחי"},{"number":9,"verse":"ט אתהלך לפני יהוה-- בארצות החיים"},{"number":10,"verse":"י האמנתי כי אדבר אני עניתי מאד"},{"number":11,"verse":"יא אני אמרתי בחפזי כל-האדם כזב"},{"number":12,"verse":"יב מה-אשיב ליהוה-- כל-תגמולוהי עלי"},{"number":13,"verse":"יג כוס-ישועות אשא ובשם יהוה אקרא"},{"number":14,"verse":"יד נדרי ליהוה אשלם נגדה-נא לכל-עמו"},{"number":15,"verse":"טו יקר בעיני יהוה-- המותה לחסידיו"},{"number":16,"verse":"טז אנה יהוה כי-אני עבדך אני-עבדך בן-אמתך פתחת למוסרי"},{"number":17,"verse":"יז לך-אזבח זבח תודה ובשם יהוה אקרא"},{"number":18,"verse":"יח נדרי ליהוה אשלם נגדה-נא לכל-עמו"},{"number":19,"verse":"יט בחצרות בית יהוה-- בתוככי ירושלם הללו-יה"}]}
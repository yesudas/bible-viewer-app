{"bibleAbbr":"HAC","bookName":"Psalms","bookEnglishName":"Psalms","chapterNumber":11,"verses":[{"number":1,"verse":"א למנצח לדוד ביהוה חסיתי--איך תאמרו לנפשי נודו (נודי) הרכם צפור"},{"number":2,"verse":"ב כי הנה הרשעים ידרכון קשת כוננו חצם על-יתר-- לירות במו-אפל לישרי-לב"},{"number":3,"verse":"ג כי השתות יהרסון-- צדיק מה-פעל"},{"number":4,"verse":"ד יהוה בהיכל קדשו-- יהוה בשמים כסאו עיניו יחזו-- עפעפיו יבחנו בני אדם"},{"number":5,"verse":"ה יהוה צדיק יבחן ורשע ואהב חמס--שנאה נפשו"},{"number":6,"verse":"ו ימטר על-רשעים פחים אש וגפרית ורוח זלעפות--מנת כוסם"},{"number":7,"verse":"ז כי-צדיק יהוה צדקות אהב ישר יחזו פנימו"}]}
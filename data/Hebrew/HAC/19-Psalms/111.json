{"bibleAbbr":"HAC","bookName":"Psalms","bookEnglishName":"Psalms","chapterNumber":111,"verses":[{"number":1,"verse":"א הללו-יה אודה יהוה בכל-לבב בסוד ישרים ועדה"},{"number":2,"verse":"ב גדלים מעשי יהוה דרושים לכל-חפציהם"},{"number":3,"verse":"ג הוד-והדר פעלו וצדקתו עמדת לעד"},{"number":4,"verse":"ד זכר עשה לנפלאותיו חנון ורחום יהוה"},{"number":5,"verse":"ה טרף נתן ליראיו יזכר לעולם בריתו"},{"number":6,"verse":"ו כח מעשיו הגיד לעמו-- לתת להם נחלת גוים"},{"number":7,"verse":"ז מעשי ידיו אמת ומשפט נאמנים כל-פקודיו"},{"number":8,"verse":"ח סמוכים לעד לעולם עשוים באמת וישר"},{"number":9,"verse":"ט פדות שלח לעמו-- צוה-לעולם בריתו קדוש ונורא שמו"},{"number":10,"verse":"י ראשית חכמה יראת יהוה-- שכל טוב לכל-עשיהם תהלתו עמדת לעד"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":81,"verses":[{"number":1,"verse":"א למנצח על-הגתית לאסף"},{"number":2,"verse":"ב הרנינו לאלהים עוזנו הריעו לאלהי יעקב"},{"number":3,"verse":"ג שאו-זמרה ותנו-תף כנור נעים עם-נבל"},{"number":4,"verse":"ד תקעו בחדש שופר בכסה ליום חגנו"},{"number":5,"verse":"ה כי חק לישראל הוא משפט לאלהי יעקב"},{"number":6,"verse":"ו עדות ביהוסף שמו-- בצאתו על-ארץ מצרים שפת לא-ידעתי אשמע"},{"number":7,"verse":"ז הסירותי מסבל שכמו כפיו מדוד תעברנה"},{"number":8,"verse":"ח בצרה קראת ואחלצך אענך בסתר רעם אבחנך על-מי מריבה סלה"},{"number":9,"verse":"ט שמע עמי ואעידה בך ישראל אם-תשמע-לי"},{"number":10,"verse":"י לא-יהיה בך אל זר ולא תשתחוה לאל נכר"},{"number":11,"verse":"יא אנכי יהוה אלהיך-- המעלך מארץ מצרים הרחב-פיך ואמלאהו"},{"number":12,"verse":"יב ולא-שמע עמי לקולי וישראל לא-אבה לי"},{"number":13,"verse":"יג ואשלחהו בשרירות לבם ילכו במועצותיהם"},{"number":14,"verse":"יד לו--עמי שמע לי ישראל בדרכי יהלכו"},{"number":15,"verse":"טו כמעט אויביהם אכניע ועל צריהם אשיב ידי"},{"number":16,"verse":"טז משנאי יהוה יכחשו-לו ויהי עתם לעולם [ (Psalms 81:17) יז ויאכילהו מחלב חטה ומצור דבש אשביעך ]"}]}
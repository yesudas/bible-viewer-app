{"bibleAbbr":"HAC","bookName":"Psalms","bookEnglishName":"Psalms","chapterNumber":82,"verses":[{"number":1,"verse":"א מזמור לאסף אלהים נצב בעדת-אל בקרב אלהים ישפט"},{"number":2,"verse":"ב עד-מתי תשפטו-עול ופני רשעים תשאו-סלה"},{"number":3,"verse":"ג שפטו-דל ויתום עני ורש הצדיקו"},{"number":4,"verse":"ד פלטו-דל ואביון מיד רשעים הצילו"},{"number":5,"verse":"ה לא ידעו ולא יבינו-- בחשכה יתהלכו ימוטו כל-מוסדי ארץ"},{"number":6,"verse":"ו אני-אמרתי אלהים אתם ובני עליון כלכם"},{"number":7,"verse":"ז אכן כאדם תמותון וכאחד השרים תפלו"},{"number":8,"verse":"ח קומה אלהים שפטה הארץ כי-אתה תנחל בכל-הגוים"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":86,"verses":[{"number":1,"verse":"א תפלה לדוד הטה-יהוה אזנך ענני-- כי-עני ואביון אני"},{"number":2,"verse":"ב שמרה נפשי כי-חסיד אני הושע עבדך אתה אלהי-- הבוטח אליך"},{"number":3,"verse":"ג חנני אדני כי אליך אקרא כל-היום"},{"number":4,"verse":"ד שמח נפש עבדך כי אליך אדני נפשי אשא"},{"number":5,"verse":"ה כי-אתה אדני טוב וסלח ורב-חסד לכל-קראיך"},{"number":6,"verse":"ו האזינה יהוה תפלתי והקשיבה בקול תחנונותי"},{"number":7,"verse":"ז ביום צרתי אקראך כי תענני"},{"number":8,"verse":"ח אין-כמוך באלהים אדני ואין כמעשיך"},{"number":9,"verse":"ט כל-גוים אשר עשית--יבואו וישתחוו לפניך אדני ויכבדו לשמך"},{"number":10,"verse":"י כי-גדול אתה ועשה נפלאות אתה אלהים לבדך"},{"number":11,"verse":"יא הורני יהוה דרכך-- אהלך באמתך יחד לבבי ליראה שמך"},{"number":12,"verse":"יב אודך אדני אלהי--בכל-לבבי ואכבדה שמך לעולם"},{"number":13,"verse":"יג כי-חסדך גדול עלי והצלת נפשי משאול תחתיה"},{"number":14,"verse":"יד אלהים זדים קמו-עלי ועדת עריצים בקשו נפשי ולא שמוך לנגדם"},{"number":15,"verse":"טו ואתה אדני אל-רחום וחנון ארך אפים ורב-חסד ואמת"},{"number":16,"verse":"טז פנה אלי וחנני תנה-עזך לעבדך והושיעה לבן-אמתך"},{"number":17,"verse":"יז עשה-עמי אות לטובה ויראו שנאי ויבשו-- כי-אתה יהוה עזרתני ונחמתני"}]}
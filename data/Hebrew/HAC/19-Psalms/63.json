{"bibleAbbr":"HAC","bookName":"Psalms","bookEnglishName":"Psalms","chapterNumber":63,"verses":[{"number":1,"verse":"א מזמור לדוד בהיותו במדבר יהודה"},{"number":2,"verse":"ב אלהים אלי אתה-- אשחרך צמאה לך נפשי-- כמה לך בשרי בארץ-ציה ועיף בלי-מים"},{"number":3,"verse":"ג כן בקדש חזיתך-- לראות עזך וכבודך"},{"number":4,"verse":"ד כי-טוב חסדך מחיים שפתי ישבחונך"},{"number":5,"verse":"ה כן אברכך בחיי בשמך אשא כפי"},{"number":6,"verse":"ו כמו חלב ודשן תשבע נפשי ושפתי רננות יהלל-פי"},{"number":7,"verse":"ז אם-זכרתיך על-יצועי-- באשמרות אהגה-בך"},{"number":8,"verse":"ח כי-היית עזרתה לי ובצל כנפיך ארנן"},{"number":9,"verse":"ט דבקה נפשי אחריך בי תמכה ימינך"},{"number":10,"verse":"י והמה--לשואה יבקשו נפשי יבאו בתחתיות הארץ"},{"number":11,"verse":"יא יגירהו על-ידי-חרב מנת שעלים יהיו [ (Psalms 63:12) יב והמלך ישמח באלהים יתהלל כל-הנשבע בו כי יסכר פי דוברי-שקר ]"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":13,"verses":[{"number":1,"verse":"א למנצח מזמור לדוד"},{"number":2,"verse":"ב עד-אנה יהוה תשכחני נצח עד-אנה תסתיר את-פניך ממני"},{"number":3,"verse":"ג עד-אנה אשית עצות בנפשי-- יגון בלבבי יומם עד-אנה ירום איבי עלי"},{"number":4,"verse":"ד הביטה ענני יהוה אלהי האירה עיני פן-אישן המות"},{"number":5,"verse":"ה פן-יאמר איבי יכלתיו צרי יגילו כי אמוט"},{"number":6,"verse":"ו ואני בחסדך בטחתי-- יגל לבי בישועתך אשירה ליהוה כי גמל עלי"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":48,"verses":[{"number":1,"verse":"א שיר מזמור לבני-קרח"},{"number":2,"verse":"ב גדול יהוה ומהלל מאד-- בעיר אלהינו הר-קדשו"},{"number":3,"verse":"ג יפה נוף משוש כל-הארץ הר-ציון ירכתי צפון קרית מלך רב"},{"number":4,"verse":"ד אלהים בארמנותיה נודע למשגב"},{"number":5,"verse":"ה כי-הנה המלכים נועדו עברו יחדו"},{"number":6,"verse":"ו המה ראו כן תמהו נבהלו נחפזו"},{"number":7,"verse":"ז רעדה אחזתם שם חיל כיולדה"},{"number":8,"verse":"ח ברוח קדים-- תשבר אניות תרשיש"},{"number":9,"verse":"ט כאשר שמענו כן ראינו-- בעיר-יהוה צבאות בעיר אלהינו אלהים יכוננה עד-עולם סלה"},{"number":10,"verse":"י דמינו אלהים חסדך-- בקרב היכלך"},{"number":11,"verse":"יא כשמך אלהים-- כן תהלתך על-קצוי-ארץ צדק מלאה ימינך"},{"number":12,"verse":"יב ישמח הר ציון--תגלנה בנות יהודה למען משפטיך"},{"number":13,"verse":"יג סבו ציון והקיפוה ספרו מגדליה"},{"number":14,"verse":"יד שיתו לבכם לחילה--פסגו ארמנותיה למען תספרו לדור אחרון [ (Psalms 48:15) טו כי זה אלהים אלהינו--עולם ועד הוא ינהגנו על-מות ]"}]}
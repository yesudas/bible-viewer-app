{"bibleAbbr":"HAC","bookName":"Psalms","bookEnglishName":"Psalms","chapterNumber":62,"verses":[{"number":1,"verse":"א למנצח על-ידותון-- מזמור לדוד"},{"number":2,"verse":"ב אך אל-אלהים דומיה נפשי ממנו ישועתי"},{"number":3,"verse":"ג אך-הוא צורי וישועתי משגבי לא-אמוט רבה"},{"number":4,"verse":"ד עד-אנה תהותתו על-איש-- תרצחו כלכם כקיר נטוי גדר הדחויה"},{"number":5,"verse":"ה אך משאתו יעצו להדיח-- ירצו כזב בפיו יברכו ובקרבם יקללו-סלה"},{"number":6,"verse":"ו אך לאלהים דומי נפשי כי-ממנו תקותי"},{"number":7,"verse":"ז אך-הוא צורי וישועתי משגבי לא אמוט"},{"number":8,"verse":"ח על-אלהים ישעי וכבודי צור-עזי מחסי באלהים"},{"number":9,"verse":"ט בטחו בו בכל-עת עם-- שפכו-לפניו לבבכם אלהים מחסה-לנו סלה"},{"number":10,"verse":"י אך הבל בני-אדם-- כזב בני-איש במאזנים לעלות המה מהבל יחד"},{"number":11,"verse":"יא אל-תבטחו בעשק ובגזל אל-תהבלו חיל כי-ינוב-- אל-תשיתו לב"},{"number":12,"verse":"יב אחת דבר אלהים--שתים-זו שמעתי כי עז לאלהים [ (Psalms 62:13) יג ולך-אדני חסד כי-אתה תשלם לאיש כמעשהו ]"}]}
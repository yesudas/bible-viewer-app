{"bibleAbbr":"HAC","bookName":"Psalms","bookEnglishName":"Psalms","chapterNumber":129,"verses":[{"number":1,"verse":"א שיר המעלות רבת צררוני מנעורי-- יאמר-נא ישראל"},{"number":2,"verse":"ב רבת צררוני מנעורי גם לא-יכלו לי"},{"number":3,"verse":"ג על-גבי חרשו חרשים האריכו למענותם (למעניתם)"},{"number":4,"verse":"ד יהוה צדיק קצץ עבות רשעים"},{"number":5,"verse":"ה יבשו ויסגו אחור-- כל שנאי ציון"},{"number":6,"verse":"ו יהיו כחציר גגות-- שקדמת שלף יבש"},{"number":7,"verse":"ז שלא מלא כפו קוצר וחצנו מעמר"},{"number":8,"verse":"ח ולא אמרו העברים-- ברכת-יהוה אליכם ברכנו אתכם בשם יהוה"}]}
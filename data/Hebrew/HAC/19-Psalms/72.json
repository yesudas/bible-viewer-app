{"bibleAbbr":"HAC","bookName":"Psalms","bookEnglishName":"Psalms","chapterNumber":72,"verses":[{"number":1,"verse":"א לשלמה אלהים--משפטיך למלך תן וצדקתך לבן-מלך"},{"number":2,"verse":"ב ידין עמך בצדק וענייך במשפט"},{"number":3,"verse":"ג ישאו הרים שלום לעם וגבעות בצדקה"},{"number":4,"verse":"ד ישפט עניי-עם--יושיע לבני אביון וידכא עושק"},{"number":5,"verse":"ה ייראוך עם-שמש ולפני ירח דור דורים"},{"number":6,"verse":"ו ירד כמטר על-גז כרביבים זרזיף ארץ"},{"number":7,"verse":"ז יפרח-בימיו צדיק ורב שלום עד-בלי ירח"},{"number":8,"verse":"ח וירד מים עד-ים ומנהר עד-אפסי-ארץ"},{"number":9,"verse":"ט לפניו יכרעו ציים ואיביו עפר ילחכו"},{"number":10,"verse":"י מלכי תרשיש ואיים מנחה ישיבו מלכי שבא וסבא אשכר יקריבו"},{"number":11,"verse":"יא וישתחוו-לו כל-מלכים כל-גוים יעבדוהו"},{"number":12,"verse":"יב כי-יציל אביון משוע ועני ואין-עזר לו"},{"number":13,"verse":"יג יחס על-דל ואביון ונפשות אביונים יושיע"},{"number":14,"verse":"יד מתוך ומחמס יגאל נפשם וייקר דמם בעיניו"},{"number":15,"verse":"טו ויחי-- ויתן-לו מזהב שבא ויתפלל בעדו תמיד כל-היום יברכנהו"},{"number":16,"verse":"טז יהי פסת-בר בארץ-- בראש הרים ירעש כלבנון פריו ויציצו מעיר כעשב הארץ"},{"number":17,"verse":"יז יהי שמו לעולם-- לפני-שמש ינין (ינון) שמו ויתברכו בו כל-גוים יאשרוהו"},{"number":18,"verse":"יח ברוך יהוה אלהים--אלהי ישראל עשה נפלאות לבדו"},{"number":19,"verse":"יט וברוך שם כבודו-- לעולם וימלא כבודו את-כל הארץ-- אמן ואמן"},{"number":20,"verse":"כ כלו תפלות-- דוד בן-ישי"}]}
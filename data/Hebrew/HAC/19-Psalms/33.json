{"bibleAbbr":"HAC","bookName":"Psalms","bookEnglishName":"Psalms","chapterNumber":33,"verses":[{"number":1,"verse":"א רננו צדיקים ביהוה לישרים נאוה תהלה"},{"number":2,"verse":"ב הודו ליהוה בכנור בנבל עשור זמרו-לו"},{"number":3,"verse":"ג שירו-לו שיר חדש היטיבו נגן בתרועה"},{"number":4,"verse":"ד כי-ישר דבר-יהוה וכל-מעשהו באמונה"},{"number":5,"verse":"ה אהב צדקה ומשפט חסד יהוה מלאה הארץ"},{"number":6,"verse":"ו בדבר יהוה שמים נעשו וברוח פיו כל-צבאם"},{"number":7,"verse":"ז כנס כנד מי הים נתן באוצרות תהומות"},{"number":8,"verse":"ח ייראו מיהוה כל-הארץ ממנו יגורו כל-ישבי תבל"},{"number":9,"verse":"ט כי הוא אמר ויהי הוא-צוה ויעמד"},{"number":10,"verse":"י יהוה הפיר עצת-גוים הניא מחשבות עמים"},{"number":11,"verse":"יא עצת יהוה לעולם תעמד מחשבות לבו לדר ודר"},{"number":12,"verse":"יב אשרי הגוי אשר-יהוה אלהיו העם בחר לנחלה לו"},{"number":13,"verse":"יג משמים הביט יהוה ראה את-כל-בני האדם"},{"number":14,"verse":"יד ממכון-שבתו השגיח-- אל כל-ישבי הארץ"},{"number":15,"verse":"טו היצר יחד לבם המבין אל-כל-מעשיהם"},{"number":16,"verse":"טז אין-המלך נושע ברב-חיל גבור לא-ינצל ברב-כח"},{"number":17,"verse":"יז שקר הסוס לתשועה וברב חילו לא ימלט"},{"number":18,"verse":"יח הנה עין יהוה אל-יראיו למיחלים לחסדו"},{"number":19,"verse":"יט להציל ממות נפשם ולחיותם ברעב"},{"number":20,"verse":"כ נפשנו חכתה ליהוה עזרנו ומגננו הוא"},{"number":21,"verse":"כא כי-בו ישמח לבנו כי בשם קדשו בטחנו"},{"number":22,"verse":"כב יהי-חסדך יהוה עלינו כאשר יחלנו לך"}]}
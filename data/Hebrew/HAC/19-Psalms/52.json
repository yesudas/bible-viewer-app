{"bibleAbbr":"HAC","bookName":"Psalms","bookEnglishName":"Psalms","chapterNumber":52,"verses":[{"number":1,"verse":"א למנצח משכיל לדוד"},{"number":2,"verse":"ב בבוא דואג האדמי-- ויגד לשאול ויאמר לו-- בא דוד אל-בית אחימלך"},{"number":3,"verse":"ג מה-תתהלל ברעה הגבור חסד אל כל-היום"},{"number":4,"verse":"ד הוות תחשב לשונך כתער מלטש עשה רמיה"},{"number":5,"verse":"ה אהבת רע מטוב שקר מדבר צדק סלה"},{"number":6,"verse":"ו אהבת כל-דברי-בלע לשון מרמה"},{"number":7,"verse":"ז גם-אל יתצך לנצח יחתך ויסחך מאהל ושרשך מארץ חיים סלה"},{"number":8,"verse":"ח ויראו צדיקים וייראו ועליו ישחקו"},{"number":9,"verse":"ט הנה הגבר-- לא ישים אלהים מעוזו ויבטח ברב עשרו יעז בהותו [ (Psalms 52:10) י ואני כזית רענן-- בבית אלהים בטחתי בחסד-אלהים עולם ועד ] [ (Psalms 52:11) יא אודך לעולם כי עשית ואקוה שמך כי-טוב נגד חסידיך ]"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":121,"verses":[{"number":1,"verse":"א שיר למעלות אשא עיני אל-ההרים-- מאין יבא עזרי"},{"number":2,"verse":"ב עזרי מעם יהוה-- עשה שמים וארץ"},{"number":3,"verse":"ג אל-יתן למוט רגלך אל-ינום שמרך"},{"number":4,"verse":"ד הנה לא-ינום ולא יישן-- שומר ישראל"},{"number":5,"verse":"ה יהוה שמרך יהוה צלך על-יד ימינך"},{"number":6,"verse":"ו יומם השמש לא-יככה וירח בלילה"},{"number":7,"verse":"ז יהוה ישמרך מכל-רע ישמר את-נפשך"},{"number":8,"verse":"ח יהוה ישמר-צאתך ובואך-- מעתה ועד-עולם"}]}
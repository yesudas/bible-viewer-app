{"bibleAbbr":"HAC","bookName":"Psalms","bookEnglishName":"Psalms","chapterNumber":40,"verses":[{"number":1,"verse":"א למנצח לדוד מזמור"},{"number":2,"verse":"ב קוה קויתי יהוה ויט אלי וישמע שועתי"},{"number":3,"verse":"ג ויעלני מבור שאון-- מטיט היון ויקם על-סלע רגלי כונן אשרי"},{"number":4,"verse":"ד ויתן בפי שיר חדש-- תהלה לאלהינו יראו רבים וייראו ויבטחו ביהוה"},{"number":5,"verse":"ה אשרי הגבר-- אשר-שם יהוה מבטחו ולא-פנה אל-רהבים ושטי כזב"},{"number":6,"verse":"ו רבות עשית אתה יהוה אלהי-- נפלאתיך ומחשבתיך אלינו אין ערך אליך--אגידה ואדברה עצמו מספר"},{"number":7,"verse":"ז זבח ומנחה לא-חפצת-- אזנים כרית לי עולה וחטאה לא שאלת"},{"number":8,"verse":"ח אז אמרתי הנה-באתי במגלת-ספר כתוב עלי"},{"number":9,"verse":"ט לעשות-רצונך אלהי חפצתי ותורתך בתוך מעי"},{"number":10,"verse":"י בשרתי צדק בקהל רב-- הנה שפתי לא אכלא יהוה אתה ידעת"},{"number":11,"verse":"יא צדקתך לא-כסיתי בתוך לבי-- אמונתך ותשועתך אמרתי לא-כחדתי חסדך ואמתך לקהל רב"},{"number":12,"verse":"יב אתה יהוה-- לא-תכלא רחמיך ממני חסדך ואמתך תמיד יצרוני"},{"number":13,"verse":"יג כי אפפו-עלי רעות עד-אין מספר-- השיגוני עונתי ולא-יכלתי לראות עצמו משערות ראשי ולבי עזבני"},{"number":14,"verse":"יד רצה יהוה להצילני יהוה לעזרתי חושה"},{"number":15,"verse":"טו יבשו ויחפרו יחד-- מבקשי נפשי לספותה יסגו אחור ויכלמו-- חפצי רעתי"},{"number":16,"verse":"טז ישמו על-עקב בשתם-- האמרים לי האח האח"},{"number":17,"verse":"יז ישישו וישמחו בך-- כל-מבקשיך יאמרו תמיד יגדל יהוה-- אהבי תשועתך [ (Psalms 40:18) יח ואני עני ואביון-- אדני יחשב-לי עזרתי ומפלטי אתה אלהי אל-תאחר ]"}]}
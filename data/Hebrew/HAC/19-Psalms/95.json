{"bibleAbbr":"HAC","bookName":"Psalms","bookEnglishName":"Psalms","chapterNumber":95,"verses":[{"number":1,"verse":"א לכו נרננה ליהוה נריעה לצור ישענו"},{"number":2,"verse":"ב נקדמה פניו בתודה בזמרות נריע לו"},{"number":3,"verse":"ג כי אל גדול יהוה ומלך גדול על-כל-אלהים"},{"number":4,"verse":"ד אשר בידו מחקרי-ארץ ותועפת הרים לו"},{"number":5,"verse":"ה אשר-לו הים והוא עשהו ויבשת ידיו יצרו"},{"number":6,"verse":"ו באו נשתחוה ונכרעה נברכה לפני-יהוה עשנו"},{"number":7,"verse":"ז כי הוא אלהינו-- ואנחנו עם מרעיתו וצאן ידו היום אם-בקלו תשמעו"},{"number":8,"verse":"ח אל-תקשו לבבכם כמריבה כיום מסה במדבר"},{"number":9,"verse":"ט אשר נסוני אבותיכם בחנוני גם-ראו פעלי"},{"number":10,"verse":"י ארבעים שנה אקוט בדור-- ואמר עם תעי לבב הם והם לא-ידעו דרכי"},{"number":11,"verse":"יא אשר-נשבעתי באפי אם-יבאון אל-מנוחתי"}]}
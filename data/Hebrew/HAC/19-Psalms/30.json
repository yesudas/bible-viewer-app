{"bibleAbbr":"HAC","bookName":"Psalms","bookEnglishName":"Psalms","chapterNumber":30,"verses":[{"number":1,"verse":"א מזמור שיר-חנכת הבית לדוד"},{"number":2,"verse":"ב ארוממך יהוה כי דליתני ולא-שמחת איבי לי"},{"number":3,"verse":"ג יהוה אלהי-- שועתי אליך ותרפאני"},{"number":4,"verse":"ד יהוה--העלית מן-שאול נפשי חייתני מיורדי- (מירדי-) בור"},{"number":5,"verse":"ה זמרו ליהוה חסידיו והודו לזכר קדשו"},{"number":6,"verse":"ו כי רגע באפו-- חיים ברצונו בערב ילין בכי ולבקר רנה"},{"number":7,"verse":"ז ואני אמרתי בשלוי-- בל-אמוט לעולם"},{"number":8,"verse":"ח יהוה-- ברצונך העמדתה להררי-עז הסתרת פניך הייתי נבהל"},{"number":9,"verse":"ט אליך יהוה אקרא ואל-אדני אתחנן"},{"number":10,"verse":"י מה-בצע בדמי ברדתי אל-שחת היודך עפר היגיד אמתך"},{"number":11,"verse":"יא שמע-יהוה וחנני יהוה היה-עזר לי"},{"number":12,"verse":"יב הפכת מספדי למחול לי פתחת שקי ותאזרני שמחה [ (Psalms 30:13) יג למען יזמרך כבוד-- ולא ידם יהוה אלהי לעולם אודך ]"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":98,"verses":[{"number":1,"verse":"א מזמור שירו ליהוה שיר חדש-- כי-נפלאות עשה הושיעה-לו ימינו וזרוע קדשו"},{"number":2,"verse":"ב הודיע יהוה ישועתו לעיני הגוים גלה צדקתו"},{"number":3,"verse":"ג זכר חסדו ואמונתו-- לבית ישראל ראו כל-אפסי-ארץ-- את ישועת אלהינו"},{"number":4,"verse":"ד הריעו ליהוה כל-הארץ פצחו ורננו וזמרו"},{"number":5,"verse":"ה זמרו ליהוה בכנור בכנור וקול זמרה"},{"number":6,"verse":"ו בחצצרות וקול שופר-- הריעו לפני המלך יהוה"},{"number":7,"verse":"ז ירעם הים ומלאו תבל וישבי בה"},{"number":8,"verse":"ח נהרות ימחאו-כף יחד הרים ירננו"},{"number":9,"verse":"ט לפני יהוה-- כי בא לשפט הארץ ישפט-תבל בצדק ועמים במישרים"}]}
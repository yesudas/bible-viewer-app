{"bibleAbbr":"HAC","bookName":"Psalms","bookEnglishName":"Psalms","chapterNumber":42,"verses":[{"number":1,"verse":"א למנצח משכיל לבני-קרח"},{"number":2,"verse":"ב כאיל תערג על-אפיקי-מים-- כן נפשי תערג אליך אלהים"},{"number":3,"verse":"ג צמאה נפשי לאלהים-- לאל חי מתי אבוא ואראה פני אלהים"},{"number":4,"verse":"ד היתה-לי דמעתי לחם יומם ולילה באמר אלי כל-היום איה אלהיך"},{"number":5,"verse":"ה אלה אזכרה ואשפכה עלי נפשי-- כי אעבר בסך אדדם עד-בית אלהים בקול-רנה ותודה המון חוגג"},{"number":6,"verse":"ו מה-תשתוחחי נפשי-- ותהמי עלי הוחלי לאלהים כי-עוד אודנו-- ישועות פניו"},{"number":7,"verse":"ז אלהי-- עלי נפשי תשתוחח על-כן--אזכרך מארץ ירדן וחרמונים מהר מצער"},{"number":8,"verse":"ח תהום-אל-תהום קורא לקול צנוריך כל-משבריך וגליך עלי עברו"},{"number":9,"verse":"ט יומם יצוה יהוה חסדו ובלילה שירה עמי-- תפלה לאל חיי"},{"number":10,"verse":"י אומרה לאל סלעי-- למה שכחתני למה-קדר אלך-- בלחץ אויב"},{"number":11,"verse":"יא ברצח בעצמותי-- חרפוני צוררי באמרם אלי כל-היום איה אלהיך [ (Psalms 42:12) יב מה-תשתוחחי נפשי-- ומה-תהמי עלי הוחילי לאלהים כי-עוד אודנו-- ישועת פני ואלהי ]"}]}
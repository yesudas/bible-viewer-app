{"bibleAbbr":"HAC","bookName":"Psalms","bookEnglishName":"Psalms","chapterNumber":4,"verses":[{"number":1,"verse":"א למנצח בנגינות מזמור לדוד"},{"number":2,"verse":"ב בקראי ענני אלהי צדקי--בצר הרחבת לי חנני ושמע תפלתי"},{"number":3,"verse":"ג בני איש עד-מה כבודי לכלמה--תאהבון ריק תבקשו כזב סלה"},{"number":4,"verse":"ד ודעו--כי-הפלה יהוה חסיד לו יהוה ישמע בקראי אליו"},{"number":5,"verse":"ה רגזו ואל-תחטאו אמרו בלבבכם על-משכבכם ודמו סלה"},{"number":6,"verse":"ו זבחו זבחי-צדק ובטחו אל-יהוה"},{"number":7,"verse":"ז רבים אמרים מי-יראנו-טוב נסה עלינו אור פניך יהוה"},{"number":8,"verse":"ח נתתה שמחה בלבי מעת דגנם ותירושם רבו [ (Psalms 4:9) ט בשלום יחדו אשכבה ואישן כי-אתה יהוה לבדד לבטח תושיבני ]"}]}
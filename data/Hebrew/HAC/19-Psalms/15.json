{"bibleAbbr":"HAC","bookName":"Psalms","bookEnglishName":"Psalms","chapterNumber":15,"verses":[{"number":1,"verse":"א מזמור לדוד יהוה מי-יגור באהלך מי-ישכן בהר קדשך"},{"number":2,"verse":"ב הולך תמים ופעל צדק ודבר אמת בלבבו"},{"number":3,"verse":"ג לא-רגל על-לשנו--לא-עשה לרעהו רעה וחרפה לא-נשא על-קרבו"},{"number":4,"verse":"ד נבזה בעיניו נמאס-- ואת-יראי יהוה יכבד נשבע להרע ולא ימר"},{"number":5,"verse":"ה כספו לא-נתן בנשך-- ושחד על-נקי לא לקח עשה-אלה-- לא ימוט לעולם"}]}
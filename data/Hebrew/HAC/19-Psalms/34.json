{"bibleAbbr":"HAC","bookName":"Psalms","bookEnglishName":"Psalms","chapterNumber":34,"verses":[{"number":1,"verse":"א לדוד-- בשנותו את-טעמו לפני אבימלך ויגרשהו וילך"},{"number":2,"verse":"ב אברכה את-יהוה בכל-עת תמיד תהלתו בפי"},{"number":3,"verse":"ג ביהוה תתהלל נפשי ישמעו ענוים וישמחו"},{"number":4,"verse":"ד גדלו ליהוה אתי ונרוממה שמו יחדו"},{"number":5,"verse":"ה דרשתי את-יהוה וענני ומכל-מגורותי הצילני"},{"number":6,"verse":"ו הביטו אליו ונהרו ופניהם אל-יחפרו"},{"number":7,"verse":"ז זה עני קרא ויהוה שמע ומכל-צרותיו הושיעו"},{"number":8,"verse":"ח חנה מלאך-יהוה סביב ליראיו ויחלצם"},{"number":9,"verse":"ט טעמו וראו כי-טוב יהוה אשרי הגבר יחסה-בו"},{"number":10,"verse":"י יראו את-יהוה קדשיו כי-אין מחסור ליראיו"},{"number":11,"verse":"יא כפירים רשו ורעבו ודרשי יהוה לא-יחסרו כל-טוב"},{"number":12,"verse":"יב לכו-בנים שמעו-לי יראת יהוה אלמדכם"},{"number":13,"verse":"יג מי-האיש החפץ חיים אהב ימים לראות טוב"},{"number":14,"verse":"יד נצר לשונך מרע ושפתיך מדבר מרמה"},{"number":15,"verse":"טו סור מרע ועשה-טוב בקש שלום ורדפהו"},{"number":16,"verse":"טז עיני יהוה אל-צדיקים ואזניו אל-שועתם"},{"number":17,"verse":"יז פני יהוה בעשי רע להכרית מארץ זכרם"},{"number":18,"verse":"יח צעקו ויהוה שמע ומכל-צרותם הצילם"},{"number":19,"verse":"יט קרוב יהוה לנשברי-לב ואת-דכאי-רוח יושיע"},{"number":20,"verse":"כ רבות רעות צדיק ומכלם יצילנו יהוה"},{"number":21,"verse":"כא שמר כל-עצמותיו אחת מהנה לא נשברה"},{"number":22,"verse":"כב תמותת רשע רעה ושנאי צדיק יאשמו [ (Psalms 34:23) כג פדה יהוה נפש עבדיו ולא יאשמו כל-החסים בו ]"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":107,"verses":[{"number":1,"verse":"א הדו ליהוה כי-טוב כי לעולם חסדו"},{"number":2,"verse":"ב יאמרו גאולי יהוה-- אשר גאלם מיד-צר"},{"number":3,"verse":"ג ומארצות קבצם ממזרח וממערב מצפון ומים"},{"number":4,"verse":"ד תעו במדבר בישימון דרך עיר מושב לא מצאו"},{"number":5,"verse":"ה רעבים גם-צמאים-- נפשם בהם תתעטף"},{"number":6,"verse":"ו ויצעקו אל-יהוה בצר להם ממצוקותיהם יצילם"},{"number":7,"verse":"ז וידריכם בדרך ישרה-- ללכת אל-עיר מושב"},{"number":8,"verse":"ח יודו ליהוה חסדו ונפלאותיו לבני אדם"},{"number":9,"verse":"ט כי-השביע נפש שקקה ונפש רעבה מלא-טוב"},{"number":10,"verse":"י ישבי חשך וצלמות אסירי עני וברזל"},{"number":11,"verse":"יא כי-המרו אמרי-אל ועצת עליון נאצו"},{"number":12,"verse":"יב ויכנע בעמל לבם כשלו ואין עזר"},{"number":13,"verse":"יג ויזעקו אל-יהוה בצר להם ממצקותיהם יושיעם"},{"number":14,"verse":"יד יוציאם מחשך וצלמות ומוסרותיהם ינתק"},{"number":15,"verse":"טו יודו ליהוה חסדו ונפלאותיו לבני אדם"},{"number":16,"verse":"טז כי-שבר דלתות נחשת ובריחי ברזל גדע"},{"number":17,"verse":"יז אולים מדרך פשעם ומעונתיהם יתענו"},{"number":18,"verse":"יח כל-אכל תתעב נפשם ויגיעו עד-שערי מות"},{"number":19,"verse":"יט ויזעקו אל-יהוה בצר להם ממצקותיהם יושיעם"},{"number":20,"verse":"כ ישלח דברו וירפאם וימלט משחיתותם"},{"number":21,"verse":"כא יודו ליהוה חסדו ונפלאותיו לבני אדם"},{"number":22,"verse":"כב ויזבחו זבחי תודה ויספרו מעשיו ברנה"},{"number":23,"verse":"כג ] יורדי הים באניות עשי מלאכה במים רבים"},{"number":24,"verse":"כד ] המה ראו מעשי יהוה ונפלאותיו במצולה"},{"number":25,"verse":"כה ] ויאמר--ויעמד רוח סערה ותרומם גליו"},{"number":26,"verse":"כו ] יעלו שמים ירדו תהומות נפשם ברעה תתמוגג"},{"number":27,"verse":"כז ] יחוגו וינועו כשכור וכל-חכמתם תתבלע"},{"number":28,"verse":"כח ] ויצעקו אל-יהוה בצר להם וממצוקתיהם יוציאם"},{"number":29,"verse":"כט יקם סערה לדממה ויחשו גליהם"},{"number":30,"verse":"ל וישמחו כי-ישתקו וינחם אל-מחוז חפצם"},{"number":31,"verse":"לא יודו ליהוה חסדו ונפלאותיו לבני אדם"},{"number":32,"verse":"לב וירוממוהו בקהל-עם ובמושב זקנים יהללוהו"},{"number":33,"verse":"לג ישם נהרות למדבר ומצאי מים לצמאון"},{"number":34,"verse":"לד ארץ פרי למלחה מרעת יושבי בה"},{"number":35,"verse":"לה ישם מדבר לאגם-מים וארץ ציה למצאי מים"},{"number":36,"verse":"לו ויושב שם רעבים ויכוננו עיר מושב"},{"number":37,"verse":"לז ויזרעו שדות ויטעו כרמים ויעשו פרי תבואה"},{"number":38,"verse":"לח ויברכם וירבו מאד ובהמתם לא ימעיט"},{"number":39,"verse":"לט וימעטו וישחו-- מעצר רעה ויגון"},{"number":40,"verse":"מ ] שפך בוז על-נדיבים ויתעם בתהו לא-דרך"},{"number":41,"verse":"מא וישגב אביון מעוני וישם כצאן משפחות"},{"number":42,"verse":"מב יראו ישרים וישמחו וכל-עולה קפצה פיה"},{"number":43,"verse":"מג מי-חכם וישמר-אלה ויתבוננו חסדי יהוה"}]}
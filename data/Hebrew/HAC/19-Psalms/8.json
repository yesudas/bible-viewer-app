{"bibleAbbr":"HAC","bookName":"Psalms","bookEnglishName":"Psalms","chapterNumber":8,"verses":[{"number":1,"verse":"א למנצח על-הגתית מזמור לדוד"},{"number":2,"verse":"ב יהוה אדנינו-- מה-אדיר שמך בכל-הארץ אשר תנה הודך על-השמים"},{"number":3,"verse":"ג מפי עוללים וינקים-- יסדת-עז למען צורריך להשבית אויב ומתנקם"},{"number":4,"verse":"ד כי-אראה שמיך מעשה אצבעתיך-- ירח וכוכבים אשר כוננתה"},{"number":5,"verse":"ה מה-אנוש כי-תזכרנו ובן-אדם כי תפקדנו"},{"number":6,"verse":"ו ותחסרהו מעט מאלהים וכבוד והדר תעטרהו"},{"number":7,"verse":"ז תמשילהו במעשי ידיך כל שתה תחת-רגליו"},{"number":8,"verse":"ח צנה ואלפים כלם וגם בהמות שדי"},{"number":9,"verse":"ט צפור שמים ודגי הים עבר ארחות ימים [ (Psalms 8:10) י יהוה אדנינו מה-אדיר שמך בכל-הארץ ]"}]}
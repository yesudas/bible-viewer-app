{"bibleAbbr":"HAC","bookName":"Psalms","bookEnglishName":"Psalms","chapterNumber":113,"verses":[{"number":1,"verse":"א הללו-יה הללו עבדי יהוה הללו את-שם יהוה"},{"number":2,"verse":"ב יהי שם יהוה מברך-- מעתה ועד-עולם"},{"number":3,"verse":"ג ממזרח-שמש עד-מבואו-- מהלל שם יהוה"},{"number":4,"verse":"ד רם על-כל-גוים יהוה על השמים כבודו"},{"number":5,"verse":"ה מי כיהוה אלהינו-- המגביהי לשבת"},{"number":6,"verse":"ו המשפילי לראות-- בשמים ובארץ"},{"number":7,"verse":"ז מקימי מעפר דל מאשפת ירים אביון"},{"number":8,"verse":"ח להושיבי עם-נדיבים עם נדיבי עמו"},{"number":9,"verse":"ט מושיבי עקרת הבית-- אם-הבנים שמחה הללו-יה"}]}
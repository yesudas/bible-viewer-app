{"bibleAbbr":"HAC","bookName":"Psalms","bookEnglishName":"Psalms","chapterNumber":22,"verses":[{"number":1,"verse":"א למנצח על-אילת השחר מזמור לדוד"},{"number":2,"verse":"ב אלי אלי למה עזבתני רחוק מישועתי דברי שאגתי"},{"number":3,"verse":"ג אלהי--אקרא יומם ולא תענה ולילה ולא-דמיה לי"},{"number":4,"verse":"ד ואתה קדוש-- יושב תהלות ישראל"},{"number":5,"verse":"ה בך בטחו אבתינו בטחו ותפלטמו"},{"number":6,"verse":"ו אליך זעקו ונמלטו בך בטחו ולא-בושו"},{"number":7,"verse":"ז ואנכי תולעת ולא-איש חרפת אדם ובזוי עם"},{"number":8,"verse":"ח כל-ראי ילעגו לי יפטירו בשפה יניעו ראש"},{"number":9,"verse":"ט גל אל-יהוה יפלטהו יצילהו כי חפץ בו"},{"number":10,"verse":"י כי-אתה גחי מבטן מבטיחי על-שדי אמי"},{"number":11,"verse":"יא עליך השלכתי מרחם מבטן אמי אלי אתה"},{"number":12,"verse":"יב אל-תרחק ממני כי-צרה קרובה כי-אין עוזר"},{"number":13,"verse":"יג סבבוני פרים רבים אבירי בשן כתרוני"},{"number":14,"verse":"יד פצו עלי פיהם אריה טרף ושאג"},{"number":15,"verse":"טו כמים נשפכתי-- והתפרדו כל-עצמותי היה לבי כדונג נמס בתוך מעי"},{"number":16,"verse":"טז יבש כחרש כחי ולשוני מדבק מלקוחי ולעפר-מות תשפתני"},{"number":17,"verse":"יז כי סבבוני כלבים עדת מרעים הקיפוני כארי ידי ורגלי"},{"number":18,"verse":"יח אספר כל-עצמותי המה יביטו יראו-בי"},{"number":19,"verse":"יט יחלקו בגדי להם ועל-לבושי יפילו גורל"},{"number":20,"verse":"כ ואתה יהוה אל-תרחק אילותי לעזרתי חושה"},{"number":21,"verse":"כא הצילה מחרב נפשי מיד-כלב יחידתי"},{"number":22,"verse":"כב הושיעני מפי אריה ומקרני רמים עניתני"},{"number":23,"verse":"כג אספרה שמך לאחי בתוך קהל אהללך"},{"number":24,"verse":"כד יראי יהוה הללוהו-- כל-זרע יעקב כבדוהו וגורו ממנו כל-זרע ישראל"},{"number":25,"verse":"כה כי לא-בזה ולא שקץ ענות עני-- ולא-הסתיר פניו ממנו ובשועו אליו שמע"},{"number":26,"verse":"כו מאתך תהלתי בקהל רב--נדרי אשלם נגד יראיו"},{"number":27,"verse":"כז יאכלו ענוים וישבעו-- יהללו יהוה דרשיו יחי לבבכם לעד"},{"number":28,"verse":"כח יזכרו וישבו אל-יהוה-- כל-אפסי-ארץ וישתחוו לפניך כל-משפחות גוים"},{"number":29,"verse":"כט כי ליהוה המלוכה ומשל בגוים"},{"number":30,"verse":"ל אכלו וישתחוו כל-דשני-ארץ-- לפניו יכרעו כל-יורדי עפר ונפשו לא חיה"},{"number":31,"verse":"לא זרע יעבדנו יספר לאדני לדור [ (Psalms 22:32) לב יבאו ויגידו צדקתו לעם נולד כי עשה ]"}]}
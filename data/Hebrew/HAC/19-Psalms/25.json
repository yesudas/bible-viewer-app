{"bibleAbbr":"HAC","bookName":"Psalms","bookEnglishName":"Psalms","chapterNumber":25,"verses":[{"number":1,"verse":"א לדוד אליך יהוה נפשי אשא"},{"number":2,"verse":"ב אלהי--בך בטחתי אל-אבושה אל-יעלצו אויבי לי"},{"number":3,"verse":"ג גם כל-קויך לא יבשו יבשו הבוגדים ריקם"},{"number":4,"verse":"ד דרכיך יהוה הודיעני ארחותיך למדני"},{"number":5,"verse":"ה הדריכני באמתך ולמדני-- כי-אתה אלהי ישעי אותך קויתי כל-היום"},{"number":6,"verse":"ו זכר-רחמיך יהוה וחסדיך כי מעולם המה"},{"number":7,"verse":"ז חטאות נעורי ופשעי-- אל-תזכר כחסדך זכר-לי-אתה-- למען טובך יהוה"},{"number":8,"verse":"ח טוב-וישר יהוה על-כן יורה חטאים בדרך"},{"number":9,"verse":"ט ידרך ענוים במשפט וילמד ענוים דרכו"},{"number":10,"verse":"י כל-ארחות יהוה חסד ואמת-- לנצרי בריתו ועדתיו"},{"number":11,"verse":"יא למען-שמך יהוה וסלחת לעוני כי רב-הוא"},{"number":12,"verse":"יב מי-זה האיש ירא יהוה-- יורנו בדרך יבחר"},{"number":13,"verse":"יג נפשו בטוב תלין וזרעו יירש ארץ"},{"number":14,"verse":"יד סוד יהוה ליראיו ובריתו להודיעם"},{"number":15,"verse":"טו עיני תמיד אל-יהוה כי הוא-יוציא מרשת רגלי"},{"number":16,"verse":"טז פנה-אלי וחנני כי-יחיד ועני אני"},{"number":17,"verse":"יז צרות לבבי הרחיבו ממצוקותי הוציאני"},{"number":18,"verse":"יח ראה עניי ועמלי ושא לכל-חטאותי"},{"number":19,"verse":"יט ראה-איבי כי-רבו ושנאת חמס שנאוני"},{"number":20,"verse":"כ שמרה נפשי והצילני אל-אבוש כי-חסיתי בך"},{"number":21,"verse":"כא תם-וישר יצרוני כי קויתיך"},{"number":22,"verse":"כב פדה אלהים את-ישראל-- מכל צרותיו"}]}
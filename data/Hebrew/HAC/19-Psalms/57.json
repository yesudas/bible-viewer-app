{"bibleAbbr":"HAC","bookName":"Psalms","bookEnglishName":"Psalms","chapterNumber":57,"verses":[{"number":1,"verse":"א למנצח אל-תשחת לדוד מכתם-- בברחו מפני-שאול במערה"},{"number":2,"verse":"ב חנני אלהים חנני-- כי בך חסיה נפשי ובצל-כנפיך אחסה-- עד יעבר הוות"},{"number":3,"verse":"ג אקרא לאלהים עליון לאל גמר עלי"},{"number":4,"verse":"ד ישלח משמים ויושיעני-- חרף שאפי סלה ישלח אלהים חסדו ואמתו"},{"number":5,"verse":"ה נפשי בתוך לבאם-- אשכבה להטים בני-אדם--שניהם חנית וחצים ולשונם חרב חדה"},{"number":6,"verse":"ו רומה על-השמים אלהים על כל-הארץ כבודך"},{"number":7,"verse":"ז רשת הכינו לפעמי-- כפף נפשי כרו לפני שיחה נפלו בתוכה סלה"},{"number":8,"verse":"ח נכון לבי אלהים נכון לבי אשירה ואזמרה"},{"number":9,"verse":"ט עורה כבודי--עורה הנבל וכנור אעירה שחר"},{"number":10,"verse":"י אודך בעמים אדני אזמרך בלאמים"},{"number":11,"verse":"יא כי-גדל עד-שמים חסדך ועד-שחקים אמתך [ (Psalms 57:12) יב רומה על-שמים אלהים על כל-הארץ כבודך ]"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":5,"verses":[{"number":1,"verse":"א למנצח אל-הנחילות מזמור לדוד"},{"number":2,"verse":"ב אמרי האזינה יהוה בינה הגיגי"},{"number":3,"verse":"ג הקשיבה לקול שועי--מלכי ואלהי כי-אליך אתפלל"},{"number":4,"verse":"ד יהוה--בקר תשמע קולי בקר אערך-לך ואצפה"},{"number":5,"verse":"ה כי לא אל חפץ רשע אתה לא יגרך רע"},{"number":6,"verse":"ו לא-יתיצבו הוללים לנגד עיניך שנאת כל-פעלי און"},{"number":7,"verse":"ז תאבד דברי כזב איש-דמים ומרמה יתעב יהוה"},{"number":8,"verse":"ח ואני--ברב חסדך אבוא ביתך אשתחוה אל-היכל-קדשך ביראתך"},{"number":9,"verse":"ט יהוה נחני בצדקתך--למען שוררי הושר (הישר) לפני דרכך"},{"number":10,"verse":"י כי אין בפיהו נכונה--קרבם הוות קבר-פתוח גרנם לשונם יחליקון"},{"number":11,"verse":"יא האשימם אלהים-- יפלו ממעצותיהם ברב פשעיהם הדיחמו-- כי-מרו בך"},{"number":12,"verse":"יב וישמחו כל-חוסי בך לעולם ירננו-- ותסך עלימו ויעלצו בך אהבי שמך [ (Psalms 5:13) יג כי-אתה תברך צדיק יהוה--כצנה רצון תעטרנו ]"}]}
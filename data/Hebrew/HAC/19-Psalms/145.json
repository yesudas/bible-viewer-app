{"bibleAbbr":"HAC","bookName":"Psalms","bookEnglishName":"Psalms","chapterNumber":145,"verses":[{"number":1,"verse":"א תהלה לדוד ארוממך אלוהי המלך ואברכה שמך לעולם ועד"},{"number":2,"verse":"ב בכל-יום אברכך ואהללה שמך לעולם ועד"},{"number":3,"verse":"ג גדול יהוה ומהלל מאד ולגדלתו אין חקר"},{"number":4,"verse":"ד דור לדור ישבח מעשיך וגבורתיך יגידו"},{"number":5,"verse":"ה הדר כבוד הודך-- ודברי נפלאתיך אשיחה"},{"number":6,"verse":"ו ועזוז נוראתיך יאמרו וגדלותיך (וגדלתך) אספרנה"},{"number":7,"verse":"ז זכר רב-טובך יביעו וצדקתך ירננו"},{"number":8,"verse":"ח חנון ורחום יהוה ארך אפים וגדל-חסד"},{"number":9,"verse":"ט טוב-יהוה לכל ורחמיו על-כל-מעשיו"},{"number":10,"verse":"י יודוך יהוה כל-מעשיך וחסידיך יברכוכה"},{"number":11,"verse":"יא כבוד מלכותך יאמרו וגבורתך ידברו"},{"number":12,"verse":"יב להודיע לבני האדם--גבורתיו וכבוד הדר מלכותו"},{"number":13,"verse":"יג מלכותך מלכות כל-עלמים וממשלתך בכל-דור ודר"},{"number":14,"verse":"יד סומך יהוה לכל-הנפלים וזוקף לכל-הכפופים"},{"number":15,"verse":"טו עיני-כל אליך ישברו ואתה נותן-להם את-אכלם בעתו"},{"number":16,"verse":"טז פותח את-ידך ומשביע לכל-חי רצון"},{"number":17,"verse":"יז צדיק יהוה בכל-דרכיו וחסיד בכל-מעשיו"},{"number":18,"verse":"יח קרוב יהוה לכל-קראיו-- לכל אשר יקראהו באמת"},{"number":19,"verse":"יט רצון-יראיו יעשה ואת-שועתם ישמע ויושיעם"},{"number":20,"verse":"כ שומר יהוה את-כל-אהביו ואת כל-הרשעים ישמיד"},{"number":21,"verse":"כא תהלת יהוה ידבר-פי ויברך כל-בשר שם קדשו--לעולם ועד"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":84,"verses":[{"number":1,"verse":"א למנצח על-הגתית לבני-קרח מזמור"},{"number":2,"verse":"ב מה-ידידות משכנותיך-- יהוה צבאות"},{"number":3,"verse":"ג נכספה וגם-כלתה נפשי-- לחצרות יהוה לבי ובשרי-- ירננו אל אל-חי"},{"number":4,"verse":"ד גם-צפור מצאה בית ודרור קן לה-- אשר-שתה אפרחיה את-מזבחותיך יהוה צבאות-- מלכי ואלהי"},{"number":5,"verse":"ה אשרי יושבי ביתך-- עוד יהללוך סלה"},{"number":6,"verse":"ו אשרי אדם עוז-לו בך מסלות בלבבם"},{"number":7,"verse":"ז עברי בעמק הבכא-- מעין ישיתוהו גם-ברכות יעטה מורה"},{"number":8,"verse":"ח ילכו מחיל אל-חיל יראה אל-אלהים בציון"},{"number":9,"verse":"ט יהוה אלהים צבאות שמעה תפלתי האזינה אלהי יעקב סלה"},{"number":10,"verse":"י מגננו ראה אלהים והבט פני משיחך"},{"number":11,"verse":"יא כי טוב-יום בחצריך מאלף בחרתי--הסתופף בבית אלהי מדור באהלי-רשע"},{"number":12,"verse":"יב כי שמש ומגן-- יהוה אלהים חן וכבוד יתן יהוה לא ימנע-טוב להלכים בתמים [ (Psalms 84:13) יג יהוה צבאות-- אשרי אדם בטח בך ]"}]}
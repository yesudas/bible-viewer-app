{"bibleAbbr":"HAC","bookName":"Psalms","bookEnglishName":"Psalms","chapterNumber":51,"verses":[{"number":1,"verse":"א למנצח מזמור לדוד"},{"number":2,"verse":"ב בבוא-אליו נתן הנביא-- כאשר-בא אל-בת-שבע"},{"number":3,"verse":"ג חנני אלהים כחסדך כרב רחמיך מחה פשעי"},{"number":4,"verse":"ד הרבה (הרב) כבסני מעוני ומחטאתי טהרני"},{"number":5,"verse":"ה כי-פשעי אני אדע וחטאתי נגדי תמיד"},{"number":6,"verse":"ו לך לבדך חטאתי והרע בעיניך עשיתי למען תצדק בדברך-- תזכה בשפטך"},{"number":7,"verse":"ז הן-בעוון חוללתי ובחטא יחמתני אמי"},{"number":8,"verse":"ח הן-אמת חפצת בטחות ובסתם חכמה תודיעני"},{"number":9,"verse":"ט תחטאני באזוב ואטהר תכבסני ומשלג אלבין"},{"number":10,"verse":"י תשמיעני ששון ושמחה תגלנה עצמות דכית"},{"number":11,"verse":"יא הסתר פניך מחטאי וכל-עונתי מחה"},{"number":12,"verse":"יב לב טהור ברא-לי אלהים ורוח נכון חדש בקרבי"},{"number":13,"verse":"יג אל-תשליכני מלפניך ורוח קדשך אל-תקח ממני"},{"number":14,"verse":"יד השיבה לי ששון ישעך ורוח נדיבה תסמכני"},{"number":15,"verse":"טו אלמדה פשעים דרכיך וחטאים אליך ישובו"},{"number":16,"verse":"טז הצילני מדמים אלהים-- אלהי תשועתי תרנן לשוני צדקתך"},{"number":17,"verse":"יז אדני שפתי תפתח ופי יגיד תהלתך"},{"number":18,"verse":"יח כי לא-תחפץ זבח ואתנה עולה לא תרצה"},{"number":19,"verse":"יט זבחי אלהים רוח נשברה לב-נשבר ונדכה-- אלהים לא תבזה [ (Psalms 51:20) כ היטיבה ברצונך את-ציון תבנה חומות ירושלם ] [ (Psalms 51:21) כא אז תחפץ זבחי-צדק עולה וכליל אז יעלו על-מזבחך פרים ]"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":93,"verses":[{"number":1,"verse":"א יהוה מלך גאות לבש לבש יהוה עז התאזר אף-תכון תבל בל-תמוט"},{"number":2,"verse":"ב נכון כסאך מאז מעולם אתה"},{"number":3,"verse":"ג נשאו נהרות יהוה--נשאו נהרות קולם ישאו נהרות דכים"},{"number":4,"verse":"ד מקלות מים רבים--אדירים משברי-ים אדיר במרום יהוה"},{"number":5,"verse":"ה עדתיך נאמנו מאד--לביתך נאוה-קדש יהוה לארך ימים"}]}
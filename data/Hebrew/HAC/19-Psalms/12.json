{"bibleAbbr":"HAC","bookName":"Psalms","bookEnglishName":"Psalms","chapterNumber":12,"verses":[{"number":1,"verse":"א למנצח על-השמינית מזמור לדוד"},{"number":2,"verse":"ב הושיעה יהוה כי-גמר חסיד כי-פסו אמונים מבני אדם"},{"number":3,"verse":"ג שוא ידברו--איש את-רעהו שפת חלקות--בלב ולב ידברו"},{"number":4,"verse":"ד יכרת יהוה כל-שפתי חלקות-- לשון מדברת גדלות"},{"number":5,"verse":"ה אשר אמרו ללשננו נגביר--שפתינו אתנו מי אדון לנו"},{"number":6,"verse":"ו משד עניים מאנקת אביונים עתה אקום יאמר יהוה אשית בישע יפיח לו"},{"number":7,"verse":"ז אמרות יהוה אמרות טהרות כסף צרוף בעליל לארץ מזקק שבעתים"},{"number":8,"verse":"ח אתה-יהוה תשמרם תצרנו מן-הדור זו לעולם [ (Psalms 12:9) ט סביב רשעים יתהלכון כרם זלות לבני אדם ]"}]}
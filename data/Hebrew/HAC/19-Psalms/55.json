{"bibleAbbr":"HAC","bookName":"Psalms","bookEnglishName":"Psalms","chapterNumber":55,"verses":[{"number":1,"verse":"א למנצח בנגינת משכיל לדוד"},{"number":2,"verse":"ב האזינה אלהים תפלתי ואל-תתעלם מתחנתי"},{"number":3,"verse":"ג הקשיבה לי וענני אריד בשיחי ואהימה"},{"number":4,"verse":"ד מקול אויב--מפני עקת רשע כי-ימיטו עלי און ובאף ישטמוני"},{"number":5,"verse":"ה לבי יחיל בקרבי ואימות מות נפלו עלי"},{"number":6,"verse":"ו יראה ורעד יבא בי ותכסני פלצות"},{"number":7,"verse":"ז ואמר--מי-יתן-לי אבר כיונה אעופה ואשכנה"},{"number":8,"verse":"ח הנה ארחיק נדד אלין במדבר סלה"},{"number":9,"verse":"ט אחישה מפלט לי-- מרוח סעה מסער"},{"number":10,"verse":"י בלע אדני פלג לשונם כי-ראיתי חמס וריב בעיר"},{"number":11,"verse":"יא יומם ולילה--יסובבה על-חומתיה ואון ועמל בקרבה"},{"number":12,"verse":"יב הוות בקרבה ולא-ימיש מרחבה תך ומרמה"},{"number":13,"verse":"יג כי לא-אויב יחרפני ואשא לא-משנאי עלי הגדיל ואסתר ממנו"},{"number":14,"verse":"יד ואתה אנוש כערכי אלופי ומידעי"},{"number":15,"verse":"טו אשר יחדו נמתיק סוד בבית אלהים נהלך ברגש"},{"number":16,"verse":"טז ישימות (ישי מות) עלימו--ירדו שאול חיים כי-רעות במגורם בקרבם"},{"number":17,"verse":"יז אני אל-אלהים אקרא ויהוה יושיעני"},{"number":18,"verse":"יח ערב ובקר וצהרים אשיחה ואהמה וישמע קולי"},{"number":19,"verse":"יט פדה בשלום נפשי מקרב-לי כי-ברבים היו עמדי"},{"number":20,"verse":"כ ישמע אל ויענם-- וישב קדם סלה אשר אין חליפות למו ולא יראו אלהים"},{"number":21,"verse":"כא שלח ידיו בשלמיו חלל בריתו"},{"number":22,"verse":"כב חלקו מחמאת פיו-- וקרב-לבו רכו דבריו משמן והמה פתחות"},{"number":23,"verse":"כג השלך על-יהוה יהבך-- והוא יכלכלך לא-יתן לעולם מוט-- לצדיק [ (Psalms 55:24) כד ואתה אלהים תורדם לבאר שחת-- אנשי דמים ומרמה לא-יחצו ימיהם ואני אבטח-בך ]"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":23,"verses":[{"number":1,"verse":"א מזמור לדוד יהוה רעי לא אחסר"},{"number":2,"verse":"ב בנאות דשא ירביצני על-מי מנחות ינהלני"},{"number":3,"verse":"ג נפשי ישובב ינחני במעגלי-צדק למען שמו"},{"number":4,"verse":"ד גם כי-אלך בגיא צלמות לא-אירא רע-- כי-אתה עמדי שבטך ומשענתך המה ינחמני"},{"number":5,"verse":"ה תערך לפני שלחן-- נגד צררי דשנת בשמן ראשי כוסי רויה"},{"number":6,"verse":"ו אך טוב וחסד ירדפוני-- כל-ימי חיי ושבתי בבית-יהוה לארך ימים"}]}
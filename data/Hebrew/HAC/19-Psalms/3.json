{"bibleAbbr":"HAC","bookName":"Psalms","bookEnglishName":"Psalms","chapterNumber":3,"verses":[{"number":1,"verse":"א מזמור לדוד בברחו מפני אבשלום בנו"},{"number":2,"verse":"ב יהוה מה-רבו צרי רבים קמים עלי"},{"number":3,"verse":"ג רבים אמרים לנפשי אין ישועתה לו באלהים סלה"},{"number":4,"verse":"ד ואתה יהוה מגן בעדי כבודי ומרים ראשי"},{"number":5,"verse":"ה קולי אל-יהוה אקרא ויענני מהר קדשו סלה"},{"number":6,"verse":"ו אני שכבתי ואישנה הקיצותי--כי יהוה יסמכני"},{"number":7,"verse":"ז לא-אירא מרבבות עם-- אשר סביב שתו עלי"},{"number":8,"verse":"ח קומה יהוה הושיעני אלהי-- כי-הכית את-כל-איבי לחי שני רשעים שברת [ (Psalms 3:9) ט ליהוה הישועה על-עמך ברכתך סלה ]"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":85,"verses":[{"number":1,"verse":"א למנצח לבני-קרח מזמור"},{"number":2,"verse":"ב רצית יהוה ארצך שבת שבות (שבית) יעקב"},{"number":3,"verse":"ג נשאת עון עמך כסית כל-חטאתם סלה"},{"number":4,"verse":"ד אספת כל-עברתך השיבות מחרון אפך"},{"number":5,"verse":"ה שובנו אלהי ישענו והפר כעסך עמנו"},{"number":6,"verse":"ו הלעולם תאנף-בנו תמשך אפך לדר ודר"},{"number":7,"verse":"ז הלא-אתה תשוב תחינו ועמך ישמחו-בך"},{"number":8,"verse":"ח הראנו יהוה חסדך וישעך תתן-לנו"},{"number":9,"verse":"ט אשמעה-- מה-ידבר האל יהוה כי ידבר שלום--אל-עמו ואל-חסידיו ואל-ישובו לכסלה"},{"number":10,"verse":"י אך קרוב ליראיו ישעו לשכן כבוד בארצנו"},{"number":11,"verse":"יא חסד-ואמת נפגשו צדק ושלום נשקו"},{"number":12,"verse":"יב אמת מארץ תצמח וצדק משמים נשקף"},{"number":13,"verse":"יג גם-יהוה יתן הטוב וארצנו תתן יבולה [ (Psalms 85:14) יד צדק לפניו יהלך וישם לדרך פעמיו ]"}]}
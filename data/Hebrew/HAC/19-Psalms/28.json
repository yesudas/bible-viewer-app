{"bibleAbbr":"HAC","bookName":"Psalms","bookEnglishName":"Psalms","chapterNumber":28,"verses":[{"number":1,"verse":"א לדוד אליך יהוה אקרא-- צורי אל-תחרש ממני פן-תחשה ממני ונמשלתי עם-יורדי בור"},{"number":2,"verse":"ב שמע קול תחנוני בשועי אליך בנשאי ידי אל-דביר קדשך"},{"number":3,"verse":"ג אל-תמשכני עם-רשעים ועם-פעלי-און דברי שלום עם-רעיהם ורעה בלבבם"},{"number":4,"verse":"ד תן-להם כפעלם וכרע מעלליהם כמעשה ידיהם תן להם השב גמולם להם"},{"number":5,"verse":"ה כי לא יבינו אל-פעלת יהוה-- ואל-מעשה ידיו יהרסם ולא יבנם"},{"number":6,"verse":"ו ברוך יהוה כי-שמע קול תחנוני"},{"number":7,"verse":"ז יהוה עזי ומגני-- בו בטח לבי ונעזרתי ויעלז לבי ומשירי אהודנו"},{"number":8,"verse":"ח יהוה עז-למו ומעוז ישועות משיחו הוא"},{"number":9,"verse":"ט הושיעה את-עמך-- וברך את-נחלתך ורעם ונשאם עד-העולם"}]}
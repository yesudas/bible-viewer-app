{"bibleAbbr":"HAC","bookName":"Psalms","bookEnglishName":"Psalms","chapterNumber":38,"verses":[{"number":1,"verse":"א מזמור לדוד להזכיר"},{"number":2,"verse":"ב יהוה--אל-בקצפך תוכיחני ובחמתך תיסרני"},{"number":3,"verse":"ג כי-חציך נחתו בי ותנחת עלי ידך"},{"number":4,"verse":"ד אין-מתם בבשרי מפני זעמך אין-שלום בעצמי מפני חטאתי"},{"number":5,"verse":"ה כי עונתי עברו ראשי כמשא כבד יכבדו ממני"},{"number":6,"verse":"ו הבאישו נמקו חבורתי מפני אולתי"},{"number":7,"verse":"ז נעויתי שחתי עד-מאד כל-היום קדר הלכתי"},{"number":8,"verse":"ח כי-כסלי מלאו נקלה ואין מתם בבשרי"},{"number":9,"verse":"ט נפוגותי ונדכיתי עד-מאד שאגתי מנהמת לבי"},{"number":10,"verse":"י אדני נגדך כל-תאותי ואנחתי ממך לא-נסתרה"},{"number":11,"verse":"יא לבי סחרחר עזבני כחי ואור-עיני גם-הם אין אתי"},{"number":12,"verse":"יב אהבי ורעי--מנגד נגעי יעמדו וקרובי מרחק עמדו"},{"number":13,"verse":"יג וינקשו מבקשי נפשי ודרשי רעתי דברו הוות ומרמות כל-היום יהגו"},{"number":14,"verse":"יד ואני כחרש לא אשמע וכאלם לא יפתח-פיו"},{"number":15,"verse":"טו ואהי--כאיש אשר לא-שמע ואין בפיו תוכחות"},{"number":16,"verse":"טז כי-לך יהוה הוחלתי אתה תענה אדני אלהי"},{"number":17,"verse":"יז כי-אמרתי פן-ישמחו-לי במוט רגלי עלי הגדילו"},{"number":18,"verse":"יח כי-אני לצלע נכון ומכאובי נגדי תמיד"},{"number":19,"verse":"יט כי-עוני אגיד אדאג מחטאתי"},{"number":20,"verse":"כ ואיבי חיים עצמו ורבו שנאי שקר"},{"number":21,"verse":"כא ומשלמי רעה תחת טובה-- ישטנוני תחת רדופי- (רדפי-) טוב"},{"number":22,"verse":"כב אל-תעזבני יהוה אלהי אל-תרחק ממני [ (Psalms 38:23) כג חושה לעזרתי אדני תשועתי ]"}]}
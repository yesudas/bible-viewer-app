{"bibleAbbr":"HAC","bookName":"Psalms","bookEnglishName":"Psalms","chapterNumber":92,"verses":[{"number":1,"verse":"א מזמור שיר ליום השבת"},{"number":2,"verse":"ב טוב להדות ליהוה ולזמר לשמך עליון"},{"number":3,"verse":"ג להגיד בבקר חסדך ואמונתך בלילות"},{"number":4,"verse":"ד עלי-עשור ועלי-נבל עלי הגיון בכנור"},{"number":5,"verse":"ה כי שמחתני יהוה בפעלך במעשי ידיך ארנן"},{"number":6,"verse":"ו מה-גדלו מעשיך יהוה מאד עמקו מחשבתיך"},{"number":7,"verse":"ז איש-בער לא ידע וכסיל לא-יבין את-זאת"},{"number":8,"verse":"ח בפרח רשעים כמו עשב ויציצו כל-פעלי און להשמדם עדי-עד"},{"number":9,"verse":"ט ואתה מרום-- לעלם יהוה"},{"number":10,"verse":"י כי הנה איביך יהוה-- כי-הנה איביך יאבדו יתפרדו כל-פעלי און"},{"number":11,"verse":"יא ותרם כראים קרני בלתי בשמן רענן"},{"number":12,"verse":"יב ותבט עיני בשורי בקמים עלי מרעים-- תשמענה אזני"},{"number":13,"verse":"יג צדיק כתמר יפרח כארז בלבנון ישגה"},{"number":14,"verse":"יד שתולים בבית יהוה בחצרות אלהינו יפריחו"},{"number":15,"verse":"טו עוד ינובון בשיבה דשנים ורעננים יהיו [ (Psalms 92:16) טז להגיד כי-ישר יהוה צורי ולא-עלתה (עולתה) בו ]"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":9,"verses":[{"number":1,"verse":"א למנצח על-מות לבן מזמור לדוד"},{"number":2,"verse":"ב אודה יהוה בכל-לבי אספרה כל-נפלאותיך"},{"number":3,"verse":"ג אשמחה ואעלצה בך אזמרה שמך עליון"},{"number":4,"verse":"ד בשוב-אויבי אחור יכשלו ויאבדו מפניך"},{"number":5,"verse":"ה כי-עשית משפטי ודיני ישבת לכסא שופט צדק"},{"number":6,"verse":"ו גערת גוים אבדת רשע שמם מחית לעולם ועד"},{"number":7,"verse":"ז האויב תמו חרבות--לנצח וערים נתשת--אבד זכרם המה"},{"number":8,"verse":"ח ויהוה לעולם ישב כונן למשפט כסאו"},{"number":9,"verse":"ט והוא ישפט-תבל בצדק ידין לאמים במישרים"},{"number":10,"verse":"י ויהי יהוה משגב לדך משגב לעתות בצרה"},{"number":11,"verse":"יא ויבטחו בך יודעי שמך כי לא-עזבת דרשיך יהוה"},{"number":12,"verse":"יב זמרו--ליהוה ישב ציון הגידו בעמים עלילותיו"},{"number":13,"verse":"יג כי-דרש דמים אותם זכר לא-שכח צעקת עניים (ענוים)"},{"number":14,"verse":"יד חננני יהוה--ראה עניי משנאי מרוממי משערי מות"},{"number":15,"verse":"טו למען אספרה כל-תהלתיך בשערי בת-ציון--אגילה בישועתך"},{"number":16,"verse":"טז טבעו גוים בשחת עשו ברשת-זו טמנו נלכדה רגלם"},{"number":17,"verse":"יז נודע יהוה--משפט עשה בפעל כפיו נוקש רשע הגיון סלה"},{"number":18,"verse":"יח ישובו רשעים לשאולה כל-גוים שכחי אלהים"},{"number":19,"verse":"יט כי לא לנצח ישכח אביון תקות ענוים (עניים) תאבד לעד"},{"number":20,"verse":"כ קומה יהוה אל-יעז אנוש ישפטו גוים על-פניך [ (Psalms 9:21) כא שיתה יהוה מורה--להם ידעו גוים--אנוש המה סלה ]"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":46,"verses":[{"number":1,"verse":"א למנצח לבני-קרח-- על-עלמות שיר"},{"number":2,"verse":"ב אלהים לנו מחסה ועז עזרה בצרות נמצא מאד"},{"number":3,"verse":"ג על-כן לא-נירא בהמיר ארץ ובמוט הרים בלב ימים"},{"number":4,"verse":"ד יהמו יחמרו מימיו ירעשו הרים בגאותו סלה"},{"number":5,"verse":"ה נהר--פלגיו ישמחו עיר-אלהים קדש משכני עליון"},{"number":6,"verse":"ו אלהים בקרבה בל-תמוט יעזרה אלהים לפנות בקר"},{"number":7,"verse":"ז המו גוים מטו ממלכות נתן בקולו תמוג ארץ"},{"number":8,"verse":"ח יהוה צבאות עמנו משגב-לנו אלהי יעקב סלה"},{"number":9,"verse":"ט לכו-חזו מפעלות יהוה-- אשר-שם שמות בארץ"},{"number":10,"verse":"י משבית מלחמות עד-קצה הארץ קשת ישבר וקצץ חנית עגלות ישרף באש"},{"number":11,"verse":"יא הרפו ודעו כי-אנכי אלהים ארום בגוים ארום בארץ [ (Psalms 46:12) יב יהוה צבאות עמנו משגב-לנו אלהי יעקב סלה ]"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":19,"verses":[{"number":1,"verse":"א למנצח מזמור לדוד"},{"number":2,"verse":"ב השמים מספרים כבוד-אל ומעשה ידיו מגיד הרקיע"},{"number":3,"verse":"ג יום ליום יביע אמר ולילה ללילה יחוה-דעת"},{"number":4,"verse":"ד אין-אמר ואין דברים בלי נשמע קולם"},{"number":5,"verse":"ה בכל-הארץ יצא קום ובקצה תבל מליהם לשמש שם-אהל בהם"},{"number":6,"verse":"ו והוא--כחתן יצא מחפתו ישיש כגבור לרוץ ארח"},{"number":7,"verse":"ז מקצה השמים מוצאו--ותקופתו על-קצותם ואין נסתר מחמתו"},{"number":8,"verse":"ח תורת יהוה תמימה משיבת נפש עדות יהוה נאמנה מחכימת פתי"},{"number":9,"verse":"ט פקודי יהוה ישרים משמחי-לב מצות יהוה ברה מאירת עינים"},{"number":10,"verse":"י יראת יהוה טהורה--עומדת לעד משפטי-יהוה אמת צדקו יחדו"},{"number":11,"verse":"יא הנחמדים--מזהב ומפז רב ומתוקים מדבש ונפת צופים"},{"number":12,"verse":"יב גם-עבדך נזהר בהם בשמרם עקב רב"},{"number":13,"verse":"יג שגיאות מי-יבין מנסתרות נקני"},{"number":14,"verse":"יד גם מזדים חשך עבדך-- אל-ימשלו-בי אז איתם ונקיתי מפשע רב [ (Psalms 19:15) טו יהיו לרצון אמרי-פי והגיון לבי לפניך יהוה צורי וגאלי ]"}]}
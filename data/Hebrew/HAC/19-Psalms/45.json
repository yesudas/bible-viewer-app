{"bibleAbbr":"HAC","bookName":"Psalms","bookEnglishName":"Psalms","chapterNumber":45,"verses":[{"number":1,"verse":"א למנצח על-ששנים לבני-קרח משכיל שיר ידידת"},{"number":2,"verse":"ב רחש לבי דבר טוב-- אמר אני מעשי למלך לשוני עט סופר מהיר"},{"number":3,"verse":"ג יפיפית מבני אדם-- הוצק חן בשפתותיך על-כן ברכך אלהים לעולם"},{"number":4,"verse":"ד חגור-חרבך על-ירך גבור-- הודך והדרך"},{"number":5,"verse":"ה והדרך צלח רכב-- על-דבר-אמת וענוה-צדק ותורך נוראות ימינך"},{"number":6,"verse":"ו חציך שנונים עמים תחתיך יפלו בלב אויבי המלך"},{"number":7,"verse":"ז כסאך אלהים עולם ועד שבט מישר שבט מלכותך"},{"number":8,"verse":"ח אהבת צדק ותשנא-רשע על-כן משחך אלהים אלהיך שמן ששון-- מחברך"},{"number":9,"verse":"ט מר-ואהלות קציעות כל-בגדתיך מן-היכלי שן מני שמחוך"},{"number":10,"verse":"י בנות מלכים ביקרותיך נצבה שגל לימינך בכתם אופיר"},{"number":11,"verse":"יא שמעי-בת וראי והטי אזנך ושכחי עמך ובית אביך"},{"number":12,"verse":"יב ויתאו המלך יפיך כי-הוא אדניך והשתחוי-לו"},{"number":13,"verse":"יג ובת-צר במנחה פניך יחלו--עשירי עם"},{"number":14,"verse":"יד כל-כבודה בת-מלך פנימה ממשבצות זהב לבושה"},{"number":15,"verse":"טו לרקמות תובל למלך בתולות אחריה רעותיה--מובאות לך"},{"number":16,"verse":"טז תובלנה בשמחת וגיל תבאינה בהיכל מלך"},{"number":17,"verse":"יז תחת אבתיך יהיו בניך תשיתמו לשרים בכל-הארץ [ (Psalms 45:18) יח אזכירה שמך בכל-דר ודר על-כן עמים יהודוך לעלם ועד ]"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":56,"verses":[{"number":1,"verse":"א למנצח על-יונת אלם רחקים-- לדוד מכתם באחז אותו פלשתים בגת"},{"number":2,"verse":"ב חנני אלהים כי-שאפני אנוש כל-היום לחם ילחצני"},{"number":3,"verse":"ג שאפו שוררי כל-היום כי-רבים לחמים לי מרום"},{"number":4,"verse":"ד יום אירא-- אני אליך אבטח"},{"number":5,"verse":"ה באלהים אהלל דברו באלהים בטחתי לא אירא מה-יעשה בשר לי"},{"number":6,"verse":"ו כל-היום דברי יעצבו עלי כל-מחשבתם לרע"},{"number":7,"verse":"ז יגורו יצפינו (יצפונו)--המה עקבי ישמרו כאשר קוו נפשי"},{"number":8,"verse":"ח על-און פלט-למו באף עמים הורד אלהים"},{"number":9,"verse":"ט נדי ספרתה-אתה שימה דמעתי בנאדך הלא בספרתך"},{"number":10,"verse":"י אז ישובו אויבי אחור ביום אקרא זה-ידעתי כי-אלהים לי"},{"number":11,"verse":"יא באלהים אהלל דבר ביהוה אהלל דבר"},{"number":12,"verse":"יב באלהים בטחתי לא אירא מה-יעשה אדם לי"},{"number":13,"verse":"יג עלי אלהים נדריך אשלם תודת לך [ (Psalms 56:14) יד כי הצלת נפשי ממות-- הלא רגלי מדחי להתהלך לפני אלהים-- באור החיים ]"}]}
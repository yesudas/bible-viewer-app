{"bibleAbbr":"HAC","bookName":"Psalms","bookEnglishName":"Psalms","chapterNumber":49,"verses":[{"number":1,"verse":"א למנצח לבני-קרח מזמור"},{"number":2,"verse":"ב שמעו-זאת כל-העמים האזינו כל-ישבי חלד"},{"number":3,"verse":"ג גם-בני אדם גם-בני-איש-- יחד עשיר ואביון"},{"number":4,"verse":"ד פי ידבר חכמות והגות לבי תבונות"},{"number":5,"verse":"ה אטה למשל אזני אפתח בכנור חידתי"},{"number":6,"verse":"ו למה אירא בימי רע-- עון עקבי יסובני"},{"number":7,"verse":"ז הבטחים על-חילם וברב עשרם יתהללו"},{"number":8,"verse":"ח אח--לא פדה יפדה איש לא-יתן לאלהים כפרו"},{"number":9,"verse":"ט ויקר פדיון נפשם וחדל לעולם"},{"number":10,"verse":"י ויחי-עוד לנצח לא יראה השחת"},{"number":11,"verse":"יא כי יראה חכמים ימותו-- יחד כסיל ובער יאבדו ועזבו לאחרים חילם"},{"number":12,"verse":"יב קרבם בתימו לעולם-- משכנתם לדור ודר קראו בשמותם עלי אדמות"},{"number":13,"verse":"יג ואדם ביקר בל-ילין נמשל כבהמות נדמו"},{"number":14,"verse":"יד זה דרכם כסל למו ואחריהם בפיהם ירצו סלה"},{"number":15,"verse":"טו כצאן לשאול שתו-- מות ירעם וירדו בם ישרים לבקר--וצירם (וצורם) לבלות שאול מזבל לו"},{"number":16,"verse":"טז אך-אלהים--יפדה נפשי מיד-שאול כי יקחני סלה"},{"number":17,"verse":"יז אל-תירא כי-יעשר איש כי-ירבה כבוד ביתו"},{"number":18,"verse":"יח כי לא במותו יקח הכל לא-ירד אחריו כבודו"},{"number":19,"verse":"יט כי-נפשו בחייו יברך ויודך כי-תיטיב לך"},{"number":20,"verse":"כ תבוא עד-דור אבותיו עד-נצח לא יראו-אור [ (Psalms 49:21) כא אדם ביקר ולא יבין נמשל כבהמות נדמו ]"}]}
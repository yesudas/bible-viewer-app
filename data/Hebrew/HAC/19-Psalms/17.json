{"bibleAbbr":"HAC","bookName":"Psalms","bookEnglishName":"Psalms","chapterNumber":17,"verses":[{"number":1,"verse":"א תפלה לדוד שמעה יהוה צדק-- הקשיבה רנתי האזינה תפלתי בלא שפתי מרמה"},{"number":2,"verse":"ב מלפניך משפטי יצא עיניך תחזינה מישרים"},{"number":3,"verse":"ג בחנת לבי פקדת לילה-- צרפתני בל-תמצא זמתי בל-יעבר-פי"},{"number":4,"verse":"ד לפעלות אדם בדבר שפתיך-- אני שמרתי ארחות פריץ"},{"number":5,"verse":"ה תמך אשרי במעגלותיך בל-נמוטו פעמי"},{"number":6,"verse":"ו אני-קראתיך כי-תענני אל הט-אזנך לי שמע אמרתי"},{"number":7,"verse":"ז הפלה חסדיך מושיע חוסים-- ממתקוממים בימינך"},{"number":8,"verse":"ח שמרני כאישון בת-עין בצל כנפיך תסתירני"},{"number":9,"verse":"ט מפני רשעים זו שדוני איבי בנפש יקיפו עלי"},{"number":10,"verse":"י חלבמו סגרו פימו דברו בגאות"},{"number":11,"verse":"יא אשרינו עתה סבבוני (סבבונו) עיניהם ישיתו לנטות בארץ"},{"number":12,"verse":"יב דמינו--כאריה יכסוף לטרף וככפיר ישב במסתרים"},{"number":13,"verse":"יג קומה יהוה-- קדמה פניו הכריעהו פלטה נפשי מרשע חרבך"},{"number":14,"verse":"יד ממתים ידך יהוה ממתים מחלד-- חלקם בחיים וצפינך (וצפונך) תמלא בטנם ישבעו בנים-- והניחו יתרם לעולליהם"},{"number":15,"verse":"טו אני--בצדק אחזה פניך אשבעה בהקיץ תמונתך"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":47,"verses":[{"number":1,"verse":"א למנצח לבני-קרח מזמור"},{"number":2,"verse":"ב כל-העמים תקעו-כף הריעו לאלהים בקול רנה"},{"number":3,"verse":"ג כי-יהוה עליון נורא מלך גדול על-כל-הארץ"},{"number":4,"verse":"ד ידבר עמים תחתינו ולאמים תחת רגלינו"},{"number":5,"verse":"ה יבחר-לנו את-נחלתנו את גאון יעקב אשר-אהב סלה"},{"number":6,"verse":"ו עלה אלהים בתרועה יהוה בקול שופר"},{"number":7,"verse":"ז זמרו אלהים זמרו זמרו למלכנו זמרו"},{"number":8,"verse":"ח כי מלך כל-הארץ אלהים-- זמרו משכיל"},{"number":9,"verse":"ט מלך אלהים על-גוים אלהים ישב על-כסא קדשו [ (Psalms 47:10) י נדיבי עמים נאספו-- עם אלהי אברהם כי לאלהים מגני-ארץ-- מאד נעלה ]"}]}
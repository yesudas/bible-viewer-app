{"bibleAbbr":"HAC","bookName":"Psalms","bookEnglishName":"Psalms","chapterNumber":142,"verses":[{"number":1,"verse":"א משכיל לדוד בהיותו במערה תפלה"},{"number":2,"verse":"ב קולי אל-יהוה אזעק קולי אל-יהוה אתחנן"},{"number":3,"verse":"ג אשפך לפניו שיחי צרתי לפניו אגיד"},{"number":4,"verse":"ד בהתעטף עלי רוחי-- ואתה ידעת נתיבתי בארח-זו אהלך-- טמנו פח לי"},{"number":5,"verse":"ה הביט ימין וראה-- ואין-לי מכיר אבד מנוס ממני אין דורש לנפשי"},{"number":6,"verse":"ו זעקתי אליך יהוה אמרתי אתה מחסי חלקי בארץ החיים"},{"number":7,"verse":"ז הקשיבה אל-רנתי-- כי-דלותי-מאד הצילני מרדפי-- כי אמצו ממני [ (Psalms 142:8) ח הוציאה ממסגר נפשי-- להודות את-שמך בי יכתרו צדיקים-- כי תגמל עלי ]"}]}
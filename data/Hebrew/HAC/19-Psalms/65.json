{"bibleAbbr":"HAC","bookName":"Psalms","bookEnglishName":"Psalms","chapterNumber":65,"verses":[{"number":1,"verse":"א למנצח מזמור לדוד שיר"},{"number":2,"verse":"ב לך דמיה תהלה אלהים בציון ולך ישלם-נדר"},{"number":3,"verse":"ג שמע תפלה-- עדיך כל-בשר יבאו"},{"number":4,"verse":"ד דברי עונת גברו מני פשעינו אתה תכפרם"},{"number":5,"verse":"ה אשרי תבחר ותקרב-- ישכן חצריך נשבעה בטוב ביתך קדש היכלך"},{"number":6,"verse":"ו נוראות בצדק תעננו-- אלהי ישענו מבטח כל-קצוי-ארץ וים רחקים"},{"number":7,"verse":"ז מכין הרים בכחו נאזר בגבורה"},{"number":8,"verse":"ח משביח שאון ימים--שאון גליהם והמון לאמים"},{"number":9,"verse":"ט וייראו ישבי קצות--מאותתיך מוצאי בקר וערב תרנין"},{"number":10,"verse":"י פקדת הארץ ותשקקה רבת תעשרנה-- פלג אלהים מלא מים תכין דגנם כי-כן תכינה"},{"number":11,"verse":"יא תלמיה רוה נחת גדודה ברביבים תמגגנה צמחה תברך"},{"number":12,"verse":"יב עטרת שנת טובתך ומעגליך ירעפון דשן"},{"number":13,"verse":"יג ירעפו נאות מדבר וגיל גבעות תחגרנה [ (Psalms 65:14) יד לבשו כרים הצאן-- ועמקים יעטפו-בר יתרועעו אף-ישירו ]"}]}
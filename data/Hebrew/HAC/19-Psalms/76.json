{"bibleAbbr":"HAC","bookName":"Psalms","bookEnglishName":"Psalms","chapterNumber":76,"verses":[{"number":1,"verse":"א למנצח בנגינת מזמור לאסף שיר"},{"number":2,"verse":"ב נודע ביהודה אלהים בישראל גדול שמו"},{"number":3,"verse":"ג ויהי בשלם סוכו ומעונתו בציון"},{"number":4,"verse":"ד שמה שבר רשפי-קשת מגן וחרב ומלחמה סלה"},{"number":5,"verse":"ה נאור אתה אדיר-- מהררי-טרף"},{"number":6,"verse":"ו אשתוללו אבירי לב-- נמו שנתם ולא-מצאו כל-אנשי-חיל ידיהם"},{"number":7,"verse":"ז מגערתך אלהי יעקב נרדם ורכב וסוס"},{"number":8,"verse":"ח אתה נורא אתה--ומי-יעמד לפניך מאז אפך"},{"number":9,"verse":"ט משמים השמעת דין ארץ יראה ושקטה"},{"number":10,"verse":"י בקום-למשפט אלהים-- להושיע כל-ענוי-ארץ סלה"},{"number":11,"verse":"יא כי-חמת אדם תודך שארית חמת תחגר"},{"number":12,"verse":"יב נדרו ושלמו ליהוה אלהיכם כל-סביביו--יבילו שי למורא [ (Psalms 76:13) יג יבצר רוח נגידים נורא למלכי-ארץ ]"}]}
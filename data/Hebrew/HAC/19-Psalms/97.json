{"bibleAbbr":"HAC","bookName":"Psalms","bookEnglishName":"Psalms","chapterNumber":97,"verses":[{"number":1,"verse":"א יהוה מלך תגל הארץ ישמחו איים רבים"},{"number":2,"verse":"ב ענן וערפל סביביו צדק ומשפט מכון כסאו"},{"number":3,"verse":"ג אש לפניו תלך ותלהט סביב צריו"},{"number":4,"verse":"ד האירו ברקיו תבל ראתה ותחל הארץ"},{"number":5,"verse":"ה הרים--כדונג נמסו מלפני יהוה מלפני אדון כל-הארץ"},{"number":6,"verse":"ו הגידו השמים צדקו וראו כל-העמים כבודו"},{"number":7,"verse":"ז יבשו כל-עבדי פסל-- המתהללים באלילים השתחוו-לו כל-אלהים"},{"number":8,"verse":"ח שמעה ותשמח ציון ותגלנה בנות יהודה-- למען משפטיך יהוה"},{"number":9,"verse":"ט כי-אתה יהוה עליון על-כל-הארץ מאד נעלית על-כל-אלהים"},{"number":10,"verse":"י אהבי יהוה שנאו-רע שמר נפשות חסידיו מיד רשעים יצילם"},{"number":11,"verse":"יא אור זרע לצדיק ולישרי-לב שמחה"},{"number":12,"verse":"יב שמחו צדיקים ביהוה והודו לזכר קדשו"}]}
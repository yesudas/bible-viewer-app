{"bibleAbbr":"HAC","bookName":"Psalms","bookEnglishName":"Psalms","chapterNumber":41,"verses":[{"number":1,"verse":"א למנצח מזמור לדוד"},{"number":2,"verse":"ב אשרי משכיל אל-דל ביום רעה ימלטהו יהוה"},{"number":3,"verse":"ג יהוה ישמרהו ויחיהו--יאשר (ואשר) בארץ ואל-תתנהו בנפש איביו"},{"number":4,"verse":"ד יהוה--יסעדנו על-ערש דוי כל-משכבו הפכת בחליו"},{"number":5,"verse":"ה אני-אמרתי יהוה חנני רפאה נפשי כי-חטאתי לך"},{"number":6,"verse":"ו אויבי--יאמרו רע לי מתי ימות ואבד שמו"},{"number":7,"verse":"ז ואם-בא לראות שוא ידבר--לבו יקבץ-און לו יצא לחוץ ידבר"},{"number":8,"verse":"ח יחד--עלי יתלחשו כל-שנאי עלי--יחשבו רעה לי"},{"number":9,"verse":"ט דבר-בליעל יצוק בו ואשר שכב לא-יוסיף לקום"},{"number":10,"verse":"י גם-איש שלומי אשר-בטחתי בו-- אוכל לחמי הגדיל עלי עקב"},{"number":11,"verse":"יא ואתה יהוה חנני והקימני ואשלמה להם"},{"number":12,"verse":"יב בזאת ידעתי כי-חפצת בי כי לא-יריע איבי עלי"},{"number":13,"verse":"יג ואני--בתמי תמכת בי ותציבני לפניך לעולם [ (Psalms 41:14) יד ברוך יהוה אלהי ישראל--מהעולם ועד העולם אמן ואמן ]"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":99,"verses":[{"number":1,"verse":"א יהוה מלך ירגזו עמים ישב כרובים תנוט הארץ"},{"number":2,"verse":"ב יהוה בציון גדול ורם הוא על-כל-העמים"},{"number":3,"verse":"ג יודו שמך גדול ונורא קדוש הוא"},{"number":4,"verse":"ד ועז מלך משפט אהב אתה כוננת מישרים משפט וצדקה ביעקב אתה עשית"},{"number":5,"verse":"ה רוממו יהוה אלהינו והשתחוו להדם רגליו קדוש הוא"},{"number":6,"verse":"ו משה ואהרן בכהניו ושמואל בקראי שמו קראים אל-יהוה והוא יענם"},{"number":7,"verse":"ז בעמוד ענן ידבר אליהם שמרו עדתיו וחק נתן-למו"},{"number":8,"verse":"ח יהוה אלהינו אתה עניתם אל נשא היית להם ונקם על-עלילותם"},{"number":9,"verse":"ט רוממו יהוה אלהינו והשתחוו להר קדשו כי-קדוש יהוה אלהינו"}]}
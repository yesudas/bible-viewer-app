{"bibleAbbr":"HAC","bookName":"Psalms","bookEnglishName":"Psalms","chapterNumber":80,"verses":[{"number":1,"verse":"א למנצח אל-ששנים עדות לאסף מזמור"},{"number":2,"verse":"ב רעה ישראל האזינה-- נהג כצאן יוסף ישב הכרובים הופיעה"},{"number":3,"verse":"ג לפני אפרים ובנימן ומנשה-- עוררה את-גבורתך ולכה לישעתה לנו"},{"number":4,"verse":"ד אלהים השיבנו והאר פניך ונושעה"},{"number":5,"verse":"ה יהוה אלהים צבאות-- עד-מתי עשנת בתפלת עמך"},{"number":6,"verse":"ו האכלתם לחם דמעה ותשקמו בדמעות שליש"},{"number":7,"verse":"ז תשימנו מדון לשכנינו ואיבינו ילעגו-למו"},{"number":8,"verse":"ח אלהים צבאות השיבנו והאר פניך ונושעה"},{"number":9,"verse":"ט גפן ממצרים תסיע תגרש גוים ותטעה"},{"number":10,"verse":"י פנית לפניה ותשרש שרשיה ותמלא-ארץ"},{"number":11,"verse":"יא כסו הרים צלה וענפיה ארזי-אל"},{"number":12,"verse":"יב תשלח קצירה עד-ים ואל-נהר יונקותיה"},{"number":13,"verse":"יג למה פרצת גדריה וארוה כל-עברי דרך"},{"number":14,"verse":"יד יכרסמנה חזיר מיער וזיז שדי ירענה"},{"number":15,"verse":"טו אלהים צבאות שוב-נא הבט משמים וראה ופקד גפן זאת"},{"number":16,"verse":"טז וכנה אשר-נטעה ימינך ועל-בן אמצתה לך"},{"number":17,"verse":"יז שרפה באש כסוחה מגערת פניך יאבדו"},{"number":18,"verse":"יח תהי-ידך על-איש ימינך על-בן-אדם אמצת לך"},{"number":19,"verse":"יט ולא-נסוג ממך תחינו ובשמך נקרא [ (Psalms 80:20) כ יהוה אלהים צבאות השיבנו האר פניך ונושעה ]"}]}
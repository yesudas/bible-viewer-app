{"bibleAbbr":"HAC","bookName":"Psalms","bookEnglishName":"Psalms","chapterNumber":136,"verses":[{"number":1,"verse":"א הודו ליהוה כי-טוב כי לעולם חסדו"},{"number":2,"verse":"ב הודו לאלהי האלהים כי לעולם חסדו"},{"number":3,"verse":"ג הודו לאדני האדנים כי לעולם חסדו"},{"number":4,"verse":"ד לעשה נפלאות גדלות לבדו כי לעולם חסדו"},{"number":5,"verse":"ה לעשה השמים בתבונה כי לעולם חסדו"},{"number":6,"verse":"ו לרקע הארץ על-המים כי לעולם חסדו"},{"number":7,"verse":"ז לעשה אורים גדלים כי לעולם חסדו"},{"number":8,"verse":"ח את-השמש לממשלת ביום כי לעולם חסדו"},{"number":9,"verse":"ט את-הירח וכוכבים לממשלות בלילה כי לעולם חסדו"},{"number":10,"verse":"י למכה מצרים בבכוריהם כי לעולם חסדו"},{"number":11,"verse":"יא ויוצא ישראל מתוכם כי לעולם חסדו"},{"number":12,"verse":"יב ביד חזקה ובזרוע נטויה כי לעולם חסדו"},{"number":13,"verse":"יג לגזר ים-סוף לגזרים כי לעולם חסדו"},{"number":14,"verse":"יד והעביר ישראל בתוכו כי לעולם חסדו"},{"number":15,"verse":"טו ונער פרעה וחילו בים-סוף כי לעולם חסדו"},{"number":16,"verse":"טז למוליך עמו במדבר כי לעולם חסדו"},{"number":17,"verse":"יז למכה מלכים גדלים כי לעולם חסדו"},{"number":18,"verse":"יח ויהרג מלכים אדירים כי לעולם חסדו"},{"number":19,"verse":"יט לסיחון מלך האמרי כי לעולם חסדו"},{"number":20,"verse":"כ ולעוג מלך הבשן כי לעולם חסדו"},{"number":21,"verse":"כא ונתן ארצם לנחלה כי לעולם חסדו"},{"number":22,"verse":"כב נחלה לישראל עבדו כי לעולם חסדו"},{"number":23,"verse":"כג שבשפלנו זכר לנו כי לעולם חסדו"},{"number":24,"verse":"כד ויפרקנו מצרינו כי לעולם חסדו"},{"number":25,"verse":"כה נתן לחם לכל-בשר כי לעולם חסדו"},{"number":26,"verse":"כו הודו לאל השמים כי לעולם חסדו"}]}
{"bibleAbbr":"HAC","bookName":"Psalms","bookEnglishName":"Psalms","chapterNumber":127,"verses":[{"number":1,"verse":"א שיר המעלות לשלמה אם-יהוה לא-יבנה בית-- שוא עמלו בוניו בו אם-יהוה לא-ישמר-עיר שוא שקד שומר"},{"number":2,"verse":"ב שוא לכם משכימי קום מאחרי-שבת-- אכלי לחם העצבים כן יתן לידידו שנא"},{"number":3,"verse":"ג הנה נחלת יהוה בנים שכר פרי הבטן"},{"number":4,"verse":"ד כחצים ביד-גבור-- כן בני הנעורים"},{"number":5,"verse":"ה אשרי הגבר-- אשר מלא את-אשפתו מהם לא-יבשו-- כי-ידברו את-אויבים בשער"}]}
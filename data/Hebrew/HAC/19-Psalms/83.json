{"bibleAbbr":"HAC","bookName":"Psalms","bookEnglishName":"Psalms","chapterNumber":83,"verses":[{"number":1,"verse":"א שיר מזמור לאסף"},{"number":2,"verse":"ב אלהים אל-דמי-לך אל-תחרש ואל-תשקט אל"},{"number":3,"verse":"ג כי-הנה אויביך יהמיון ומשנאיך נשאו ראש"},{"number":4,"verse":"ד על-עמך יערימו סוד ויתיעצו על-צפוניך"},{"number":5,"verse":"ה אמרו--לכו ונכחידם מגוי ולא-יזכר שם-ישראל עוד"},{"number":6,"verse":"ו כי נועצו לב יחדו עליך ברית יכרתו"},{"number":7,"verse":"ז אהלי אדום וישמעאלים מואב והגרים"},{"number":8,"verse":"ח גבל ועמון ועמלק פלשת עם-ישבי צור"},{"number":9,"verse":"ט גם-אשור נלוה עמם היו זרוע לבני-לוט סלה"},{"number":10,"verse":"י עשה-להם כמדין כסיסרא כיבין בנחל קישון"},{"number":11,"verse":"יא נשמדו בעין-דאר היו דמן לאדמה"},{"number":12,"verse":"יב שיתמו נדיבימו כערב וכזאב וכזבח וכצלמנע כל-נסיכימו"},{"number":13,"verse":"יג אשר אמרו נירשה לנו-- את נאות אלהים"},{"number":14,"verse":"יד אלהי שיתמו כגלגל כקש לפני-רוח"},{"number":15,"verse":"טו כאש תבער-יער וכלהבה תלהט הרים"},{"number":16,"verse":"טז כן תרדפם בסערך ובסופתך תבהלם"},{"number":17,"verse":"יז מלא פניהם קלון ויבקשו שמך יהוה"},{"number":18,"verse":"יח יבשו ויבהלו עדי-עד ויחפרו ויאבדו [ (Psalms 83:19) יט וידעו-- כי-אתה שמך יהוה לבדך עליון על-כל-הארץ ]"}]}
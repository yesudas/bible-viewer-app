{"bibleAbbr":"HAC","bookName":"1 Chronicles","bookEnglishName":"1 Chronicles","chapterNumber":26,"verses":[{"number":1,"verse":"א למחלקות לשערים--לקרחים משלמיהו בן קרא מן בני אסף"},{"number":2,"verse":"ב ולמשלמיהו בנים--זכריהו הבכור ידיעאל השני זבדיהו השלישי יתניאל הרביעי"},{"number":3,"verse":"ג עילם החמישי יהוחנן הששי אליהועיני השביעי"},{"number":4,"verse":"ד ולעבד אדם בנים--שמעיה הבכור יהוזבד השני יואח השלשי ושכר הרביעי ונתנאל החמישי"},{"number":5,"verse":"ה עמיאל הששי יששכר השביעי פעלתי השמיני כי ברכו אלהים {ס}"},{"number":6,"verse":"ו ולשמעיה בנו נולד בנים הממשלים לבית אביהם כי גבורי חיל המה"},{"number":7,"verse":"ז בני שמעיה עתני ורפאל ועובד אלזבד אחיו--בני חיל אליהו וסמכיהו"},{"number":8,"verse":"ח כל אלה מבני עבד אדם המה ובניהם ואחיהם איש חיל בכח לעבדה--ששים ושנים לעבד אדם"},{"number":9,"verse":"ט ולמשלמיהו בנים ואחים בני חיל--שמונה עשר {ס}"},{"number":10,"verse":"י ולחסה מן בני מררי בנים--שמרי הראש כי לא היה בכור וישימהו אביהו לראש"},{"number":11,"verse":"יא חלקיהו השני טבליהו השלשי זכריהו הרבעי כל בנים ואחים לחסה שלשה עשר"},{"number":12,"verse":"יב לאלה מחלקות השערים לראשי הגברים משמרות--לעמת אחיהם לשרת בבית יהוה"},{"number":13,"verse":"יג ויפילו גורלות כקטן כגדול לבית אבותם--לשער ושער {פ}"},{"number":14,"verse":"יד ויפל הגורל מזרחה לשלמיהו וזכריהו בנו יועץ בשכל הפילו גורלות ויצא גורלו צפונה"},{"number":15,"verse":"טו לעבד אדם נגבה ולבניו בית האספים"},{"number":16,"verse":"טז לשפים ולחסה למערב עם שער שלכת במסלה העולה משמר לעמת משמר {ס}"},{"number":17,"verse":"יז למזרח הלוים ששה לצפונה ליום ארבעה לנגבה ליום ארבעה {ס} ולאספים שנים שנים"},{"number":18,"verse":"יח לפרבר למערב--ארבעה למסלה שנים לפרבר"},{"number":19,"verse":"יט אלה מחלקות השערים לבני הקרחי ולבני מררי"},{"number":20,"verse":"כ והלוים--אחיה על אוצרות בית האלהים ולאצרות הקדשים {ס}"},{"number":21,"verse":"כא בני לעדן בני הגרשני ללעדן ראשי האבות ללעדן הגרשני--יחיאלי {ס}"},{"number":22,"verse":"כב בני יחיאלי--זתם ויואל אחיו על אצרות בית יהוה {ס}"},{"number":23,"verse":"כג לעמרמי ליצהרי לחברוני לעזיאלי"},{"number":24,"verse":"כד ושבאל בן גרשום בן משה נגיד על האצרות {ס}"},{"number":25,"verse":"כה ואחיו לאליעזר--רחביהו בנו וישעיהו בנו וירם בנו וזכרי בנו ושלמות (ושלמית) בנו"},{"number":26,"verse":"כו הוא שלמות ואחיו על כל אצרות הקדשים אשר הקדיש דויד המלך וראשי האבות לשרי האלפים והמאות--ושרי הצבא"},{"number":27,"verse":"כז מן המלחמות ומן השלל הקדישו--לחזק לבית יהוה"},{"number":28,"verse":"כח וכל ההקדיש שמואל הראה ושאול בן קיש ואבנר בן נר ויואב בן צרויה--כל המקדיש על יד שלמית ואחיו {פ}"},{"number":29,"verse":"כט ליצהרי כנניהו ובניו למלאכה החיצונה על ישראל--לשטרים ולשפטים"},{"number":30,"verse":"ל לחברוני חשביהו ואחיו בני חיל אלף ושבע מאות על פקדת ישראל מעבר לירדן מערבה--לכל מלאכת יהוה ולעבדת המלך"},{"number":31,"verse":"לא לחברוני יריה הראש לחברוני לתלדתיו לאבות--בשנת הארבעים למלכות דויד נדרשו וימצא בהם גבורי חיל ביעזיר גלעד"},{"number":32,"verse":"לב ואחיו בני חיל אלפים ושבע מאות--ראשי האבות ויפקידם דויד המלך על הראובני והגדי וחצי שבט המנשי לכל דבר האלהים ודבר המלך {פ}"}]}
{"bibleAbbr":"HAC","bookName":"1 Chronicles","bookEnglishName":"1 Chronicles","chapterNumber":9,"verses":[{"number":1,"verse":"א וכל ישראל התיחשו והנם כתובים על ספר מלכי ישראל ויהודה הגלו לבבל במעלם {ס}"},{"number":2,"verse":"ב והיושבים הראשנים אשר באחזתם בעריהם ישראל הכהנים הלוים והנתינים"},{"number":3,"verse":"ג ובירושלם ישבו מן בני יהודה ומן בני בנימן--ומן בני אפרים ומנשה"},{"number":4,"verse":"ד עותי בן עמיהוד בן עמרי בן אמרי בן בנימן (בני מן) בני פרץ בן יהודה {ס}"},{"number":5,"verse":"ה ומן השילוני עשיה הבכור ובניו"},{"number":6,"verse":"ו ומן בני זרח יעואל ואחיהם שש מאות ותשעים"},{"number":7,"verse":"ז ומן בני בנימן--סלוא בן משלם בן הודויה בן הסנאה"},{"number":8,"verse":"ח ויבניה בן ירחם ואלה בן עזי בן מכרי ומשלם בן שפטיה בן רעואל בן יבניה"},{"number":9,"verse":"ט ואחיהם לתלדותם תשע מאות וחמשים וששה כל אלה אנשים ראשי אבות לבית אבתיהם {ס}"},{"number":10,"verse":"י ומן הכהנים ידעיה ויהויריב ויכין"},{"number":11,"verse":"יא ועזריה בן חלקיה בן משלם בן צדוק בן מריות בן אחיטוב נגיד בית האלהים {ס}"},{"number":12,"verse":"יב ועדיה בן ירחם בן פשחור בן מלכיה ומעשי בן עדיאל בן יחזרה בן משלם בן משלמית בן אמר"},{"number":13,"verse":"יג ואחיהם ראשים לבית אבותם אלף ושבע מאות וששים--גבורי חיל מלאכת עבודת בית האלהים"},{"number":14,"verse":"יד ומן הלוים שמעיה בן חשוב בן עזריקם בן חשביה מן בני מררי"},{"number":15,"verse":"טו ובקבקר חרש וגלל ומתניה בן מיכא בן זכרי בן אסף"},{"number":16,"verse":"טז ועבדיה בן שמעיה בן גלל בן ידותון וברכיה בן אסא בן אלקנה היושב בחצרי נטופתי"},{"number":17,"verse":"יז והשערים שלום ועקוב וטלמן ואחימן ואחיהם שלום הראש"},{"number":18,"verse":"יח ועד הנה בשער המלך מזרחה המה השערים למחנות בני לוי"},{"number":19,"verse":"יט ושלום בן קורא בן אביסף בן קרח ואחיו לבית אביו הקרחים על מלאכת העבודה שמרי הספים לאהל ואבתיהם על מחנה יהוה שמרי המבוא"},{"number":20,"verse":"כ ופינחס בן אלעזר נגיד היה עליהם לפנים--יהוה עמו"},{"number":21,"verse":"כא זכריה בן משלמיה שער פתח לאהל מועד"},{"number":22,"verse":"כב כלם הברורים לשערים בספים מאתים ושנים עשר המה בחצריהם התיחשם המה יסד דויד ושמואל הראה באמונתם"},{"number":23,"verse":"כג והם ובניהם על השערים לבית יהוה לבית האהל--למשמרות"},{"number":24,"verse":"כד לארבע רוחות יהיו השערים מזרח ימה צפונה ונגבה"},{"number":25,"verse":"כה ואחיהם בחצריהם לבוא לשבעת הימים מעת אל עת--עם אלה"},{"number":26,"verse":"כו כי באמונה המה ארבעת גברי השערים--הם הלוים והיו על הלשכות ועל האצרות בית האלהים"},{"number":27,"verse":"כז וסביבות בית האלהים ילינו כי עליהם משמרת והם על המפתח ולבקר לבקר"},{"number":28,"verse":"כח ומהם על כלי העבודה כי במספר יביאום ובמספר יוציאום"},{"number":29,"verse":"כט ומהם ממנים על הכלים ועל כל כלי הקדש ועל הסלת והיין והשמן והלבונה והבשמים"},{"number":30,"verse":"ל ומן בני הכהנים רקחי המרקחת לבשמים"},{"number":31,"verse":"לא ומתתיה מן הלוים הוא הבכור לשלם הקרחי--באמונה על מעשה החבתים"},{"number":32,"verse":"לב ומן בני הקהתי מן אחיהם על לחם המערכת להכין שבת שבת"},{"number":33,"verse":"לג ואלה המשררים ראשי אבות ללוים בלשכת--פטירים (פטורים) כי יומם ולילה עליהם במלאכה"},{"number":34,"verse":"לד אלה ראשי האבות ללוים לתלדותם ראשים אלה ישבו בירושלם {ס}"},{"number":35,"verse":"לה ובגבעון ישבו אבי גבעון יעואל (יעיאל) ושם אשתו מעכה"},{"number":36,"verse":"לו ובנו הבכור עבדון וצור וקיש ובעל ונר ונדב"},{"number":37,"verse":"לז וגדור ואחיו וזכריה ומקלות"},{"number":38,"verse":"לח ומקלות הוליד את שמאם ואף הם נגד אחיהם ישבו בירושלם--עם אחיהם {ס}"},{"number":39,"verse":"לט ונר הוליד את קיש וקיש הוליד את שאול ושאול הוליד את יהונתן ואת מלכישוע ואת אבינדב ואת אשבעל"},{"number":40,"verse":"מ ובן יהונתן מריב בעל ומרי בעל הוליד את מיכה"},{"number":41,"verse":"מא ובני מיכה--פיתן ומלך ותחרע"},{"number":42,"verse":"מב ואחז הוליד את יערה ויערה הוליד את עלמת ואת עזמות ואת זמרי וזמרי הוליד את מוצא"},{"number":43,"verse":"מג ומוצא הוליד את בנעא ורפיה בנו אלעשה בנו אצל בנו"},{"number":44,"verse":"מד ולאצל ששה בנים ואלה שמותם עזריקם בכרו וישמעאל ושעריה ועבדיה וחנן אלה בני אצל {פ}"}]}
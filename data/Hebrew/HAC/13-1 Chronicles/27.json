{"bibleAbbr":"HAC","bookName":"1 Chronicles","bookEnglishName":"1 Chronicles","chapterNumber":27,"verses":[{"number":1,"verse":"א ובני ישראל למספרם ראשי האבות ושרי האלפים והמאות ושטריהם המשרתים את המלך לכל דבר המחלקות הבאה והיצאת חדש בחדש לכל חדשי השנה המחלקת האחת--עשרים וארבעה אלף {פ}"},{"number":2,"verse":"ב על המחלקת הראשונה לחדש הראשון--ישבעם בן זבדיאל ועל מחלקתו עשרים וארבעה אלף {ס}"},{"number":3,"verse":"ג מן בני פרץ הראש לכל שרי הצבאות--לחדש הראשון {ס}"},{"number":4,"verse":"ד ועל מחלקת החדש השני דודי האחוחי ומחלקתו ומקלות הנגיד ועל מחלקתו עשרים וארבעה אלף {ס}"},{"number":5,"verse":"ה שר הצבא השלישי לחדש השלישי בניהו בן יהוידע הכהן ראש ועל מחלקתו עשרים וארבעה אלף"},{"number":6,"verse":"ו הוא בניהו גבור השלשים ועל השלשים ומחלקתו עמיזבד בנו {ס}"},{"number":7,"verse":"ז הרביעי לחדש הרביעי עשהאל אחי יואב וזבדיה בנו אחריו ועל מחלקתו עשרים וארבעה אלף {ס}"},{"number":8,"verse":"ח החמישי לחדש החמישי השר שמהות היזרח ועל מחלקתו עשרים וארבעה אלף {ס}"},{"number":9,"verse":"ט הששי לחדש הששי עירא בן עקש התקועי ועל מחלקתו עשרים וארבעה אלף {ס}"},{"number":10,"verse":"י השביעי לחדש השביעי חלץ הפלוני מן בני אפרים ועל מחלקתו עשרים וארבעה אלף {ס}"},{"number":11,"verse":"יא השמיני לחדש השמיני סבכי החשתי לזרחי ועל מחלקתו עשרים וארבעה אלף {ס}"},{"number":12,"verse":"יב התשיעי לחדש התשיעי אביעזר הענתותי לבנימיני (לבן ימיני) ועל מחלקתו עשרים וארבעה אלף {ס}"},{"number":13,"verse":"יג העשירי לחדש העשירי מהרי הנטופתי לזרחי ועל מחלקתו עשרים וארבעה אלף {ס}"},{"number":14,"verse":"יד עשתי עשר לעשתי עשר החדש בניה הפרעתוני מן בני אפרים ועל מחלקתו עשרים וארבעה אלף {ס}"},{"number":15,"verse":"טו השנים עשר לשנים עשר החדש חלדי הנטופתי לעתניאל ועל מחלקתו עשרים וארבעה אלף {פ}"},{"number":16,"verse":"טז ועל שבטי ישראל--לראובני נגיד אליעזר בן זכרי {ס} לשמעוני--שפטיהו בן מעכה {ס}"},{"number":17,"verse":"יז ללוי חשביה בן קמואל לאהרן צדוק {ס}"},{"number":18,"verse":"יח ליהודה אליהו מאחי דויד {ס} ליששכר--עמרי בן מיכאל {ס}"},{"number":19,"verse":"יט לזבולן ישמעיהו בן עבדיהו {ס} לנפתלי--ירימות בן עזריאל {ס}"},{"number":20,"verse":"כ לבני אפרים הושע בן עזזיהו לחצי שבט מנשה יואל בן פדיהו {ס}"},{"number":21,"verse":"כא לחצי המנשה גלעדה ידו בן זכריהו {ס} לבנימן--יעשיאל בן אבנר {ס}"},{"number":22,"verse":"כב לדן עזראל בן ירחם אלה שרי שבטי ישראל"},{"number":23,"verse":"כג ולא נשא דויד מספרם למבן עשרים שנה ולמטה כי אמר יהוה להרבות את ישראל ככוכבי השמים"},{"number":24,"verse":"כד יואב בן צרויה החל למנות ולא כלה ויהי בזאת קצף על ישראל ולא עלה המספר במספר דברי הימים למלך דויד {ס}"},{"number":25,"verse":"כה ועל אצרות המלך עזמות בן עדיאל {ס} ועל האצרות בשדה בערים ובכפרים ובמגדלות יהונתן בן עזיהו {ס}"},{"number":26,"verse":"כו ועל עשי מלאכת השדה לעבדת האדמה--עזרי בן כלוב {ס}"},{"number":27,"verse":"כז ועל הכרמים--שמעי הרמתי {ס} ועל שבכרמים לאצרות היין זבדי השפמי {ס}"},{"number":28,"verse":"כח ועל הזיתים והשקמים אשר בשפלה בעל חנן הגדרי {ס} ועל אצרות השמן יועש {ס}"},{"number":29,"verse":"כט ועל הבקר הרעים בשרון שטרי (שרטי) השרוני {ס} ועל הבקר בעמקים שפט בן עדלי {ס}"},{"number":30,"verse":"ל ועל הגמלים--אוביל הישמעלי {ס} ועל האתנות יחדיהו המרנתי {ס}"},{"number":31,"verse":"לא ועל הצאן יזיז ההגרי כל אלה שרי הרכוש אשר למלך דויד {ס}"},{"number":32,"verse":"לב ויהונתן דוד דויד יועץ איש מבין וסופר הוא ויחיאל בן חכמוני עם בני המלך {ס}"},{"number":33,"verse":"לג ואחיתפל יועץ למלך וחושי הארכי רע המלך {ס}"},{"number":34,"verse":"לד ואחרי אחיתפל יהוידע בן בניהו ואביתר ושר צבא למלך יואב {פ}"}]}
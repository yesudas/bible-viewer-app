{"bibleAbbr":"HAC","bookName":"1 Chronicles","bookEnglishName":"1 Chronicles","chapterNumber":23,"verses":[{"number":1,"verse":"א ודויד זקן ושבע ימים וימלך את שלמה בנו על ישראל"},{"number":2,"verse":"ב ויאסף את כל שרי ישראל והכהנים והלוים"},{"number":3,"verse":"ג ויספרו הלוים מבן שלשים שנה ומעלה ויהי מספרם לגלגלתם לגברים שלשים ושמונה אלף"},{"number":4,"verse":"ד מאלה לנצח על מלאכת בית יהוה עשרים וארבעה אלף ושטרים ושפטים ששת אלפים"},{"number":5,"verse":"ה וארבעת אלפים שערים וארבעת אלפים מהללים ליהוה בכלים אשר עשיתי להלל {ס}"},{"number":6,"verse":"ו ויחלקם דויד מחלקות {ס} לבני לוי לגרשון קהת ומררי {ס}"},{"number":7,"verse":"ז לגרשני לעדן ושמעי {ס}"},{"number":8,"verse":"ח בני לעדן הראש יחיאל וזתם ויואל--שלשה {ס}"},{"number":9,"verse":"ט בני שמעי שלמות (שלמית) וחזיאל והרן--שלשה אלה ראשי האבות ללעדן {ס}"},{"number":10,"verse":"י ובני שמעי--יחת זינא ויעוש ובריעה אלה בני שמעי ארבעה"},{"number":11,"verse":"יא ויהי יחת הראש וזיזה השני ויעוש ובריעה לא הרבו בנים ויהיו לבית אב לפקדה אחת {ס}"},{"number":12,"verse":"יב בני קהת עמרם יצהר חברון ועזיאל--ארבעה {ס}"},{"number":13,"verse":"יג בני עמרם אהרן ומשה ויבדל אהרן להקדישו קדש קדשים הוא ובניו עד עולם--להקטיר לפני יהוה לשרתו ולברך בשמו עד עולם"},{"number":14,"verse":"יד ומשה איש האלהים--בניו יקראו על שבט הלוי {ס}"},{"number":15,"verse":"טו בני משה גרשום ואליעזר"},{"number":16,"verse":"טז בני גרשום שבואל הראש"},{"number":17,"verse":"יז ויהיו בני אליעזר רחביה הראש ולא היה לאליעזר בנים אחרים ובני רחביה רבו למעלה {ס}"},{"number":18,"verse":"יח בני יצהר שלמית הראש"},{"number":19,"verse":"יט בני חברון--יריהו הראש אמריה השני יחזיאל השלישי ויקמעם הרביעי"},{"number":20,"verse":"כ בני עזיאל--מיכה הראש וישיה השני"},{"number":21,"verse":"כא בני מררי מחלי ומושי בני מחלי אלעזר וקיש"},{"number":22,"verse":"כב וימת אלעזר ולא היו לו בנים כי אם בנות וישאום בני קיש אחיהם"},{"number":23,"verse":"כג בני מושי מחלי ועדר וירמות--שלושה {ס}"},{"number":24,"verse":"כד אלה בני לוי לבית אבותיהם ראשי האבות לפקודיהם במספר שמות לגלגלתם עשה המלאכה לעבדת בית יהוה--מבן עשרים שנה ומעלה"},{"number":25,"verse":"כה כי אמר דויד הניח יהוה אלהי ישראל לעמו וישכן בירושלם עד לעולם"},{"number":26,"verse":"כו וגם ללוים--אין לשאת את המשכן ואת כל כליו לעבדתו"},{"number":27,"verse":"כז כי בדברי דויד האחרונים המה מספר בני לוי מבן עשרים שנה ולמעלה"},{"number":28,"verse":"כח כי מעמדם ליד בני אהרן לעבדת בית יהוה על החצרות ועל הלשכות ועל טהרת לכל קדש--ומעשה עבדת בית האלהים"},{"number":29,"verse":"כט וללחם המערכת ולסלת למנחה ולרקיקי המצות ולמחבת ולמרבכת ולכל משורה ומדה"},{"number":30,"verse":"ל ולעמד בבקר בבקר להדות ולהלל ליהוה וכן לערב"},{"number":31,"verse":"לא ולכל העלות עלות ליהוה לשבתות לחדשים ולמעדים--במספר כמשפט עליהם תמיד לפני יהוה"},{"number":32,"verse":"לב ושמרו את משמרת אהל מועד ואת משמרת הקדש ומשמרת בני אהרן אחיהם--לעבדת בית יהוה {פ}"}]}
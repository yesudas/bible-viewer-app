{"bibleAbbr":"HAC","bookName":"1 Chronicles","bookEnglishName":"1 Chronicles","chapterNumber":2,"verses":[{"number":1,"verse":"א אלה בני ישראל ראובן שמעון לוי ויהודה יששכר וזבלון"},{"number":2,"verse":"ב דן יוסף ובנימן נפתלי גד ואשר {פ}"},{"number":3,"verse":"ג בני יהודה ער ואונן ושלה--שלושה נולד לו מבת שוע הכנענית ויהי ער בכור יהודה רע בעיני יהוה--וימיתהו {ס}"},{"number":4,"verse":"ד ותמר כלתו ילדה לו את פרץ ואת זרח כל בני יהודה חמשה {ס}"},{"number":5,"verse":"ה בני פרץ חצרון וחמול {ס}"},{"number":6,"verse":"ו ובני זרח זמרי ואיתן והימן וכלכל ודרע--כלם חמשה {ס}"},{"number":7,"verse":"ז ובני כרמי--עכר עוכר ישראל אשר מעל בחרם {ס}"},{"number":8,"verse":"ח ובני איתן עזריה {ס}"},{"number":9,"verse":"ט ובני חצרון אשר נולד לו--את ירחמאל ואת רם ואת כלובי"},{"number":10,"verse":"י ורם הוליד את עמינדב ועמינדב הוליד את נחשון נשיא בני יהודה"},{"number":11,"verse":"יא ונחשון הוליד את שלמא ושלמא הוליד את בעז"},{"number":12,"verse":"יב ובעז הוליד את עובד ועובד הוליד את ישי"},{"number":13,"verse":"יג ואישי הוליד את בכרו את אליאב--ואבינדב השני ושמעא השלשי"},{"number":14,"verse":"יד נתנאל הרביעי רדי החמישי"},{"number":15,"verse":"טו אצם הששי דויד השבעי"},{"number":16,"verse":"טז ואחיתיהם צרויה ואביגיל ובני צרויה אבשי ויואב ועשהאל--שלשה"},{"number":17,"verse":"יז ואביגיל ילדה את עמשא ואבי עמשא יתר הישמעאלי"},{"number":18,"verse":"יח וכלב בן חצרון הוליד את עזובה אשה--ואת יריעות ואלה בניה ישר ושובב וארדון"},{"number":19,"verse":"יט ותמת עזובה ויקח לו כלב את אפרת ותלד לו את חור"},{"number":20,"verse":"כ וחור הוליד את אורי ואורי הוליד את בצלאל {ס}"},{"number":21,"verse":"כא ואחר בא חצרון אל בת מכיר אבי גלעד והוא לקחה והוא בן ששים שנה ותלד לו את שגוב"},{"number":22,"verse":"כב ושגוב הוליד את יאיר ויהי לו עשרים ושלוש ערים בארץ הגלעד {ס}"},{"number":23,"verse":"כג ויקח גשור וארם את חות יאיר מאתם את קנת ואת בנתיה--ששים עיר כל אלה בני מכיר אבי גלעד"},{"number":24,"verse":"כד ואחר מות חצרון בכלב אפרתה ואשת חצרון אביה ותלד לו את אשחור אבי תקוע {ס}"},{"number":25,"verse":"כה ויהיו בני ירחמאל בכור חצרון הבכור רם ובונה וארן ואצם אחיה"},{"number":26,"verse":"כו ותהי אשה אחרת לירחמאל ושמה עטרה היא אם אונם {ס}"},{"number":27,"verse":"כז ויהיו בני רם בכור ירחמאל--מעץ וימין ועקר"},{"number":28,"verse":"כח ויהיו בני אונם שמי וידע ובני שמי נדב ואבישור"},{"number":29,"verse":"כט ושם אשת אבישור אביהיל ותלד לו את אחבן ואת מוליד"},{"number":30,"verse":"ל ובני נדב סלד ואפים וימת סלד לא בנים"},{"number":31,"verse":"לא ובני אפים ישעי ובני ישעי ששן ובני ששן אחלי"},{"number":32,"verse":"לב ובני ידע אחי שמי יתר ויונתן וימת יתר לא בנים {ס}"},{"number":33,"verse":"לג ובני יונתן פלת וזזא אלה היו בני ירחמאל"},{"number":34,"verse":"לד ולא היה לששן בנים כי אם בנות ולששן עבד מצרי ושמו ירחע"},{"number":35,"verse":"לה ויתן ששן את בתו לירחע עבדו לאשה ותלד לו את עתי"},{"number":36,"verse":"לו ועתי הליד את נתן ונתן הוליד את זבד"},{"number":37,"verse":"לז וזבד הוליד את אפלל ואפלל הוליד את עובד"},{"number":38,"verse":"לח ועובד הוליד את יהוא ויהוא הליד את עזריה"},{"number":39,"verse":"לט ועזריה הליד את חלץ וחלץ הליד את אלעשה"},{"number":40,"verse":"מ ואלעשה הליד את ססמי וססמי הליד את שלום"},{"number":41,"verse":"מא ושלום הוליד את יקמיה ויקמיה הליד את אלישמע {ס}"},{"number":42,"verse":"מב ובני כלב אחי ירחמאל מישע בכרו הוא אבי זיף ובני מרשה אבי חברון"},{"number":43,"verse":"מג ובני חברון--קרח ותפח ורקם ושמע"},{"number":44,"verse":"מד ושמע הוליד את רחם אבי ירקעם ורקם הוליד את שמי"},{"number":45,"verse":"מה ובן שמי מעון ומעון אבי בית צור"},{"number":46,"verse":"מו ועיפה פילגש כלב ילדה את חרן ואת מוצא ואת גזז וחרן הליד את גזז {ס}"},{"number":47,"verse":"מז ובני יהדי--רגם ויותם וגישן ופלט ועיפה ושעף"},{"number":48,"verse":"מח פילגש כלב מעכה ילד שבר ואת תרחנה"},{"number":49,"verse":"מט ותלד שעף אבי מדמנה את שוא אבי מכבנה ואבי גבעא ובת כלב עכסה {ס}"},{"number":50,"verse":"נ אלה היו בני כלב בן חור בכור אפרתה--שובל אבי קרית יערים"},{"number":51,"verse":"נא שלמא אבי בית לחם חרף אבי בית גדר"},{"number":52,"verse":"נב ויהיו בנים לשובל אבי קרית יערים הראה חצי המנחות"},{"number":53,"verse":"נג ומשפחות קרית יערים--היתרי והפותי והשמתי והמשרעי מאלה יצאו הצרעתי--והאשתאלי {ס}"},{"number":54,"verse":"נד בני שלמא בית לחם ונטופתי עטרות בית יואב וחצי המנחתי הצרעי"},{"number":55,"verse":"נה ומשפחות ספרים ישבו (ישבי) יעבץ תרעתים שמעתים שוכתים המה הקינים הבאים מחמת אבי בית רכב {ס}"}]}
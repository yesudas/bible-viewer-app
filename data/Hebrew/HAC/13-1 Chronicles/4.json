{"bibleAbbr":"HAC","bookName":"1 Chronicles","bookEnglishName":"1 Chronicles","chapterNumber":4,"verses":[{"number":1,"verse":"א בני יהודה פרץ חצרון וכרמי וחור ושובל"},{"number":2,"verse":"ב וראיה בן שובל הליד את יחת ויחת הליד את אחומי ואת להד אלה משפחות הצרעתי {ס}"},{"number":3,"verse":"ג ואלה אבי עיטם יזרעאל וישמא וידבש ושם אחותם הצללפוני"},{"number":4,"verse":"ד ופנואל אבי גדר ועזר אבי חושה אלה בני חור בכור אפרתה אבי בית לחם"},{"number":5,"verse":"ה ולאשחור אבי תקוע היו שתי נשים חלאה ונערה"},{"number":6,"verse":"ו ותלד לו נערה את אחזם ואת חפר ואת תימני ואת האחשתרי אלה בני נערה"},{"number":7,"verse":"ז ובני חלאה--צרת יצחר (וצחר) ואתנן"},{"number":8,"verse":"ח וקוץ הוליד את ענוב ואת הצבבה ומשפחת אחרחל בן הרום"},{"number":9,"verse":"ט ויהי יעבץ נכבד מאחיו ואמו קראה שמו יעבץ לאמר כי ילדתי בעצב"},{"number":10,"verse":"י ויקרא יעבץ לאלהי ישראל לאמר אם ברך תברכני והרבית את גבולי והיתה ידך עמי ועשית מרעה לבלתי עצבי--ויבא אלהים את אשר שאל {ס}"},{"number":11,"verse":"יא וכלוב אחי שוחה הוליד את מחיר הוא אבי אשתון"},{"number":12,"verse":"יב ואשתון הוליד את בית רפא ואת פסח ואת תחנה אבי עיר נחש אלה אנשי רכה {ס}"},{"number":13,"verse":"יג ובני קנז עתניאל ושריה ובני עתניאל חתת"},{"number":14,"verse":"יד ומעונתי הוליד את עפרה ושריה הוליד את יואב אבי גיא חרשים--כי חרשים היו {פ}"},{"number":15,"verse":"טו ובני כלב בן יפנה עירו אלה ונעם ובני אלה וקנז"},{"number":16,"verse":"טז ובני יהללאל--זיף וזיפה תיריא ואשראל"},{"number":17,"verse":"יז ובן עזרה--יתר ומרד ועפר וילון ותהר את מרים ואת שמי ואת ישבח אבי אשתמע"},{"number":18,"verse":"יח ואשתו היהדיה ילדה את ירד אבי גדור ואת חבר אבי שוכו ואת יקותיאל אבי זנוח ואלה בני בתיה בת פרעה אשר לקח מרד {ס}"},{"number":19,"verse":"יט ובני אשת הודיה--אחות נחם אבי קעילה הגרמי ואשתמע המעכתי"},{"number":20,"verse":"כ ובני שימון--אמנון ורנה בן חנן ותולון (ותילון) ובני ישעי זוחת ובן זוחת"},{"number":21,"verse":"כא בני שלה בן יהודה--ער אבי לכה ולעדה אבי מרשה ומשפחות בית עבדת הבץ לבית אשבע"},{"number":22,"verse":"כב ויוקים ואנשי כזבא ויואש ושרף אשר בעלו למואב--וישבי לחם והדברים עתיקים"},{"number":23,"verse":"כג המה היוצרים וישבי נטעים וגדרה עם המלך במלאכתו ישבו שם {ס}"},{"number":24,"verse":"כד בני שמעון נמואל וימין יריב זרח שאול"},{"number":25,"verse":"כה שלם בנו מבשם בנו משמע בנו"},{"number":26,"verse":"כו ובני משמע--חמואל בנו זכור בנו שמעי בנו"},{"number":27,"verse":"כז ולשמעי בנים ששה עשר ובנות שש ולאחיו אין בנים רבים וכל משפחתם לא הרבו עד בני יהודה {ס}"},{"number":28,"verse":"כח וישבו בבאר שבע ומולדה וחצר שועל"},{"number":29,"verse":"כט ובבלהה ובעצם ובתולד"},{"number":30,"verse":"ל ובבתואל ובחרמה ובציקלג"},{"number":31,"verse":"לא ובבית מרכבות ובחצר סוסים ובבית בראי ובשערים אלה עריהם עד מלך דויד"},{"number":32,"verse":"לב וחצריהם עיטם ועין רמון ותכן ועשן ערים חמש"},{"number":33,"verse":"לג וכל חצריהם אשר סביבות הערים האלה--עד בעל {ס} זאת מושבתם והתיחשם להם"},{"number":34,"verse":"לד ומשובב וימלך ויושה בן אמציה"},{"number":35,"verse":"לה ויואל ויהוא בן יושביה בן שריה בן עשיאל"},{"number":36,"verse":"לו ואליועיני ויעקבה וישוחיה ועשיה ועדיאל וישימאל--ובניה"},{"number":37,"verse":"לז וזיזא בן שפעי בן אלון בן ידיה בן שמרי בן שמעיה"},{"number":38,"verse":"לח אלה הבאים בשמות נשיאים במשפחותם ובית אבותיהם פרצו לרוב"},{"number":39,"verse":"לט וילכו למבוא גדר עד למזרח הגיא לבקש מרעה לצאנם"},{"number":40,"verse":"מ וימצאו מרעה שמן וטוב והארץ רחבת ידים ושקטת ושלוה כי מן חם הישבים שם לפנים"},{"number":41,"verse":"מא ויבאו אלה הכתובים בשמות בימי יחזקיהו מלך יהודה ויכו את אהליהם ואת המעינים (המעונים) אשר נמצאו שמה ויחרימם עד היום הזה וישבו תחתיהם כי מרעה לצאנם שם"},{"number":42,"verse":"מב ומהם מן בני שמעון הלכו להר שעיר אנשים חמש מאות ופלטיה ונעריה ורפיה ועזיאל בני ישעי--בראשם"},{"number":43,"verse":"מג ויכו את שארית הפלטה לעמלק וישבו שם עד היום הזה {פ}"}]}
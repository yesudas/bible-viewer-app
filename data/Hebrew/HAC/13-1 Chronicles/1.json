{"bibleAbbr":"HAC","bookName":"1 Chronicles","bookEnglishName":"1 Chronicles","chapterNumber":1,"verses":[{"number":1,"verse":"א אדם שת אנוש"},{"number":2,"verse":"ב קינן מהללאל ירד"},{"number":3,"verse":"ג חנוך מתושלח למך"},{"number":4,"verse":"ד נח שם חם ויפת {ס}"},{"number":5,"verse":"ה בני יפת--גמר ומגוג ומדי ויון ותבל ומשך ותירס {ס}"},{"number":6,"verse":"ו ובני גמר--אשכנז ודיפת ותוגרמה {ס}"},{"number":7,"verse":"ז ובני יון אלישה ותרשישה כתים ורודנים {ס}"},{"number":8,"verse":"ח בני חם--כוש ומצרים פוט וכנען"},{"number":9,"verse":"ט ובני כוש--סבא וחוילה וסבתא ורעמא וסבתכא ובני רעמא שבא ודדן {ס}"},{"number":10,"verse":"י וכוש ילד את נמרוד הוא החל להיות גבור בארץ {ס}"},{"number":11,"verse":"יא ומצרים ילד את לודיים (לודים) ואת ענמים ואת להבים--ואת נפתחים"},{"number":12,"verse":"יב ואת פתרסים ואת כסלחים אשר יצאו משם פלשתים--ואת כפתרים {ס}"},{"number":13,"verse":"יג וכנען ילד את צידון בכרו--ואת חת"},{"number":14,"verse":"יד ואת היבוסי ואת האמרי ואת הגרגשי"},{"number":15,"verse":"טו ואת החוי ואת הערקי ואת הסיני"},{"number":16,"verse":"טז ואת הארודי ואת הצמרי ואת החמתי {ס}"},{"number":17,"verse":"יז בני שם--עילם ואשור וארפכשד ולוד וארם ועוץ וחול וגתר ומשך {ס}"},{"number":18,"verse":"יח וארפכשד ילד את שלח ושלח ילד את עבר"},{"number":19,"verse":"יט ולעבר ילד שני בנים שם האחד פלג כי בימיו נפלגה הארץ ושם אחיו יקטן"},{"number":20,"verse":"כ ויקטן ילד את אלמודד ואת שלף ואת חצרמות ואת ירח"},{"number":21,"verse":"כא ואת הדורם ואת אוזל ואת דקלה"},{"number":22,"verse":"כב ואת עיבל ואת אבימאל ואת שבא"},{"number":23,"verse":"כג ואת אופיר ואת חוילה ואת יובב כל אלה בני יקטן {ס}"},{"number":24,"verse":"כד שם ארפכשד שלח"},{"number":25,"verse":"כה עבר פלג רעו"},{"number":26,"verse":"כו שרוג נחור תרח"},{"number":27,"verse":"כז אברם הוא אברהם {ס}"},{"number":28,"verse":"כח בני אברהם--יצחק וישמעאל {ס}"},{"number":29,"verse":"כט אלה תלדותם בכור ישמעאל נביות וקדר ואדבאל ומבשם"},{"number":30,"verse":"ל משמע ודומה משא חדד ותימא"},{"number":31,"verse":"לא יטור נפיש וקדמה אלה הם בני ישמעאל {ס}"},{"number":32,"verse":"לב ובני קטורה פילגש אברהם ילדה את זמרן ויקשן ומדן ומדין--וישבק ושוח ובני יקשן שבא ודדן {ס}"},{"number":33,"verse":"לג ובני מדין עיפה ועפר וחנוך ואבידע ואלדעה כל אלה בני קטורה {ס}"},{"number":34,"verse":"לד ויולד אברהם את יצחק בני יצחק עשו וישראל {ס}"},{"number":35,"verse":"לה בני עשו--אליפז רעואל ויעוש ויעלם וקרח {ס}"},{"number":36,"verse":"לו בני אליפז--תימן ואומר צפי וגעתם קנז ותמנע ועמלק {ס}"},{"number":37,"verse":"לז בני רעואל--נחת זרח שמה ומזה {ס}"},{"number":38,"verse":"לח ובני שעיר לוטן ושובל וצבעון וענה ודישן ואצר ודישן {ס}"},{"number":39,"verse":"לט ובני לוטן חרי והומם ואחות לוטן תמנע {ס}"},{"number":40,"verse":"מ בני שובל עלין ומנחת ועיבל שפי ואונם ובני צבעון איה וענה {ס}"},{"number":41,"verse":"מא בני ענה דישון ובני דישון חמרן ואשבן ויתרן וכרן"},{"number":42,"verse":"מב בני אצר בלהן וזעון יעקן בני דישון עוץ וארן {פ}"},{"number":43,"verse":"מג ואלה המלכים אשר מלכו בארץ אדום לפני מלך מלך לבני ישראל בלע בן בעור ושם עירו דנהבה"},{"number":44,"verse":"מד וימת בלע וימלך תחתיו יובב בן זרח מבצרה"},{"number":45,"verse":"מה וימת יובב וימלך תחתיו חושם מארץ התימני"},{"number":46,"verse":"מו וימת חושם וימלך תחתיו הדד בן בדד המכה את מדין בשדה מואב ושם עירו עיות (עוית)"},{"number":47,"verse":"מז וימת הדד וימלך תחתיו שמלה ממשרקה"},{"number":48,"verse":"מח וימת שמלה וימלך תחתיו שאול מרחבות הנהר"},{"number":49,"verse":"מט וימת שאול וימלך תחתיו בעל חנן בן עכבור"},{"number":50,"verse":"נ וימת בעל חנן וימלך תחתיו הדד ושם עירו פעי ושם אשתו מהיטבאל בת מטרד בת מי זהב"},{"number":51,"verse":"נא וימת הדד {פ} ויהיו אלופי אדום אלוף תמנע אלוף עליה (עלוה) אלוף יתת"},{"number":52,"verse":"נב אלוף אהליבמה אלוף אלה אלוף פינן"},{"number":53,"verse":"נג אלוף קנז אלוף תימן אלוף מבצר"},{"number":54,"verse":"נד אלוף מגדיאל אלוף עירם אלה אלופי אדום {פ}"}]}
{"bibleAbbr":"HAC","bookName":"1 Chronicles","bookEnglishName":"1 Chronicles","chapterNumber":7,"verses":[{"number":1,"verse":"א ולבני יששכר תולע ופואה ישיב (ישוב) ושמרון--ארבעה {ס}"},{"number":2,"verse":"ב ובני תולע עזי ורפיה ויריאל ויחמי ויבשם ושמואל ראשים לבית אבותם לתולע גבורי חיל לתלדותם--מספרם בימי דויד עשרים ושנים אלף ושש מאות {ס}"},{"number":3,"verse":"ג ובני עזי יזרחיה ובני יזרחיה מיכאל ועבדיה ויואל ישיה חמשה--ראשים כלם"},{"number":4,"verse":"ד ועליהם לתלדותם לבית אבותם גדודי צבא מלחמה שלשים וששה אלף כי הרבו נשים ובנים"},{"number":5,"verse":"ה ואחיהם לכל משפחות יששכר גבורי חילים שמונים ושבעה אלף התיחשם לכל {ס}"},{"number":6,"verse":"ו בנימן בלע ובכר וידיעאל--שלשה"},{"number":7,"verse":"ז ובני בלע אצבון ועזי ועזיאל וירימות ועירי חמשה ראשי בית אבות גבורי חילים והתיחשם עשרים ושנים אלף ושלשים וארבעה"},{"number":8,"verse":"ח ובני בכר זמירה ויועש ואליעזר ואליועיני ועמרי וירמות ואביה וענתות ועלמת כל אלה בני בכר"},{"number":9,"verse":"ט והתיחשם לתלדותם ראשי בית אבותם גבורי חיל--עשרים אלף ומאתים"},{"number":10,"verse":"י ובני ידיעאל בלהן ובני בלהן יעיש (יעוש) ובנימן ואהוד וכנענה וזיתן ותרשיש ואחישחר"},{"number":11,"verse":"יא כל אלה בני ידיעאל לראשי האבות גבורי חילים--שבעה עשר אלף ומאתים יצאי צבא למלחמה"},{"number":12,"verse":"יב ושפם וחפם בני עיר חשם בני אחר"},{"number":13,"verse":"יג בני נפתלי יחציאל וגוני ויצר ושלום--בני בלהה {פ}"},{"number":14,"verse":"יד בני מנשה אשריאל אשר ילדה פילגשו הארמיה ילדה את מכיר אבי גלעד"},{"number":15,"verse":"טו ומכיר לקח אשה לחפים ולשפים ושם אחתו מעכה ושם השני צלפחד ותהינה לצלפחד בנות"},{"number":16,"verse":"טז ותלד מעכה אשת מכיר בן ותקרא שמו פרש ושם אחיו שרש ובניו אולם ורקם"},{"number":17,"verse":"יז ובני אולם בדן אלה בני גלעד בן מכיר בן מנשה"},{"number":18,"verse":"יח ואחתו המלכת--ילדה את אישהוד ואת אביעזר ואת מחלה"},{"number":19,"verse":"יט ויהיו בני שמידע--אחין ושכם ולקחי ואניעם {פ}"},{"number":20,"verse":"כ ובני אפרים שותלח וברד בנו ותחת בנו ואלעדה בנו ותחת בנו"},{"number":21,"verse":"כא וזבד בנו ושותלח בנו ועזר ואלעד והרגום אנשי גת הנולדים בארץ כי ירדו לקחת את מקניהם"},{"number":22,"verse":"כב ויתאבל אפרים אביהם ימים רבים ויבאו אחיו לנחמו"},{"number":23,"verse":"כג ויבא אל אשתו ותהר ותלד בן ויקרא את שמו בריעה כי ברעה היתה בביתו"},{"number":24,"verse":"כד ובתו שארה ותבן את בית חורון התחתון ואת העליון ואת אזן שארה"},{"number":25,"verse":"כה ורפח בנו ורשף ותלח בנו--ותחן בנו"},{"number":26,"verse":"כו לעדן בנו עמיהוד בנו אלישמע בנו"},{"number":27,"verse":"כז נון בנו יהושע בנו"},{"number":28,"verse":"כח ואחזתם ומשבותם--בית אל ובנתיה ולמזרח נערן--ולמערב גזר ובנתיה ושכם ובנתיה עד עיה ובנתיה"},{"number":29,"verse":"כט ועל ידי בני מנשה בית שאן ובנתיה תענך ובנתיה מגדו ובנותיה דור ובנותיה באלה ישבו בני יוסף בן ישראל {פ}"},{"number":30,"verse":"ל בני אשר ימנה וישוה וישוי ובריעה--ושרח אחותם"},{"number":31,"verse":"לא ובני בריעה חבר ומלכיאל הוא אבי ברזות (ברזית)"},{"number":32,"verse":"לב וחבר הוליד את יפלט ואת שומר ואת חותם ואת שועא אחותם"},{"number":33,"verse":"לג ובני יפלט פסך ובמהל ועשות אלה בני יפלט"},{"number":34,"verse":"לד ובני שמר--אחי ורוהגה (ורהגה) יחבה (וחבה) וארם"},{"number":35,"verse":"לה ובן הלם אחיו צופח וימנע ושלש ועמל"},{"number":36,"verse":"לו בני צופח--סוח וחרנפר ושועל וברי וימרה"},{"number":37,"verse":"לז בצר והוד ושמא ושלשה ויתרן--ובארא"},{"number":38,"verse":"לח ובני יתר--יפנה ופספה וארא"},{"number":39,"verse":"לט ובני עלא--ארח וחניאל ורציא"},{"number":40,"verse":"מ כל אלה בני אשר ראשי בית האבות ברורים גבורי חילים ראשי הנשיאים והתיחשם בצבא במלחמה מספרם אנשים עשרים וששה אלף {ס}"}]}
{"bibleAbbr":"HAC","bookName":"1 Chronicles","bookEnglishName":"1 Chronicles","chapterNumber":5,"verses":[{"number":1,"verse":"א ובני ראובן בכור ישראל כי הוא הבכור--ובחללו יצועי אביו נתנה בכרתו לבני יוסף בן ישראל ולא להתיחש לבכרה"},{"number":2,"verse":"ב כי יהודה גבר באחיו ולנגיד ממנו והבכרה ליוסף {ס}"},{"number":3,"verse":"ג בני ראובן בכור ישראל חנוך ופלוא חצרון וכרמי"},{"number":4,"verse":"ד בני יואל--שמעיה בנו גוג בנו שמעי בנו"},{"number":5,"verse":"ה מיכה בנו ראיה בנו בעל בנו"},{"number":6,"verse":"ו בארה בנו--אשר הגלה תלגת פלנאסר מלך אשר הוא נשיא לראובני"},{"number":7,"verse":"ז ואחיו למשפחתיו בהתיחש לתלדותם--הראש יעיאל וזכריהו"},{"number":8,"verse":"ח ובלע בן עזז בן שמע בן יואל הוא יושב בערער ועד נבו ובעל מעון"},{"number":9,"verse":"ט ולמזרח ישב עד לבוא מדברה למן הנהר פרת כי מקניהם רבו בארץ גלעד"},{"number":10,"verse":"י ובימי שאול עשו מלחמה עם ההגראים ויפלו בידם וישבו באהליהם על כל פני מזרח לגלעד {ס}"},{"number":11,"verse":"יא ובני גד לנגדם ישבו בארץ הבשן--עד סלכה"},{"number":12,"verse":"יב יואל הראש ושפם המשנה ויעני ושפט בבשן"},{"number":13,"verse":"יג ואחיהם לבית אבותיהם מיכאל ומשלם ושבע ויורי ויעכן וזיע ועבר--שבעה {ס}"},{"number":14,"verse":"יד אלה בני אביחיל בן חורי בן ירוח בן גלעד בן מיכאל בן ישישי בן יחדו--בן בוז"},{"number":15,"verse":"טו אחי בן עבדיאל בן גוני ראש לבית אבותם"},{"number":16,"verse":"טז וישבו בגלעד בבשן ובבנתיה ובכל מגרשי שרון על תוצאותם"},{"number":17,"verse":"יז כלם התיחשו בימי יותם מלך יהודה--ובימי ירבעם מלך ישראל {פ}"},{"number":18,"verse":"יח בני ראובן וגדי וחצי שבט מנשה מן בני חיל אנשים נשאי מגן וחרב ודרכי קשת ולמודי מלחמה--ארבעים וארבעה אלף ושבע מאות וששים יצאי צבא"},{"number":19,"verse":"יט ויעשו מלחמה עם ההגריאים ויטור ונפיש ונודב"},{"number":20,"verse":"כ ויעזרו עליהם--וינתנו בידם ההגריאים וכל שעמהם כי לאלהים זעקו במלחמה ונעתור להם כי בטחו בו"},{"number":21,"verse":"כא וישבו מקניהם גמליהם חמשים אלף וצאן מאתים וחמשים אלף וחמורים אלפים ונפש אדם מאה אלף"},{"number":22,"verse":"כב כי חללים רבים נפלו כי מהאלהים המלחמה וישבו תחתיהם עד הגלה {פ}"},{"number":23,"verse":"כג ובני חצי שבט מנשה ישבו בארץ מבשן עד בעל חרמון ושניר והר חרמון--המה רבו"},{"number":24,"verse":"כד ואלה ראשי בית אבותם ועפר וישעי ואליאל ועזריאל וירמיה והודויה ויחדיאל אנשים גבורי חיל--אנשי שמות ראשים לבית אבותם"},{"number":25,"verse":"כה וימעלו באלהי אבתיהם ויזנו אחרי אלהי עמי הארץ אשר השמיד אלהים מפניהם"},{"number":26,"verse":"כו ויער אלהי ישראל את רוח פול מלך אשור ואת רוח תלגת פלנסר מלך אשור ויגלם לראובני ולגדי ולחצי שבט מנשה ויביאם לחלח וחבור והרא ונהר גוזן עד היום הזה {פ} [ (I Chronicles 5:27) כז בני לוי גרשון קהת ומררי ] [ (I Chronicles 5:28) כח ובני קהת--עמרם יצהר וחברון ועזיאל {ס} ] [ (I Chronicles 5:29) כט ובני עמרם אהרן ומשה ומרים {ס} ובני אהרן--נדב ואביהוא אלעזר ואיתמר ] [ (I Chronicles 5:30) ל אלעזר הוליד את פינחס פינחס הליד את אבישוע ] [ (I Chronicles 5:31) לא ואבישוע הוליד את בקי ובקי הוליד את עזי ] [ (I Chronicles 5:32) לב ועזי הוליד את זרחיה וזרחיה הוליד את מריות ] [ (I Chronicles 5:33) לג מריות הוליד את אמריה ואמריה הוליד את אחיטוב ] [ (I Chronicles 5:34) לד ואחיטוב הוליד את צדוק וצדוק הוליד את אחימעץ ] [ (I Chronicles 5:35) לה ואחימעץ הוליד את עזריה ועזריה הוליד את יוחנן ] [ (I Chronicles 5:36) לו ויוחנן הוליד את עזריה הוא אשר כהן בבית אשר בנה שלמה בירושלם ] [ (I Chronicles 5:37) לז ויולד עזריה את אמריה ואמריה הוליד את אחיטוב ] [ (I Chronicles 5:38) לח ואחיטוב הוליד את צדוק וצדוק הוליד את שלום ] [ (I Chronicles 5:39) לט ושלום הוליד את חלקיה וחלקיה הוליד את עזריה ] [ (I Chronicles 5:40) מ ועזריה הוליד את שריה ושריה הוליד את יהוצדק ] [ (I Chronicles 5:41) מא ויהוצדק הלך--בהגלות יהוה את יהודה וירושלם ביד נבכדנאצר {פ} ]"}]}
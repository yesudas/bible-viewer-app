{"bibleAbbr":"HAC","bookName":"1 Chronicles","bookEnglishName":"1 Chronicles","chapterNumber":6,"verses":[{"number":1,"verse":"א בני לוי גרשם קהת ומררי"},{"number":2,"verse":"ב ואלה שמות בני גרשום לבני ושמעי"},{"number":3,"verse":"ג ובני קהת--עמרם ויצהר וחברון ועזיאל {ס}"},{"number":4,"verse":"ד בני מררי מחלי ומשי ואלה משפחות הלוי לאבתיהם"},{"number":5,"verse":"ה לגרשום--לבני בנו יחת בנו זמה בנו"},{"number":6,"verse":"ו יואח בנו עדו בנו זרח בנו יאתרי בנו"},{"number":7,"verse":"ז בני קהת--עמינדב בנו קרח בנו אסיר בנו"},{"number":8,"verse":"ח אלקנה בנו ואביסף בנו ואסיר בנו"},{"number":9,"verse":"ט תחת בנו אוריאל בנו עזיה בנו ושאול בנו"},{"number":10,"verse":"י ובני אלקנה--עמשי ואחימות"},{"number":11,"verse":"יא אלקנה--בנו (בני) אלקנה צופי בנו ונחת בנו"},{"number":12,"verse":"יב אליאב בנו ירחם בנו אלקנה בנו"},{"number":13,"verse":"יג ובני שמואל הבכר ושני ואביה {ס}"},{"number":14,"verse":"יד בני מררי מחלי לבני בנו שמעי בנו עזה בנו"},{"number":15,"verse":"טו שמעא בנו חגיה בנו עשיה בנו {פ}"},{"number":16,"verse":"טז ואלה אשר העמיד דויד על ידי שיר--בית יהוה ממנוח הארון"},{"number":17,"verse":"יז ויהיו משרתים לפני משכן אהל מועד בשיר עד בנות שלמה את בית יהוה בירושלם ויעמדו כמשפטם על עבודתם"},{"number":18,"verse":"יח ואלה העמדים ובניהם מבני הקהתי--הימן המשורר בן יואל בן שמואל"},{"number":19,"verse":"יט בן אלקנה בן ירחם בן אליאל בן תוח"},{"number":20,"verse":"כ בן ציף (צוף) בן אלקנה בן מחת בן עמשי"},{"number":21,"verse":"כא בן אלקנה בן יואל בן עזריה בן צפניה"},{"number":22,"verse":"כב בן תחת בן אסיר בן אביסף בן קרח"},{"number":23,"verse":"כג בן יצהר בן קהת בן לוי בן ישראל {ס}"},{"number":24,"verse":"כד ואחיו אסף העמד על ימינו--אסף בן ברכיהו בן שמעא"},{"number":25,"verse":"כה בן מיכאל בן בעשיה בן מלכיה"},{"number":26,"verse":"כו בן אתני בן זרח בן עדיה"},{"number":27,"verse":"כז בן איתן בן זמה בן שמעי"},{"number":28,"verse":"כח בן יחת בן גרשם בן לוי {ס}"},{"number":29,"verse":"כט ובני מררי אחיהם על השמאול--איתן בן קישי בן עבדי בן מלוך"},{"number":30,"verse":"ל בן חשביה בן אמציה בן חלקיה"},{"number":31,"verse":"לא בן אמצי בן בני בן שמר"},{"number":32,"verse":"לב בן מחלי בן מושי בן מררי בן לוי {ס}"},{"number":33,"verse":"לג ואחיהם הלוים נתונים--לכל עבודת משכן בית האלהים"},{"number":34,"verse":"לד ואהרן ובניו מקטירים על מזבח העולה ועל מזבח הקטרת לכל מלאכת קדש הקדשים ולכפר על ישראל ככל אשר צוה משה עבד האלהים {פ}"},{"number":35,"verse":"לה ואלה בני אהרן--אלעזר בנו פינחס בנו אבישוע בנו"},{"number":36,"verse":"לו בקי בנו עזי בנו זרחיה בנו"},{"number":37,"verse":"לז מריות בנו אמריה בנו אחיטוב בנו"},{"number":38,"verse":"לח צדוק בנו אחימעץ בנו {ס}"},{"number":39,"verse":"לט ואלה מושבותם לטירותם בגבולם--לבני אהרן למשפחת הקהתי כי להם היה הגורל"},{"number":40,"verse":"מ ויתנו להם את חברון בארץ יהודה ואת מגרשיה סביבתיה"},{"number":41,"verse":"מא ואת שדה העיר ואת חצריה--נתנו לכלב בן יפנה {ס}"},{"number":42,"verse":"מב ולבני אהרן נתנו את ערי המקלט--את חברון ואת לבנה ואת מגרשיה ואת יתר ואת אשתמע ואת מגרשיה"},{"number":43,"verse":"מג ואת חילז ואת מגרשיה את דביר ואת מגרשיה"},{"number":44,"verse":"מד ואת עשן ואת מגרשיה ואת בית שמש ואת מגרשיה {ס}"},{"number":45,"verse":"מה וממטה בנימן את גבע ואת מגרשיה ואת עלמת ואת מגרשיה ואת ענתות ואת מגרשיה כל עריהם שלש עשרה עיר במשפחותיהם {ס}"},{"number":46,"verse":"מו ולבני קהת הנותרים ממשפחת המטה ממחצית מטה חצי מנשה בגורל--ערים עשר {פ}"},{"number":47,"verse":"מז ולבני גרשום למשפחותם ממטה יששכר וממטה אשר וממטה נפתלי וממטה מנשה בבשן--ערים שלש עשרה {ס}"},{"number":48,"verse":"מח לבני מררי למשפחותם ממטה ראובן וממטה גד וממטה זבלון בגורל--ערים שתים עשרה {ס}"},{"number":49,"verse":"מט ויתנו בני ישראל ללוים את הערים ואת מגרשיהם"},{"number":50,"verse":"נ ויתנו בגורל ממטה בני יהודה וממטה בני שמעון וממטה בני בנימן--את הערים האלה אשר יקראו אתהם בשמות {ס}"},{"number":51,"verse":"נא וממשפחות בני קהת--ויהי ערי גבולם ממטה אפרים"},{"number":52,"verse":"נב ויתנו להם את ערי המקלט את שכם ואת מגרשיה--בהר אפרים ואת גזר ואת מגרשיה"},{"number":53,"verse":"נג ואת יקמעם ואת מגרשיה ואת בית חורון ואת מגרשיה"},{"number":54,"verse":"נד ואת אילון ואת מגרשיה ואת גת רמון ואת מגרשיה"},{"number":55,"verse":"נה וממחצית מטה מנשה את ענר ואת מגרשיה ואת בלעם ואת מגרשיה--למשפחת לבני קהת הנותרים {פ}"},{"number":56,"verse":"נו לבני גרשום--ממשפחת חצי מטה מנשה את גולן בבשן ואת מגרשיה ואת עשתרות ואת מגרשיה"},{"number":57,"verse":"נז וממטה יששכר את קדש ואת מגרשיה את דברת ואת מגרשיה"},{"number":58,"verse":"נח ואת ראמות ואת מגרשיה ואת ענם ואת מגרשיה {ס}"},{"number":59,"verse":"נט וממטה אשר את משל ואת מגרשיה ואת עבדון ואת מגרשיה"},{"number":60,"verse":"ס ואת חוקק ואת מגרשיה ואת רחב ואת מגרשיה {ס}"},{"number":61,"verse":"סא וממטה נפתלי את קדש בגליל ואת מגרשיה ואת חמון ואת מגרשיה ואת קריתים ואת מגרשיה {ס}"},{"number":62,"verse":"סב לבני מררי הנותרים--ממטה זבלון את רמונו ואת מגרשיה את תבור ואת מגרשיה"},{"number":63,"verse":"סג ומעבר לירדן ירחו למזרח הירדן--ממטה ראובן את בצר במדבר ואת מגרשיה ואת יהצה ואת מגרשיה"},{"number":64,"verse":"סד ואת קדמות ואת מגרשיה ואת מיפעת ואת מגרשיה"},{"number":65,"verse":"סה וממטה גד--את ראמות בגלעד ואת מגרשיה ואת מחנים ואת מגרשיה"},{"number":66,"verse":"סו ואת חשבון ואת מגרשיה ואת יעזיר ואת מגרשיה {ס}"}]}
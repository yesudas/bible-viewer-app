{"bibleAbbr":"HAC","bookName":"1 Chronicles","bookEnglishName":"1 Chronicles","chapterNumber":12,"verses":[{"number":1,"verse":"א ואלה הבאים אל דויד לציקלג עוד עצור מפני שאול בן קיש והמה בגבורים עזרי המלחמה"},{"number":2,"verse":"ב נשקי קשת מימינים ומשמאלים באבנים ובחצים בקשת--מאחי שאול מבנימן"},{"number":3,"verse":"ג הראש אחיעזר ויואש בני השמעה הגבעתי ויזואל (ויזיאל) ופלט בני עזמות וברכה ויהוא הענתתי"},{"number":4,"verse":"ד וישמעיה הגבעוני גבור בשלשים ועל השלשים"},{"number":5,"verse":"ה וירמיה ויחזיאל ויוחנן ויוזבד הגדרתי {ס}"},{"number":6,"verse":"ו אלעוזי וירימות ובעליה ושמריהו ושפטיהו החריפי (החרופי)"},{"number":7,"verse":"ז אלקנה וישיהו ועזראל ויועזר וישבעם--הקרחים"},{"number":8,"verse":"ח ויועאלה וזבדיה בני ירחם מן הגדור"},{"number":9,"verse":"ט ומן הגדי נבדלו אל דויד למצד מדברה גברי החיל אנשי צבא למלחמה--ערכי צנה ורמח ופני אריה פניהם וכצבאים על ההרים למהר"},{"number":10,"verse":"י עזר הראש עבדיה השני אליאב השלשי"},{"number":11,"verse":"יא משמנה הרביעי ירמיה החמשי"},{"number":12,"verse":"יב עתי הששי אליאל השבעי"},{"number":13,"verse":"יג יוחנן השמיני אלזבד התשיעי"},{"number":14,"verse":"יד ירמיהו העשירי מכבני עשתי עשר {ס}"},{"number":15,"verse":"טו אלה מבני גד ראשי הצבא אחד למאה הקטן והגדול לאלף"},{"number":16,"verse":"טז אלה הם אשר עברו את הירדן בחדש הראשון והוא ממלא על כל גדיתיו (גדותיו) ויבריחו את כל העמקים למזרח ולמערב {פ}"},{"number":17,"verse":"יז ויבאו מן בני בנימן ויהודה עד למצד לדויד"},{"number":18,"verse":"יח ויצא דויד לפניהם ויען ויאמר להם אם לשלום באתם אלי לעזרני יהיה לי עליכם לבב ליחד ואם לרמותני לצרי בלא חמס בכפי ירא אלהי אבותינו ויוכח {ס}"},{"number":19,"verse":"יט ורוח לבשה את עמשי ראש השלושים (השלישים) לך דויד ועמך בן ישי שלום שלום לך ושלום לעזרך כי עזרך אלהיך ויקבלם דויד ויתנם בראשי הגדוד {פ}"},{"number":20,"verse":"כ וממנשה נפלו על דויד בבאו עם פלשתים על שאול למלחמה--ולא עזרם כי בעצה שלחהו סרני פלשתים לאמר בראשינו יפול אל אדניו שאול"},{"number":21,"verse":"כא בלכתו אל ציקלג נפלו עליו ממנשה עדנח ויוזבד וידיעאל ומיכאל ויוזבד ואליהוא וצלתי ראשי האלפים אשר למנשה"},{"number":22,"verse":"כב והמה עזרו עם דויד על הגדוד כי גבורי חיל כלם ויהיו שרים בצבא"},{"number":23,"verse":"כג כי לעת יום ביום יבאו על דויד לעזרו--עד למחנה גדול כמחנה אלהים {פ}"},{"number":24,"verse":"כד ואלה מספרי ראשי החלוץ לצבא באו על דויד חברונה להסב מלכות שאול אליו--כפי יהוה {ס}"},{"number":25,"verse":"כה בני יהודה נשאי צנה ורמח--ששת אלפים ושמונה מאות חלוצי צבא {ס}"},{"number":26,"verse":"כו מן בני שמעון גבורי חיל לצבא--שבעת אלפים ומאה {ס}"},{"number":27,"verse":"כז מן בני הלוי--ארבעת אלפים ושש מאות {ס}"},{"number":28,"verse":"כח ויהוידע הנגיד לאהרן ועמו שלשת אלפים ושבע מאות {ס}"},{"number":29,"verse":"כט וצדוק נער גבור חיל ובית אביו שרים עשרים ושנים {ס}"},{"number":30,"verse":"ל ומן בני בנימן אחי שאול שלשת אלפים ועד הנה מרביתם שמרים משמרת בית שאול {ס}"},{"number":31,"verse":"לא ומן בני אפרים עשרים אלף ושמונה מאות--גבורי חיל אנשי שמות לבית אבותם {ס}"},{"number":32,"verse":"לב ומחצי מטה מנשה שמונה עשר אלף אשר נקבו בשמות לבוא להמליך את דויד {ס}"},{"number":33,"verse":"לג ומבני יששכר יודעי בינה לעתים לדעת מה יעשה ישראל--ראשיהם מאתים וכל אחיהם על פיהם {ס}"},{"number":34,"verse":"לד מזבלון יוצאי צבא ערכי מלחמה בכל כלי מלחמה--חמשים אלף ולעדר בלא לב ולב {ס}"},{"number":35,"verse":"לה ומנפתלי שרים אלף ועמהם בצנה וחנית שלשים ושבעה אלף {ס}"},{"number":36,"verse":"לו ומן הדני ערכי מלחמה עשרים ושמונה אלף ושש מאות {ס}"},{"number":37,"verse":"לז ומאשר יוצאי צבא לערך מלחמה--ארבעים אלף {ס}"},{"number":38,"verse":"לח ומעבר לירדן מן הראובני והגדי וחצי שבט מנשה בכל כלי צבא מלחמה--מאה ועשרים אלף {ס}"},{"number":39,"verse":"לט כל אלה אנשי מלחמה עדרי מערכה בלבב שלם באו חברונה להמליך את דויד על כל ישראל וגם כל שרית ישראל לב אחד--להמליך את דויד"},{"number":40,"verse":"מ ויהיו שם עם דויד ימים שלושה אכלים ושותים כי הכינו להם אחיהם [ (I Chronicles 12:41) מא וגם הקרובים אליהם עד יששכר וזבלון ונפתלי מביאים לחם בחמורים ובגמלים ובפרדים ובבקר מאכל קמח דבלים וצמוקים ויין ושמן ובקר וצאן--לרב כי שמחה בישראל {פ} ]"}]}
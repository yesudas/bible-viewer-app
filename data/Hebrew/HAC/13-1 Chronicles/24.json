{"bibleAbbr":"HAC","bookName":"1 Chronicles","bookEnglishName":"1 Chronicles","chapterNumber":24,"verses":[{"number":1,"verse":"א ולבני אהרן מחלקותם בני אהרן--נדב ואביהוא אלעזר ואיתמר"},{"number":2,"verse":"ב וימת נדב ואביהוא לפני אביהם ובנים לא היו להם ויכהנו אלעזר ואיתמר"},{"number":3,"verse":"ג ויחלקם דויד--וצדוק מן בני אלעזר ואחימלך מן בני איתמר לפקדתם בעבדתם"},{"number":4,"verse":"ד וימצאו בני אלעזר רבים לראשי הגברים מן בני איתמר--ויחלקום לבני אלעזר ראשים לבית אבות ששה עשר ולבני איתמר לבית אבותם שמונה"},{"number":5,"verse":"ה ויחלקום בגורלות אלה עם אלה כי היו שרי קדש ושרי האלהים מבני אלעזר ובבני איתמר {ס}"},{"number":6,"verse":"ו ויכתבם שמעיה בן נתנאל הסופר מן הלוי לפני המלך והשרים וצדוק הכהן ואחימלך בן אביתר וראשי האבות לכהנים וללוים--בית אב אחד אחז לאלעזר ואחז אחז לאיתמר {פ}"},{"number":7,"verse":"ז ויצא הגורל הראשון ליהויריב {ס} לידעיה השני {ס}"},{"number":8,"verse":"ח לחרם {ר} השלישי {ס} לשערים הרבעי {ס}"},{"number":9,"verse":"ט למלכיה {ר} החמישי {ס} למימן הששי {ס}"},{"number":10,"verse":"י להקוץ {ר} השבעי {ס} לאביה השמיני {ס}"},{"number":11,"verse":"יא לישוע {ר} התשעי {ס} לשכניהו העשרי {ס}"},{"number":12,"verse":"יב לאלישיב {ר} עשתי עשר {ס} ליקים שנים עשר {ס}"},{"number":13,"verse":"יג לחפה {ר} שלשה עשר {ס} לישבאב ארבעה עשר {ס}"},{"number":14,"verse":"יד לבלגה {ר} חמשה עשר {ס} לאמר ששה עשר {ס}"},{"number":15,"verse":"טו לחזיר שבעה {ר} עשר {ס} להפצץ שמונה עשר {ס}"},{"number":16,"verse":"טז לפתחיה תשעה {ר} עשר {ס} ליחזקאל העשרים {ס}"},{"number":17,"verse":"יז ליכין אחד {ר} ועשרים {ס} לגמול שנים ועשרים {ס}"},{"number":18,"verse":"יח לדליהו שלשה {ר} ועשרים {ס} למעזיהו ארבעה ועשרים {פ}"},{"number":19,"verse":"יט אלה פקדתם לעבדתם לבוא לבית יהוה כמשפטם ביד אהרן אביהם כאשר צוהו יהוה אלהי ישראל {פ}"},{"number":20,"verse":"כ ולבני לוי הנותרים לבני עמרם שובאל לבני שובאל יחדיהו {ס}"},{"number":21,"verse":"כא לרחביהו--לבני רחביהו הראש ישיה {ס}"},{"number":22,"verse":"כב ליצהרי שלמות לבני שלמות יחת {ס}"},{"number":23,"verse":"כג ובני יריהו אמריהו השני יחזיאל השלישי יקמעם הרביעי {ס}"},{"number":24,"verse":"כד בני עזיאל מיכה לבני מיכה שמור (שמיר)"},{"number":25,"verse":"כה אחי מיכה ישיה {ס} לבני ישיה זכריהו {ס}"},{"number":26,"verse":"כו בני מררי מחלי ומושי {ס} בני יעזיהו בנו {ס}"},{"number":27,"verse":"כז בני מררי--ליעזיהו בנו ושהם וזכור ועברי {ס}"},{"number":28,"verse":"כח למחלי אלעזר ולא היה לו בנים {ס}"},{"number":29,"verse":"כט לקיש בני קיש ירחמאל {ס}"},{"number":30,"verse":"ל ובני מושי מחלי ועדר וירימות אלה בני הלוים לבית אבתיהם"},{"number":31,"verse":"לא ויפילו גם הם גורלות לעמת אחיהם בני אהרן לפני דויד המלך וצדוק ואחימלך וראשי האבות לכהנים וללוים--אבות הראש לעמת אחיו הקטן {ס}"}]}
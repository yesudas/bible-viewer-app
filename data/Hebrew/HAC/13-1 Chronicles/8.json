{"bibleAbbr":"HAC","bookName":"1 Chronicles","bookEnglishName":"1 Chronicles","chapterNumber":8,"verses":[{"number":1,"verse":"א ובנימן--הוליד את בלע בכרו אשבל השני ואחרח השלישי"},{"number":2,"verse":"ב נוחה הרביעי ורפא החמישי"},{"number":3,"verse":"ג ויהיו בנים לבלע--אדר וגרא ואביהוד"},{"number":4,"verse":"ד ואבישוע ונעמן ואחוח"},{"number":5,"verse":"ה וגרא ושפופן וחורם"},{"number":6,"verse":"ו ואלה בני אחוד אלה הם ראשי אבות ליושבי גבע ויגלום אל מנחת"},{"number":7,"verse":"ז ונעמן ואחיה וגרא הוא הגלם והוליד את עזא ואת אחיחד"},{"number":8,"verse":"ח ושחרים הוליד בשדה מואב מן שלחו אתם--חושים ואת בערא נשיו"},{"number":9,"verse":"ט ויולד מן חדש אשתו--את יובב ואת צביא ואת מישא ואת מלכם"},{"number":10,"verse":"י ואת יעוץ ואת שכיה ואת מרמה אלה בניו ראשי אבות"},{"number":11,"verse":"יא ומחשים הוליד את אביטוב ואת אלפעל"},{"number":12,"verse":"יב ובני אלפעל עבר ומשעם ושמד הוא בנה את אונו ואת לד ובנתיה"},{"number":13,"verse":"יג וברעה ושמע--המה ראשי האבות ליושבי אילון המה הבריחו את יושבי גת"},{"number":14,"verse":"יד ואחיו ששק וירמות"},{"number":15,"verse":"טו וזבדיה וערד ועדר"},{"number":16,"verse":"טז ומיכאל וישפה ויוחא בני בריעה"},{"number":17,"verse":"יז וזבדיה ומשלם וחזקי וחבר"},{"number":18,"verse":"יח וישמרי ויזליאה ויובב בני אלפעל"},{"number":19,"verse":"יט ויקים וזכרי וזבדי"},{"number":20,"verse":"כ ואליעיני וצלתי ואליאל"},{"number":21,"verse":"כא ועדיה ובראיה ושמרת בני שמעי"},{"number":22,"verse":"כב וישפן ועבר ואליאל"},{"number":23,"verse":"כג ועבדון וזכרי וחנן"},{"number":24,"verse":"כד וחנניה ועילם וענתתיה"},{"number":25,"verse":"כה ויפדיה ופניאל (ופנואל) בני ששק"},{"number":26,"verse":"כו ושמשרי ושחריה ועתליה"},{"number":27,"verse":"כז ויערשיה ואליה וזכרי בני ירחם"},{"number":28,"verse":"כח אלה ראשי אבות לתלדותם ראשים אלה ישבו בירושלם"},{"number":29,"verse":"כט ובגבעון ישבו אבי גבעון ושם אשתו מעכה"},{"number":30,"verse":"ל ובנו הבכור עבדון וצור וקיש ובעל ונדב"},{"number":31,"verse":"לא וגדור ואחיו וזכר"},{"number":32,"verse":"לב ומקלות הוליד את שמאה ואף המה נגד אחיהם ישבו בירושלם--עם אחיהם {ס}"},{"number":33,"verse":"לג ונר הוליד את קיש וקיש הוליד את שאול ושאול הוליד את יהונתן ואת מלכישוע ואת אבינדב ואת אשבעל"},{"number":34,"verse":"לד ובן יהונתן מריב בעל ומריב בעל הוליד את מיכה"},{"number":35,"verse":"לה ובני מיכה--פיתון ומלך ותארע ואחז"},{"number":36,"verse":"לו ואחז הוליד את יהועדה ויהועדה הוליד את עלמת ואת עזמות ואת זמרי וזמרי הוליד את מוצא"},{"number":37,"verse":"לז ומוצא הוליד את בנעא רפה בנו אלעשה בנו אצל בנו"},{"number":38,"verse":"לח ולאצל ששה בנים--ואלה שמותם עזריקם בכרו וישמעאל ושעריה ועבדיה וחנן כל אלה בני אצל"},{"number":39,"verse":"לט ובני עשק אחיו אולם בכרו--יעוש השני ואליפלט השלשי"},{"number":40,"verse":"מ ויהיו בני אולם אנשים גבורי חיל דרכי קשת ומרבים בנים ובני בנים--מאה וחמשים כל אלה מבני בנימן {פ}"}]}
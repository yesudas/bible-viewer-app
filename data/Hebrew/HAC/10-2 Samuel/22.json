{"bibleAbbr":"HAC","bookName":"2 Samuel","bookEnglishName":"2 Samuel","chapterNumber":22,"verses":[{"number":1,"verse":"א וידבר דוד ליהוה את דברי השירה הזאת {ס} ביום הציל יהוה אתו {ר} מכף כל איביו ומכף שאול {ס}"},{"number":2,"verse":"ב ויאמר יהוה סלעי ומצדתי {ר} ומפלטי לי"},{"number":3,"verse":"ג אלהי צורי אחסה בו {ס} מגני וקרן ישעי {ר} משגבי ומנוסי {ס} משעי מחמס תשעני {ר}"},{"number":4,"verse":"ד מהלל אקרא יהוה {ס} ומאיבי אושע {ר}"},{"number":5,"verse":"ה כי אפפני משברי מות {ס} נחלי בליעל יבעתני {ר}"},{"number":6,"verse":"ו חבלי שאול סבני {ס} קדמני מקשי מות {ר}"},{"number":7,"verse":"ז בצר לי אקרא יהוה ואל אלהי אקרא {ס} וישמע מהיכלו קולי ושועתי באזניו {ר}"},{"number":8,"verse":"ח ותגעש (ויתגעש) ותרעש הארץ {ס} מוסדות השמים ירגזו ויתגעשו כי חרה לו {ר}"},{"number":9,"verse":"ט עלה עשן באפו ואש מפיו תאכל {ס} גחלים בערו ממנו {ר}"},{"number":10,"verse":"י ויט שמים וירד {ס} וערפל תחת רגליו {ר}"},{"number":11,"verse":"יא וירכב על כרוב ויעף {ס} וירא על כנפי רוח {ר}"},{"number":12,"verse":"יב וישת חשך סביבתיו סכות {ס} חשרת מים עבי שחקים {ר}"},{"number":13,"verse":"יג מנגה נגדו בערו גחלי אש {ס}"},{"number":14,"verse":"יד ירעם מן שמים יהוה {ר} ועליון יתן קולו {ס}"},{"number":15,"verse":"טו וישלח חצים ויפיצם ברק ויהמם (ויהם) {ר}"},{"number":16,"verse":"טז ויראו אפקי ים יגלו מסדות תבל {ס} בגערת יהוה מנשמת רוח אפו {ר}"},{"number":17,"verse":"יז ישלח ממרום יקחני {ס} ימשני ממים רבים {ר}"},{"number":18,"verse":"יח יצילני מאיבי עז {ס} משנאי כי אמצו ממני {ר}"},{"number":19,"verse":"יט יקדמני ביום אידי ויהי יהוה משען לי {ס}"},{"number":20,"verse":"כ ויצא למרחב אתי {ר} יחלצני כי חפץ בי {ס}"},{"number":21,"verse":"כא יגמלני יהוה כצדקתי {ר} כבר ידי ישיב לי {ס}"},{"number":22,"verse":"כב כי שמרתי דרכי יהוה {ר} ולא רשעתי מאלהי {ס}"},{"number":23,"verse":"כג כי כל משפטו לנגדי וחקתיו לא אסור ממנה {ר}"},{"number":24,"verse":"כד ואהיה תמים לו {ס} ואשתמרה מעוני {ר}"},{"number":25,"verse":"כה וישב יהוה לי כצדקתי {ס} כברי לנגד עיניו {ר}"},{"number":26,"verse":"כו עם חסיד תתחסד {ס} עם גבור תמים תתמם {ר}"},{"number":27,"verse":"כז עם נבר תתבר {ס} ועם עקש תתפל {ר}"},{"number":28,"verse":"כח ואת עם עני תושיע {ס} ועיניך על רמים תשפיל {ר}"},{"number":29,"verse":"כט כי אתה נירי יהוה {ס} ויהוה יגיה חשכי {ר}"},{"number":30,"verse":"ל כי בכה ארוץ גדוד {ס} באלהי אדלג שור {ר}"},{"number":31,"verse":"לא האל תמים דרכו אמרת יהוה צרופה-- {ס} מגן הוא לכל החסים בו {ר}"},{"number":32,"verse":"לב כי מי אל מבלעדי יהוה {ס} ומי צור מבלעדי אלהינו {ר}"},{"number":33,"verse":"לג האל מעוזי חיל {ס} ויתר תמים דרכו (דרכי) {ר}"},{"number":34,"verse":"לד משוה רגליו (רגלי) כאילות {ס} ועל במתי יעמדני {ר}"},{"number":35,"verse":"לה מלמד ידי למלחמה {ס} ונחת קשת נחושה זרעתי {ר}"},{"number":36,"verse":"לו ותתן לי מגן ישעך וענתך תרבני {ס}"},{"number":37,"verse":"לז תרחיב צעדי תחתני ולא מעדו קרסלי {ר}"},{"number":38,"verse":"לח ארדפה איבי ואשמידם {ס} ולא אשוב עד כלותם {ר}"},{"number":39,"verse":"לט ואכלם ואמחצם ולא יקומון {ס} ויפלו תחת רגלי {ר}"},{"number":40,"verse":"מ ותזרני חיל למלחמה {ס} תכריע קמי תחתני {ר}"},{"number":41,"verse":"מא ואיבי תתה לי ערף משנאי ואצמיתם {ס}"},{"number":42,"verse":"מב ישעו ואין משיע אל יהוה ולא ענם {ר}"},{"number":43,"verse":"מג ואשחקם כעפר ארץ {ס} כטיט חוצות אדקם ארקעם {ר}"},{"number":44,"verse":"מד ותפלטני מריבי עמי תשמרני לראש גוים {ס} עם לא ידעתי יעבדני {ר}"},{"number":45,"verse":"מה בני נכר יתכחשו לי לשמוע אזן ישמעו לי {ס}"},{"number":46,"verse":"מו בני נכר יבלו ויחגרו ממסגרותם {ר}"},{"number":47,"verse":"מז חי יהוה וברוך צורי {ס} וירם אלהי צור ישעי {ר}"},{"number":48,"verse":"מח האל הנתן נקמת לי {ס} ומריד עמים תחתני {ר}"},{"number":49,"verse":"מט ומוציאי מאיבי ומקמי תרוממני {ס} מאיש חמסים תצילני {ר}"},{"number":50,"verse":"נ על כן אודך יהוה בגוים {ס} ולשמך אזמר {ר}"},{"number":51,"verse":"נא מגדיל (מגדול) ישועות מלכו ועשה חסד למשיחו {ס} לדוד ולזרעו עד עולם {ר} {ש}"}]}
{"bibleAbbr":"HAC","bookName":"2 Samuel","bookEnglishName":"2 Samuel","chapterNumber":23,"verses":[{"number":1,"verse":"א ואלה דברי דוד האחרנים נאם דוד בן ישי ונאם הגבר הקם על--משיח אלהי יעקב ונעים זמרות ישראל"},{"number":2,"verse":"ב רוח יהוה דבר בי ומלתו על לשוני"},{"number":3,"verse":"ג אמר אלהי ישראל לי דבר צור ישראל מושל באדם--צדיק מושל יראת אלהים"},{"number":4,"verse":"ד וכאור בקר יזרח שמש בקר לא עבות מנגה ממטר דשא מארץ"},{"number":5,"verse":"ה כי לא כן ביתי עם אל כי ברית עולם שם לי ערוכה בכל ושמרה--כי כל ישעי וכל חפץ כי לא יצמיח"},{"number":6,"verse":"ו ובליעל כקוץ מנד כלהם כי לא ביד יקחו"},{"number":7,"verse":"ז ואיש יגע בהם ימלא ברזל ועץ חנית ובאש שרוף ישרפו בשבת {פ}"},{"number":8,"verse":"ח אלה שמות הגברים אשר לדוד ישב בשבת תחכמני ראש השלשי הוא עדינו העצנו (העצני)--על שמנה מאות חלל בפעם אחד (אחת) {ס}"},{"number":9,"verse":"ט ואחרו אלעזר בן דדי (דדו) בן אחחי בשלשה גברים (הגברים) עם דוד בחרפם בפלשתים נאספו שם למלחמה ויעלו איש ישראל"},{"number":10,"verse":"י הוא קם ויך בפלשתים עד כי יגעה ידו ותדבק ידו אל החרב ויעש יהוה תשועה גדולה ביום ההוא והעם ישבו אחריו אך לפשט {ס}"},{"number":11,"verse":"יא ואחריו שמה בן אגא הררי ויאספו פלשתים לחיה ותהי שם חלקת השדה מלאה עדשים והעם נס מפני פלשתים"},{"number":12,"verse":"יב ויתיצב בתוך החלקה ויצילה ויך את פלשתים ויעש יהוה תשועה גדולה {ס}"},{"number":13,"verse":"יג וירדו שלשים (שלשה) מהשלשים ראש ויבאו אל קציר אל דוד--אל מערת עדלם וחית פלשתים חנה בעמק רפאים"},{"number":14,"verse":"יד ודוד אז במצודה ומצב פלשתים אז בית לחם"},{"number":15,"verse":"טו ויתאוה דוד ויאמר מי ישקני מים מבאר בית לחם אשר בשער {ס}"},{"number":16,"verse":"טז ויבקעו שלשת הגברים במחנה פלשתים וישאבו מים מבאר בית לחם אשר בשער וישאו ויבאו אל דוד ולא אבה לשתותם ויסך אתם ליהוה"},{"number":17,"verse":"יז ויאמר חלילה לי יהוה מעשתי זאת הדם האנשים ההלכים בנפשותם ולא אבה לשתותם אלה עשו שלשת הגברים {ס}"},{"number":18,"verse":"יח ואבישי אחי יואב בן צרויה הוא ראש השלשי (השלשה) והוא עורר את חניתו על שלש מאות חלל ולו שם בשלשה"},{"number":19,"verse":"יט מן השלשה הכי נכבד ויהי להם לשר ועד השלשה לא בא {ס}"},{"number":20,"verse":"כ ובניהו בן יהוידע בן איש חי (חיל) רב פעלים מקבצאל הוא הכה את שני אראל מואב והוא ירד והכה את האריה (הארי) בתוך הבאר ביום השלג"},{"number":21,"verse":"כא והוא הכה את איש מצרי אשר (איש) מראה וביד המצרי חנית וירד אליו בשבט ויגזל את החנית מיד המצרי ויהרגהו בחניתו"},{"number":22,"verse":"כב אלה עשה בניהו בן יהוידע ולו שם בשלשה הגברים"},{"number":23,"verse":"כג מן השלשים נכבד ואל השלשה לא בא וישמהו דוד {ר} אל משמעתו {ס}"},{"number":24,"verse":"כד עשהאל אחי יואב בשלשים אלחנן בן דדו {ר} בית לחם {ס}"},{"number":25,"verse":"כה שמה החרדי {ס} אליקא {ר} החרדי {ס}"},{"number":26,"verse":"כו חלץ הפלטי {ס} עירא {ר} בן עקש {ס} התקועי {ס}"},{"number":27,"verse":"כז אביעזר {ר} הענתתי {ס} מבני החשתי {ס}"},{"number":28,"verse":"כח צלמון {ר} האחחי {ס} מהרי הנטפתי {ס}"},{"number":29,"verse":"כט חלב בן בענה {ר} הנטפתי {ס} אתי בן ריבי מגבעת בני בנימן {ס}"},{"number":30,"verse":"ל בניהו {ר} פרעתני {ס} הדי מנחלי געש {ס}"},{"number":31,"verse":"לא אבי עלבון {ר} הערבתי {ס} עזמות הברחמי {ס}"},{"number":32,"verse":"לב אליחבא {ר} השעלבני {ס} בני ישן יהונתן {ס}"},{"number":33,"verse":"לג שמה {ר} ההררי {ס} אחיאם בן שרר האררי {ס}"},{"number":34,"verse":"לד אליפלט {ר} בן אחסבי בן המעכתי {ס} אליעם בן אחיתפל {ר} הגלני {ס}"},{"number":35,"verse":"לה חצרו (חצרי) הכרמלי {ס} פערי {ר} הארבי {ס}"},{"number":36,"verse":"לו יגאל בן נתן מצבה {ס} בני {ר} הגדי {ס}"},{"number":37,"verse":"לז צלק העמני {ס} נחרי {ר} הבארתי--נשאי (נשא) כלי יואב בן צריה {ס}"},{"number":38,"verse":"לח עירא {ר} היתרי {ס} גרב היתרי {ס}"},{"number":39,"verse":"לט אוריה {ר} החתי--כל שלשים ושבעה {פ}"}]}
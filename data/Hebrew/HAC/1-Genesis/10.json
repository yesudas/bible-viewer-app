{"bibleAbbr":"HAC","bookName":"Genesis","bookEnglishName":"Genesis","chapterNumber":10,"verses":[{"number":1,"verse":"א ואלה תולדת בני נח שם חם ויפת ויולדו להם בנים אחר המבול"},{"number":2,"verse":"ב בני יפת--גמר ומגוג ומדי ויון ותבל ומשך ותירס"},{"number":3,"verse":"ג ובני גמר--אשכנז וריפת ותגרמה"},{"number":4,"verse":"ד ובני יון אלישה ותרשיש כתים ודדנים"},{"number":5,"verse":"ה מאלה נפרדו איי הגוים בארצתם איש ללשנו--למשפחתם בגויהם"},{"number":6,"verse":"ו ובני חם--כוש ומצרים ופוט וכנען"},{"number":7,"verse":"ז ובני כוש--סבא וחוילה וסבתה ורעמה וסבתכא ובני רעמה שבא ודדן"},{"number":8,"verse":"ח וכוש ילד את נמרד הוא החל להיות גבר בארץ"},{"number":9,"verse":"ט הוא היה גבר ציד לפני יהוה על כן יאמר כנמרד גבור ציד לפני יהוה"},{"number":10,"verse":"י ותהי ראשית ממלכתו בבל וארך ואכד וכלנה בארץ שנער"},{"number":11,"verse":"יא מן הארץ ההוא יצא אשור ויבן את נינוה ואת רחבת עיר ואת כלח"},{"number":12,"verse":"יב ואת רסן בין נינוה ובין כלח--הוא העיר הגדלה"},{"number":13,"verse":"יג ומצרים ילד את לודים ואת ענמים ואת להבים--ואת נפתחים"},{"number":14,"verse":"יד ואת פתרסים ואת כסלחים אשר יצאו משם פלשתים--ואת כפתרים {ס}"},{"number":15,"verse":"טו וכנען ילד את צידן בכרו--ואת חת"},{"number":16,"verse":"טז ואת היבוסי ואת האמרי ואת הגרגשי"},{"number":17,"verse":"יז ואת החוי ואת הערקי ואת הסיני"},{"number":18,"verse":"יח ואת הארודי ואת הצמרי ואת החמתי ואחר נפצו משפחות הכנעני"},{"number":19,"verse":"יט ויהי גבול הכנעני מצידן--באכה גררה עד עזה באכה סדמה ועמרה ואדמה וצבים--עד לשע"},{"number":20,"verse":"כ אלה בני חם למשפחתם ללשנתם בארצתם בגויהם {ס}"},{"number":21,"verse":"כא ולשם ילד גם הוא אבי כל בני עבר--אחי יפת הגדול"},{"number":22,"verse":"כב בני שם עילם ואשור וארפכשד ולוד וארם"},{"number":23,"verse":"כג ובני ארם--עוץ וחול וגתר ומש"},{"number":24,"verse":"כד וארפכשד ילד את שלח ושלח ילד את עבר"},{"number":25,"verse":"כה ולעבר ילד שני בנים שם האחד פלג כי בימיו נפלגה הארץ ושם אחיו יקטן"},{"number":26,"verse":"כו ויקטן ילד את אלמודד ואת שלף ואת חצרמות ואת ירח"},{"number":27,"verse":"כז ואת הדורם ואת אוזל ואת דקלה"},{"number":28,"verse":"כח ואת עובל ואת אבימאל ואת שבא"},{"number":29,"verse":"כט ואת אופר ואת חוילה ואת יובב כל אלה בני יקטן"},{"number":30,"verse":"ל ויהי מושבם ממשא באכה ספרה הר הקדם"},{"number":31,"verse":"לא אלה בני שם למשפחתם ללשנתם בארצתם לגויהם"},{"number":32,"verse":"לב אלה משפחת בני נח לתולדתם בגויהם ומאלה נפרדו הגוים בארץ--אחר המבול {פ}"}]}
{"bibleAbbr":"HAC","bookName":"Genesis","bookEnglishName":"Genesis","chapterNumber":36,"verses":[{"number":1,"verse":"א ואלה תלדות עשו הוא אדום"},{"number":2,"verse":"ב עשו לקח את נשיו מבנות כנען את עדה בת אילון החתי ואת אהליבמה בת ענה בת צבעון החוי"},{"number":3,"verse":"ג ואת בשמת בת ישמעאל אחות נביות"},{"number":4,"verse":"ד ותלד עדה לעשו את אליפז ובשמת ילדה את רעואל"},{"number":5,"verse":"ה ואהליבמה ילדה את יעיש (יעוש) ואת יעלם ואת קרח אלה בני עשו אשר ילדו לו בארץ כנען"},{"number":6,"verse":"ו ויקח עשו את נשיו ואת בניו ואת בנתיו ואת כל נפשות ביתו ואת מקנהו ואת כל בהמתו ואת כל קנינו אשר רכש בארץ כנען וילך אל ארץ מפני יעקב אחיו"},{"number":7,"verse":"ז כי היה רכושם רב משבת יחדו ולא יכלה ארץ מגוריהם לשאת אתם--מפני מקניהם"},{"number":8,"verse":"ח וישב עשו בהר שעיר עשו הוא אדום"},{"number":9,"verse":"ט ואלה תלדות עשו אבי אדום בהר שעיר"},{"number":10,"verse":"י אלה שמות בני עשו אליפז בן עדה אשת עשו רעואל בן בשמת אשת עשו"},{"number":11,"verse":"יא ויהיו בני אליפז--תימן אומר צפו וגעתם וקנז"},{"number":12,"verse":"יב ותמנע היתה פילגש לאליפז בן עשו ותלד לאליפז את עמלק אלה בני עדה אשת עשו"},{"number":13,"verse":"יג ואלה בני רעואל נחת וזרח שמה ומזה אלה היו בני בשמת אשת עשו"},{"number":14,"verse":"יד ואלה היו בני אהליבמה בת ענה בת צבעון--אשת עשו ותלד לעשו את יעיש (יעוש) ואת יעלם ואת קרח"},{"number":15,"verse":"טו אלה אלופי בני עשו בני אליפז בכור עשו--אלוף תימן אלוף אומר אלוף צפו אלוף קנז"},{"number":16,"verse":"טז אלוף קרח אלוף געתם אלוף עמלק אלה אלופי אליפז בארץ אדום אלה בני עדה"},{"number":17,"verse":"יז ואלה בני רעואל בן עשו--אלוף נחת אלוף זרח אלוף שמה אלוף מזה אלה אלופי רעואל בארץ אדום--אלה בני בשמת אשת עשו"},{"number":18,"verse":"יח ואלה בני אהליבמה אשת עשו--אלוף יעוש אלוף יעלם אלוף קרח אלה אלופי אהליבמה בת ענה--אשת עשו"},{"number":19,"verse":"יט אלה בני עשו ואלה אלופיהם הוא אדום {ס}"},{"number":20,"verse":"כ אלה בני שעיר החרי ישבי הארץ לוטן ושובל וצבעון וענה"},{"number":21,"verse":"כא ודשון ואצר ודישן אלה אלופי החרי בני שעיר בארץ אדום"},{"number":22,"verse":"כב ויהיו בני לוטן חרי והימם ואחות לוטן תמנע"},{"number":23,"verse":"כג ואלה בני שובל עלון ומנחת ועיבל שפו ואונם"},{"number":24,"verse":"כד ואלה בני צבעון ואיה וענה הוא ענה אשר מצא את הימם במדבר ברעתו את החמרים לצבעון אביו"},{"number":25,"verse":"כה ואלה בני ענה דשן ואהליבמה בת ענה"},{"number":26,"verse":"כו ואלה בני דישן--חמדן ואשבן ויתרן וכרן"},{"number":27,"verse":"כז אלה בני אצר--בלהן וזעון ועקן"},{"number":28,"verse":"כח אלה בני דישן עוץ וארן"},{"number":29,"verse":"כט אלה אלופי החרי אלוף לוטן אלוף שובל אלוף צבעון אלוף ענה"},{"number":30,"verse":"ל אלוף דשן אלוף אצר אלוף דישן אלה אלופי החרי לאלפיהם בארץ שעיר {פ}"},{"number":31,"verse":"לא ואלה המלכים אשר מלכו בארץ אדום--לפני מלך מלך לבני ישראל"},{"number":32,"verse":"לב וימלך באדום בלע בן בעור ושם עירו דנהבה"},{"number":33,"verse":"לג וימת בלע וימלך תחתיו יובב בן זרח מבצרה"},{"number":34,"verse":"לד וימת יובב וימלך תחתיו חשם מארץ התימני"},{"number":35,"verse":"לה וימת חשם וימלך תחתיו הדד בן בדד המכה את מדין בשדה מואב ושם עירו עוית"},{"number":36,"verse":"לו וימת הדד וימלך תחתיו שמלה ממשרקה"},{"number":37,"verse":"לז וימת שמלה וימלך תחתיו שאול מרחבות הנהר"},{"number":38,"verse":"לח וימת שאול וימלך תחתיו בעל חנן בן עכבור"},{"number":39,"verse":"לט וימת בעל חנן בן עכבור וימלך תחתיו הדר ושם עירו פעו ושם אשתו מהיטבאל בת מטרד בת מי זהב"},{"number":40,"verse":"מ ואלה שמות אלופי עשו למשפחתם למקמתם בשמתם אלוף תמנע אלוף עלוה אלוף יתת"},{"number":41,"verse":"מא אלוף אהליבמה אלוף אלה אלוף פינן"},{"number":42,"verse":"מב אלוף קנז אלוף תימן אלוף מבצר"},{"number":43,"verse":"מג אלוף מגדיאל אלוף עירם אלה אלופי אדום למשבתם בארץ אחזתם--הוא עשו אבי אדום {פ}"}]}
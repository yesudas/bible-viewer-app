{"bibleAbbr":"HAC","bookName":"Genesis","bookEnglishName":"Genesis","chapterNumber":33,"verses":[{"number":1,"verse":"א וישא יעקב עיניו וירא והנה עשו בא ועמו ארבע מאות איש ויחץ את הילדים על לאה ועל רחל ועל שתי השפחות"},{"number":2,"verse":"ב וישם את השפחות ואת ילדיהן ראשנה ואת לאה וילדיה אחרנים ואת רחל ואת יוסף אחרנים"},{"number":3,"verse":"ג והוא עבר לפניהם וישתחו ארצה שבע פעמים עד גשתו עד אחיו"},{"number":4,"verse":"ד וירץ עשו לקראתו ויחבקהו ויפל על צוארו וישקהו ויבכו"},{"number":5,"verse":"ה וישא את עיניו וירא את הנשים ואת הילדים ויאמר מי אלה לך ויאמר--הילדים אשר חנן אלהים את עבדך"},{"number":6,"verse":"ו ותגשן השפחות הנה וילדיהן ותשתחוין"},{"number":7,"verse":"ז ותגש גם לאה וילדיה וישתחוו ואחר נגש יוסף ורחל--וישתחוו"},{"number":8,"verse":"ח ויאמר מי לך כל המחנה הזה אשר פגשתי ויאמר למצא חן בעיני אדני"},{"number":9,"verse":"ט ויאמר עשו יש לי רב אחי יהי לך אשר לך"},{"number":10,"verse":"י ויאמר יעקב אל נא אם נא מצאתי חן בעיניך ולקחת מנחתי מידי כי על כן ראיתי פניך כראת פני אלהים--ותרצני"},{"number":11,"verse":"יא קח נא את ברכתי אשר הבאת לך כי חנני אלהים וכי יש לי כל ויפצר בו ויקח"},{"number":12,"verse":"יב ויאמר נסעה ונלכה ואלכה לנגדך"},{"number":13,"verse":"יג ויאמר אליו אדני ידע כי הילדים רכים והצאן והבקר עלות עלי ודפקום יום אחד ומתו כל הצאן"},{"number":14,"verse":"יד יעבר נא אדני לפני עבדו ואני אתנהלה לאטי לרגל המלאכה אשר לפני ולרגל הילדים עד אשר אבא אל אדני שעירה"},{"number":15,"verse":"טו ויאמר עשו--אציגה נא עמך מן העם אשר אתי ויאמר למה זה אמצא חן בעיני אדני"},{"number":16,"verse":"טז וישב ביום ההוא עשו לדרכו שעירה"},{"number":17,"verse":"יז ויעקב נסע סכתה ויבן לו בית ולמקנהו עשה סכת על כן קרא שם המקום סכות {ס}"},{"number":18,"verse":"יח ויבא יעקב שלם עיר שכם אשר בארץ כנען בבאו מפדן ארם ויחן את פני העיר"},{"number":19,"verse":"יט ויקן את חלקת השדה אשר נטה שם אהלו מיד בני חמור אבי שכם--במאה קשיטה"},{"number":20,"verse":"כ ויצב שם מזבח ויקרא לו--אל אלהי ישראל {ס}"}]}
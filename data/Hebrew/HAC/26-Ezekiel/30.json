{"bibleAbbr":"HAC","bookName":"Ezekiel","bookEnglishName":"Ezekiel","chapterNumber":30,"verses":[{"number":1,"verse":"א ויהי דבר יהוה אלי לאמר"},{"number":2,"verse":"ב בן אדם--הנבא ואמרת כה אמר אדני יהוה הילילו הה ליום"},{"number":3,"verse":"ג כי קרוב יום וקרוב יום ליהוה יום ענן עת גוים יהיה"},{"number":4,"verse":"ד ובאה חרב במצרים והיתה חלחלה בכוש בנפל חלל במצרים ולקחו המונה ונהרסו יסדותיה"},{"number":5,"verse":"ה כוש ופוט ולוד וכל הערב וכוב ובני ארץ הברית--אתם בחרב יפלו {פ}"},{"number":6,"verse":"ו כה אמר יהוה ונפלו סמכי מצרים וירד גאון עזה ממגדל סונה בחרב יפלו בה--נאם אדני יהוה"},{"number":7,"verse":"ז ונשמו בתוך ארצות נשמות ועריו בתוך ערים נחרבות תהיינה"},{"number":8,"verse":"ח וידעו כי אני יהוה בתתי אש במצרים ונשברו כל עזריה"},{"number":9,"verse":"ט ביום ההוא יצאו מלאכים מלפני בצים להחריד את כוש בטח והיתה חלחלה בהם ביום מצרים כי הנה באה {ס}"},{"number":10,"verse":"י כה אמר אדני יהוה והשבתי את המון מצרים ביד נבוכדראצר מלך בבל"},{"number":11,"verse":"יא הוא ועמו אתו עריצי גוים--מובאים לשחת הארץ והריקו חרבותם על מצרים ומלאו את הארץ חלל"},{"number":12,"verse":"יב ונתתי יארים חרבה ומכרתי את הארץ ביד רעים והשמתי ארץ ומלאה ביד זרים--אני יהוה דברתי {ס}"},{"number":13,"verse":"יג כה אמר אדני יהוה והאבדתי גלולים והשבתי אלילים מנף ונשיא מארץ מצרים לא יהיה עוד ונתתי יראה בארץ מצרים"},{"number":14,"verse":"יד והשמתי את פתרוס ונתתי אש בצען ועשיתי שפטים בנא"},{"number":15,"verse":"טו ושפכתי חמתי על סין מעוז מצרים והכרתי את המון נא"},{"number":16,"verse":"טז ונתתי אש במצרים--חול תחיל (תחול) סין ונא תהיה להבקע ונף צרי יומם"},{"number":17,"verse":"יז בחורי און ופי בסת בחרב יפלו והנה בשבי תלכנה"},{"number":18,"verse":"יח ובתחפנחס חשך היום בשברי שם את מטות מצרים ונשבת בה גאון עזה היא ענן יכסנה ובנותיה בשבי תלכנה"},{"number":19,"verse":"יט ועשיתי שפטים במצרים וידעו כי אני יהוה {פ}"},{"number":20,"verse":"כ ויהי באחת עשרה שנה בראשון בשבעה לחדש היה דבר יהוה אלי לאמר"},{"number":21,"verse":"כא בן אדם את זרוע פרעה מלך מצרים שברתי והנה לא חבשה לתת רפאות לשום חתול לחבשה לחזקה--לתפש בחרב {ס}"},{"number":22,"verse":"כב לכן כה אמר אדני יהוה הנני אל פרעה מלך מצרים ושברתי את זרעתיו את החזקה ואת הנשברת והפלתי את החרב מידו"},{"number":23,"verse":"כג והפצותי את מצרים בגוים וזריתם בארצות"},{"number":24,"verse":"כד וחזקתי את זרעות מלך בבל ונתתי את חרבי בידו ושברתי את זרעות פרעה ונאק נאקות חלל לפניו"},{"number":25,"verse":"כה והחזקתי את זרעות מלך בבל וזרעות פרעה תפלנה וידעו כי אני יהוה בתתי חרבי ביד מלך בבל ונטה אותה אל ארץ מצרים"},{"number":26,"verse":"כו והפצותי את מצרים בגוים וזריתי אותם בארצות וידעו כי אני יהוה {פ}"}]}
{"bibleAbbr":"HAC","bookName":"Micah","bookEnglishName":"Micah","chapterNumber":3,"verses":[{"number":1,"verse":"א ואמר שמעו נא ראשי יעקב וקציני בית ישראל הלוא לכם לדעת את המשפט"},{"number":2,"verse":"ב שנאי טוב ואהבי רעה (רע) גזלי עורם מעליהם ושארם מעל עצמותם"},{"number":3,"verse":"ג ואשר אכלו שאר עמי ועורם מעליהם הפשיטו ואת עצמתיהם פצחו ופרשו כאשר בסיר וכבשר בתוך קלחת"},{"number":4,"verse":"ד אז יזעקו אל יהוה ולא יענה אותם ויסתר פניו מהם בעת ההיא כאשר הרעו מעלליהם {פ}"},{"number":5,"verse":"ה כה אמר יהוה על הנביאים המתעים את עמי--הנשכים בשניהם וקראו שלום ואשר לא יתן על פיהם וקדשו עליו מלחמה"},{"number":6,"verse":"ו לכן לילה לכם מחזון וחשכה לכם מקסם ובאה השמש על הנביאים וקדר עליהם היום"},{"number":7,"verse":"ז ובשו החזים וחפרו הקסמים ועטו על שפם כלם כי אין מענה אלהים"},{"number":8,"verse":"ח ואולם אנכי מלאתי כח את רוח יהוה ומשפט וגבורה--להגיד ליעקב פשעו ולישראל חטאתו {ס}"},{"number":9,"verse":"ט שמעו נא זאת ראשי בית יעקב וקציני בית ישראל--המתעבים משפט ואת כל הישרה יעקשו"},{"number":10,"verse":"י בנה ציון בדמים וירושלם בעולה"},{"number":11,"verse":"יא ראשיה בשחד ישפטו וכהניה במחיר יורו ונביאיה בכסף יקסמו ועל יהוה ישענו לאמר הלוא יהוה בקרבנו לא תבוא עלינו רעה"},{"number":12,"verse":"יב לכן בגללכם ציון שדה תחרש וירושלם עיין תהיה והר הבית לבמות יער {פ}"}]}
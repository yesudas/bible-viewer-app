{"bibleAbbr":"HAC","bookName":"Isaiah","bookEnglishName":"Isaiah","chapterNumber":17,"verses":[{"number":1,"verse":"א משא דמשק הנה דמשק מוסר מעיר והיתה מעי מפלה"},{"number":2,"verse":"ב עזבות ערי ערער לעדרים תהיינה ורבצו ואין מחריד"},{"number":3,"verse":"ג ונשבת מבצר מאפרים וממלכה מדמשק ושאר ארם ככבוד בני ישראל יהיו נאם יהוה צבאות {פ}"},{"number":4,"verse":"ד והיה ביום ההוא ידל כבוד יעקב ומשמן בשרו ירזה"},{"number":5,"verse":"ה והיה כאסף קציר קמה וזרעו שבלים יקצור והיה כמלקט שבלים בעמק רפאים"},{"number":6,"verse":"ו ונשאר בו עוללת כנקף זית שנים שלשה גרגרים בראש אמיר ארבעה חמשה בסעפיה פריה--נאם יהוה אלהי ישראל"},{"number":7,"verse":"ז ביום ההוא ישעה האדם על עשהו ועיניו אל קדוש ישראל תראינה"},{"number":8,"verse":"ח ולא ישעה אל המזבחות מעשה ידיו ואשר עשו אצבעתיו לא יראה והאשרים והחמנים {ס}"},{"number":9,"verse":"ט ביום ההוא יהיו ערי מעוזו כעזובת החרש והאמיר אשר עזבו מפני בני ישראל והיתה שממה"},{"number":10,"verse":"י כי שכחת אלהי ישעך וצור מעזך לא זכרת על כן תטעי נטעי נעמנים וזמרת זר תזרענו"},{"number":11,"verse":"יא ביום נטעך תשגשגי ובבקר זרעך תפריחי נד קציר ביום נחלה וכאב אנוש {ס}"},{"number":12,"verse":"יב הוי המון עמים רבים כהמות ימים יהמיון ושאון לאמים כשאון מים כבירים ישאון"},{"number":13,"verse":"יג לאמים כשאון מים רבים ישאון וגער בו ונס ממרחק ורדף כמץ הרים לפני רוח וכגלגל לפני סופה"},{"number":14,"verse":"יד לעת ערב והנה בלהה בטרם בקר איננו זה חלק שוסינו וגורל לבזזינו {פ}"}]}
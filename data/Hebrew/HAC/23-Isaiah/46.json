{"bibleAbbr":"HAC","bookName":"Isaiah","bookEnglishName":"Isaiah","chapterNumber":46,"verses":[{"number":1,"verse":"א כרע בל קרס נבו--היו עצביהם לחיה ולבהמה נשאתיכם עמוסות משא לעיפה"},{"number":2,"verse":"ב קרסו כרעו יחדו לא יכלו מלט משא ונפשם בשבי הלכה {פ}"},{"number":3,"verse":"ג שמעו אלי בית יעקב וכל שארית בית ישראל--העמסים מני בטן הנשאים מני רחם"},{"number":4,"verse":"ד ועד זקנה אני הוא ועד שיבה אני אסבל אני עשיתי ואני אשא ואני אסבל ואמלט {ס}"},{"number":5,"verse":"ה למי תדמיוני ותשוו ותמשלוני ונדמה"},{"number":6,"verse":"ו הזלים זהב מכיס וכסף בקנה ישקלו ישכרו צורף ויעשהו אל יסגדו אף ישתחוו"},{"number":7,"verse":"ז ישאהו על כתף יסבלהו ויניחהו תחתיו ויעמד--ממקומו לא ימיש אף יצעק אליו ולא יענה מצרתו לא יושיענו {ס}"},{"number":8,"verse":"ח זכרו זאת והתאששו השיבו פושעים על לב"},{"number":9,"verse":"ט זכרו ראשנות מעולם כי אנכי אל ואין עוד אלהים ואפס כמוני"},{"number":10,"verse":"י מגיד מראשית אחרית ומקדם אשר לא נעשו אמר עצתי תקום וכל חפצי אעשה"},{"number":11,"verse":"יא קרא ממזרח עיט מארץ מרחק איש עצתו (עצתי) אף דברתי אף אביאנה--יצרתי אף אעשנה {ס}"},{"number":12,"verse":"יב שמעו אלי אבירי לב--הרחוקים מצדקה"},{"number":13,"verse":"יג קרבתי צדקתי לא תרחק ותשועתי לא תאחר ונתתי בציון תשועה לישראל תפארתי {ס}"}]}
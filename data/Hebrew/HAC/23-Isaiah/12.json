{"bibleAbbr":"HAC","bookName":"Isaiah","bookEnglishName":"Isaiah","chapterNumber":12,"verses":[{"number":1,"verse":"א ואמרת ביום ההוא אודך יהוה כי אנפת בי ישב אפך ותנחמני"},{"number":2,"verse":"ב הנה אל ישועתי אבטח ולא אפחד כי עזי וזמרת יה יהוה ויהי לי לישועה"},{"number":3,"verse":"ג ושאבתם מים בששון ממעיני הישועה"},{"number":4,"verse":"ד ואמרתם ביום ההוא הודו ליהוה קראו בשמו הודיעו בעמים עלילתיו הזכירו כי נשגב שמו"},{"number":5,"verse":"ה זמרו יהוה כי גאות עשה מידעת (מודעת) זאת בכל הארץ"},{"number":6,"verse":"ו צהלי ורני יושבת ציון כי גדול בקרבך קדוש ישראל {ס}"}]}
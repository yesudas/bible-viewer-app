{"bibleAbbr":"HAC","bookName":"Isaiah","bookEnglishName":"Isaiah","chapterNumber":64,"verses":[{"number":1,"verse":"א כקדח אש המסים מים תבעה אש להודיע שמך לצריך מפניך גוים ירגזו"},{"number":2,"verse":"ב בעשותך נוראות לא נקוה ירדת מפניך הרים נזלו {ס}"},{"number":3,"verse":"ג ומעולם לא שמעו לא האזינו עין לא ראתה אלהים זולתך--יעשה למחכה לו"},{"number":4,"verse":"ד פגעת את שש ועשה צדק בדרכיך יזכרוך הן אתה קצפת ונחטא בהם עולם ונושע"},{"number":5,"verse":"ה ונהי כטמא כלנו וכבגד עדים כל צדקתינו ונבל כעלה כלנו ועוננו כרוח ישאנו"},{"number":6,"verse":"ו ואין קורא בשמך מתעורר להחזיק בך כי הסתרת פניך ממנו ותמוגנו ביד עוננו"},{"number":7,"verse":"ז ועתה יהוה אבינו אתה אנחנו החמר ואתה יצרנו ומעשה ידך כלנו"},{"number":8,"verse":"ח אל תקצף יהוה עד מאד ואל לעד תזכר עון הן הבט נא עמך כלנו"},{"number":9,"verse":"ט ערי קדשך היו מדבר ציון מדבר היתה ירושלם שממה"},{"number":10,"verse":"י בית קדשנו ותפארתנו אשר הללוך אבתינו--היה לשרפת אש וכל מחמדינו היה לחרבה"},{"number":11,"verse":"יא העל אלה תתאפק יהוה תחשה ותעננו עד מאד {פ}"}]}
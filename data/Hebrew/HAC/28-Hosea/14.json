{"bibleAbbr":"HAC","bookName":"Hosea","bookEnglishName":"Hosea","chapterNumber":14,"verses":[{"number":1,"verse":"א תאשם שמרון כי מרתה באלהיה בחרב יפלו--עלליהם ירטשו והריותיו יבקעו {פ}"},{"number":2,"verse":"ב שובה ישראל עד יהוה אלהיך כי כשלת בעונך"},{"number":3,"verse":"ג קחו עמכם דברים ושובו אל יהוה אמרו אליו כל תשא עון וקח טוב ונשלמה פרים שפתינו"},{"number":4,"verse":"ד אשור לא יושיענו על סוס לא נרכב ולא נאמר עוד אלהינו למעשה ידינו--אשר בך ירחם יתום"},{"number":5,"verse":"ה ארפא משובתם--אהבם נדבה כי שב אפי ממנו"},{"number":6,"verse":"ו אהיה כטל לישראל יפרח כשושנה ויך שרשיו כלבנון"},{"number":7,"verse":"ז ילכו ינקותיו ויהי כזית הודו וריח לו כלבנון"},{"number":8,"verse":"ח ישבו ישבי בצלו יחיו דגן ויפרחו כגפן זכרו כיין לבנון"},{"number":9,"verse":"ט אפרים מה לי עוד לעצבים אני עניתי ואשורנו אני כברוש רענן--ממני פריך נמצא [ (Hosea 14:10) י מי חכם ויבן אלה נבון וידעם כי ישרים דרכי יהוה וצדקים ילכו בם ופשעים יכשלו בם {ש} ]"}]}
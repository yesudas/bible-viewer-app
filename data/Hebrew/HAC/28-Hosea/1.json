{"bibleAbbr":"HAC","bookName":"Hosea","bookEnglishName":"Hosea","chapterNumber":1,"verses":[{"number":1,"verse":"א דבר יהוה אשר היה אל הושע בן בארי בימי עזיה יותם אחז יחזקיה מלכי יהודה--ובימי ירבעם בן יואש מלך ישראל"},{"number":2,"verse":"ב תחלת דבר יהוה בהושע {פ} ויאמר יהוה אל הושע לך קח לך אשת זנונים וילדי זנונים--כי זנה תזנה הארץ מאחרי יהוה"},{"number":3,"verse":"ג וילך ויקח את גמר בת דבלים ותהר ותלד לו בן"},{"number":4,"verse":"ד ויאמר יהוה אליו קרא שמו יזרעאל כי עוד מעט ופקדתי את דמי יזרעאל על בית יהוא והשבתי ממלכות בית ישראל"},{"number":5,"verse":"ה והיה ביום ההוא ושברתי את קשת ישראל בעמק יזרעאל"},{"number":6,"verse":"ו ותהר עוד ותלד בת ויאמר לו קרא שמה לא רחמה כי לא אוסיף עוד ארחם את בית ישראל--כי נשא אשא להם"},{"number":7,"verse":"ז ואת בית יהודה ארחם והושעתים ביהוה אלהיהם ולא אושיעם בקשת ובחרב ובמלחמה בסוסים ובפרשים"},{"number":8,"verse":"ח ותגמל את לא רחמה ותהר ותלד בן"},{"number":9,"verse":"ט ויאמר קרא שמו לא עמי כי אתם לא עמי ואנכי לא אהיה לכם {פ}"}]}
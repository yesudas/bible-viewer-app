{"bibleAbbr":"HAC","bookName":"Hosea","bookEnglishName":"Hosea","chapterNumber":10,"verses":[{"number":1,"verse":"א גפן בוקק ישראל פרי ישוה לו כרב לפריו הרבה למזבחות--כטוב לארצו היטיבו מצבות"},{"number":2,"verse":"ב חלק לבם עתה יאשמו הוא יערף מזבחותם ישדד מצבותם"},{"number":3,"verse":"ג כי עתה יאמרו אין מלך לנו כי לא יראנו את יהוה והמלך מה יעשה לנו"},{"number":4,"verse":"ד דברו דברים אלות שוא כרת ברית ופרח כראש משפט על תלמי שדי"},{"number":5,"verse":"ה לעגלות בית און יגורו שכן שמרון כי אבל עליו עמו וכמריו עליו יגילו--על כבודו כי גלה ממנו"},{"number":6,"verse":"ו גם אותו לאשור יובל מנחה למלך ירב בשנה אפרים יקח ויבוש ישראל מעצתו"},{"number":7,"verse":"ז נדמה שמרון מלכה כקצף על פני מים"},{"number":8,"verse":"ח ונשמדו במות און חטאת ישראל--קוץ ודרדר יעלה על מזבחותם ואמרו להרים כסונו ולגבעות נפלו עלינו {פ}"},{"number":9,"verse":"ט מימי הגבעה חטאת ישראל שם עמדו לא תשיגם בגבעה מלחמה על בני עלוה"},{"number":10,"verse":"י באותי ואסרם ואספו עליהם עמים באסרם לשתי עינתם (עונותם)"},{"number":11,"verse":"יא ואפרים עגלה מלמדה אהבתי לדוש ואני עברתי על טוב צוארה ארכיב אפרים יחרוש יהודה ישדד לו יעקב"},{"number":12,"verse":"יב זרעו לכם לצדקה קצרו לפי חסד נירו לכם ניר ועת לדרוש את יהוה עד יבוא וירה צדק לכם"},{"number":13,"verse":"יג חרשתם רשע עולתה קצרתם אכלתם פרי כחש--כי בטחת בדרכך ברב גבוריך"},{"number":14,"verse":"יד וקאם שאון בעמך וכל מבצריך יושד כשד שלמן בית ארבאל ביום מלחמה אם על בנים רטשה"},{"number":15,"verse":"טו ככה עשה לכם בית אל מפני רעת רעתכם בשחר נדמה נדמה מלך ישראל"}]}
{"bibleAbbr":"HAC","bookName":"Joshua","bookEnglishName":"Joshua","chapterNumber":19,"verses":[{"number":1,"verse":"א ויצא הגורל השני לשמעון--למטה בני שמעון למשפחותם ויהי נחלתם בתוך נחלת בני יהודה"},{"number":2,"verse":"ב ויהי להם בנחלתם--באר שבע ושבע ומולדה"},{"number":3,"verse":"ג וחצר שועל ובלה ועצם"},{"number":4,"verse":"ד ואלתולד ובתול וחרמה"},{"number":5,"verse":"ה וצקלג ובית המרכבות וחצר סוסה"},{"number":6,"verse":"ו ובית לבאות ושרוחן ערים שלש עשרה וחצריהן"},{"number":7,"verse":"ז עין רמון ועתר ועשן ערים ארבע וחצריהן"},{"number":8,"verse":"ח וכל החצרים אשר סביבות הערים האלה עד בעלת באר ראמת נגב זאת נחלת מטה בני שמעון--למשפחתם"},{"number":9,"verse":"ט מחבל בני יהודה נחלת בני שמעון כי היה חלק בני יהודה רב מהם וינחלו בני שמעון בתוך נחלתם {פ}"},{"number":10,"verse":"י ויעל הגורל השלישי לבני זבולן למשפחתם ויהי גבול נחלתם עד שריד"},{"number":11,"verse":"יא ועלה גבולם לימה ומרעלה ופגע בדבשת ופגע אל הנחל אשר על פני יקנעם"},{"number":12,"verse":"יב ושב משריד קדמה מזרח השמש על גבול כסלת תבר ויצא אל הדברת ועלה יפיע"},{"number":13,"verse":"יג ומשם עבר קדמה מזרחה גתה חפר עתה קצין ויצא רמון המתאר הנעה"},{"number":14,"verse":"יד ונסב אתו הגבול מצפון חנתן והיו תצאתיו גי יפתח אל"},{"number":15,"verse":"טו וקטת ונהלל ושמרון וידאלה ובית לחם ערים שתים עשרה וחצריהן"},{"number":16,"verse":"טז זאת נחלת בני זבולן למשפחותם--הערים האלה וחצריהן {פ}"},{"number":17,"verse":"יז ליששכר--יצא הגורל הרביעי לבני יששכר למשפחותם"},{"number":18,"verse":"יח ויהי גבולם--יזרעאלה והכסולת ושונם"},{"number":19,"verse":"יט וחפרים ושיאן ואנחרת"},{"number":20,"verse":"כ והרבית וקשיון ואבץ"},{"number":21,"verse":"כא ורמת ועין גנים ועין חדה ובית פצץ"},{"number":22,"verse":"כב ופגע הגבול בתבור ושחצומה (ושחצימה) ובית שמש והיו תצאות גבולם הירדן ערים שש עשרה וחצריהן"},{"number":23,"verse":"כג זאת נחלת מטה בני יששכר--למשפחתם הערים וחצריהן {פ}"},{"number":24,"verse":"כד ויצא הגורל החמישי למטה בני אשר למשפחותם"},{"number":25,"verse":"כה ויהי גבולם--חלקת וחלי ובטן ואכשף"},{"number":26,"verse":"כו ואלמלך ועמעד ומשאל ופגע בכרמל הימה ובשיחור לבנת"},{"number":27,"verse":"כז ושב מזרח השמש בית דגן ופגע בזבלון ובגי יפתח אל צפונה בית העמק ונעיאל ויצא אל כבול משמאל"},{"number":28,"verse":"כח ועברן ורחב וחמון וקנה עד צידון רבה"},{"number":29,"verse":"כט ושב הגבול הרמה ועד עיר מבצר צר ושב הגבול חסה ויהיו (והיו) תצאתיו הימה מחבל אכזיבה"},{"number":30,"verse":"ל ועמה ואפק ורחב ערים עשרים ושתים וחצריהן"},{"number":31,"verse":"לא זאת נחלת מטה בני אשר--למשפחתם הערים האלה וחצריהן {פ}"},{"number":32,"verse":"לב לבני נפתלי יצא הגורל הששי--לבני נפתלי למשפחתם"},{"number":33,"verse":"לג ויהי גבולם מחלף מאלון בצעננים ואדמי הנקב ויבנאל--עד לקום ויהי תצאתיו הירדן"},{"number":34,"verse":"לד ושב הגבול ימה אזנות תבור ויצא משם חוקקה ופגע בזבלון מנגב ובאשר פגע מים וביהודה הירדן מזרח השמש"},{"number":35,"verse":"לה וערי מבצר--הצדים צר וחמת רקת וכנרת"},{"number":36,"verse":"לו ואדמה והרמה וחצור"},{"number":37,"verse":"לז וקדש ואדרעי ועין חצור"},{"number":38,"verse":"לח ויראון ומגדל אל חרם ובית ענת ובית שמש ערים תשע עשרה וחצריהן"},{"number":39,"verse":"לט זאת נחלת מטה בני נפתלי--למשפחתם הערים וחצריהן {פ}"},{"number":40,"verse":"מ למטה בני דן למשפחתם יצא הגורל השביעי"},{"number":41,"verse":"מא ויהי גבול נחלתם--צרעה ואשתאול ועיר שמש"},{"number":42,"verse":"מב ושעלבין ואילון ויתלה"},{"number":43,"verse":"מג ואילון ותמנתה ועקרון"},{"number":44,"verse":"מד ואלתקה וגבתון ובעלת"},{"number":45,"verse":"מה ויהד ובני ברק וגת רמון"},{"number":46,"verse":"מו ומי הירקון והרקון עם הגבול מול יפו"},{"number":47,"verse":"מז ויצא גבול בני דן מהם ויעלו בני דן וילחמו עם לשם וילכדו אותה ויכו אותה לפי חרב וירשו אותה וישבו בה ויקראו ללשם דן כשם דן אביהם"},{"number":48,"verse":"מח זאת נחלת מטה בני דן--למשפחתם הערים האלה וחצריהן {ס}"},{"number":49,"verse":"מט ויכלו לנחל את הארץ לגבולתיה ויתנו בני ישראל נחלה ליהושע בן נון בתוכם"},{"number":50,"verse":"נ על פי יהוה נתנו לו את העיר אשר שאל--את תמנת סרח בהר אפרים ויבנה את העיר וישב בה"},{"number":51,"verse":"נא אלה הנחלת אשר נחלו אלעזר הכהן ויהושע בן נון וראשי האבות למטות בני ישראל בגורל בשלה לפני יהוה--פתח אהל מועד ויכלו מחלק את הארץ {פ}"}]}
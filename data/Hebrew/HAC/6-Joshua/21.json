{"bibleAbbr":"HAC","bookName":"Joshua","bookEnglishName":"Joshua","chapterNumber":21,"verses":[{"number":1,"verse":"א ויגשו ראשי אבות הלוים אל אלעזר הכהן ואל יהושע בן נון ואל ראשי אבות המטות לבני ישראל"},{"number":2,"verse":"ב וידברו אליהם בשלה בארץ כנען לאמר יהוה צוה ביד משה לתת לנו ערים לשבת ומגרשיהן לבהמתנו {פ}"},{"number":3,"verse":"ג ויתנו בני ישראל ללוים מנחלתם אל פי יהוה את הערים האלה ואת מגרשיהן"},{"number":4,"verse":"ד ויצא הגורל למשפחת הקהתי ויהי לבני אהרן הכהן מן הלוים ממטה יהודה וממטה השמעני וממטה בנימן בגורל--ערים שלש עשרה {ס}"},{"number":5,"verse":"ה ולבני קהת הנותרים ממשפחת מטה אפרים וממטה דן ומחצי מטה מנשה בגורל--ערים עשר {ס}"},{"number":6,"verse":"ו ולבני גרשון ממשפחות מטה יששכר וממטה אשר וממטה נפתלי ומחצי מטה מנשה בבשן בגורל--ערים שלש עשרה {ס}"},{"number":7,"verse":"ז לבני מררי למשפחתם ממטה ראובן וממטה גד וממטה זבולן--ערים שתים עשרה {ס}"},{"number":8,"verse":"ח ויתנו בני ישראל ללוים את הערים האלה ואת מגרשיהן כאשר צוה יהוה ביד משה בגורל {פ}"},{"number":9,"verse":"ט ויתנו ממטה בני יהודה וממטה בני שמעון--את הערים האלה אשר יקרא אתהן בשם"},{"number":10,"verse":"י ויהי לבני אהרן ממשפחות הקהתי מבני לוי כי להם היה הגורל ראישנה"},{"number":11,"verse":"יא ויתנו להם את קרית ארבע אבי הענוק היא חברון--בהר יהודה ואת מגרשה סביבתיה"},{"number":12,"verse":"יב ואת שדה העיר ואת חצריה נתנו לכלב בן יפנה באחזתו {ס}"},{"number":13,"verse":"יג ולבני אהרן הכהן נתנו את עיר מקלט הרצח--את חברון ואת מגרשה ואת לבנה ואת מגרשה"},{"number":14,"verse":"יד ואת יתר ואת מגרשה ואת אשתמע ואת מגרשה"},{"number":15,"verse":"טו ואת חלן ואת מגרשה ואת דבר ואת מגרשה"},{"number":16,"verse":"טז ואת עין ואת מגרשה ואת יטה ואת מגרשה את בית שמש ואת מגרשה ערים תשע--מאת שני השבטים האלה {ס}"},{"number":17,"verse":"יז וממטה בנימין את גבעון ואת מגרשה את גבע ואת מגרשה"},{"number":18,"verse":"יח את ענתות ואת מגרשה ואת עלמון ואת מגרשה ערים ארבע"},{"number":19,"verse":"יט כל ערי בני אהרן הכהנים--שלש עשרה ערים ומגרשיהן {ס}"},{"number":20,"verse":"כ ולמשפחות בני קהת הלוים הנותרים מבני קהת ויהי ערי גורלם ממטה אפרים"},{"number":21,"verse":"כא ויתנו להם את עיר מקלט הרצח את שכם ואת מגרשה--בהר אפרים ואת גזר ואת מגרשה"},{"number":22,"verse":"כב ואת קבצים ואת מגרשה ואת בית חורן ואת מגרשה ערים ארבע {ס}"},{"number":23,"verse":"כג וממטה דן--את אלתקא ואת מגרשה את גבתון ואת מגרשה"},{"number":24,"verse":"כד את אילון ואת מגרשה את גת רמון ואת מגרשה ערים ארבע"},{"number":25,"verse":"כה וממחצית מטה מנשה--את תענך ואת מגרשה ואת גת רמון ואת מגרשה ערים שתים"},{"number":26,"verse":"כו כל ערים עשר ומגרשיהן למשפחות בני קהת הנותרים {ס}"},{"number":27,"verse":"כז ולבני גרשון ממשפחת הלוים--מחצי מטה מנשה את עיר מקלט הרצח את גלון (גולן) בבשן ואת מגרשה ואת בעשתרה ואת מגרשה ערים שתים {ס}"},{"number":28,"verse":"כח וממטה יששכר את קשיון ואת מגרשה את דברת ואת מגרשה"},{"number":29,"verse":"כט את ירמות ואת מגרשה את עין גנים ואת מגרשה ערים ארבע {ס}"},{"number":30,"verse":"ל וממטה אשר את משאל ואת מגרשה את עבדון ואת מגרשה"},{"number":31,"verse":"לא את חלקת ואת מגרשה ואת רחב ואת מגרשה ערים ארבע {ס}"},{"number":32,"verse":"לב וממטה נפתלי את עיר מקלט הרצח את קדש בגליל ואת מגרשה ואת חמת דאר ואת מגרשה ואת קרתן ואת מגרשה ערים שלש"},{"number":33,"verse":"לג כל ערי הגרשני למשפחתם--שלש עשרה עיר ומגרשיהן {ס}"},{"number":34,"verse":"לד ולמשפחות בני מררי הלוים הנותרים--מאת מטה זבולן את יקנעם ואת מגרשה את קרתה ואת מגרשה"},{"number":35,"verse":"לה את דמנה ואת מגרשה את נהלל ואת מגרשה ערים ארבע {ס}"},{"number":36,"verse":"לו וממטה גד את עיר מקלט הרצח את רמת בגלעד ואת מגרשה ואת מחנים ואת מגרשה"},{"number":37,"verse":"לז את חשבון ואת מגרשה את יעזר ואת מגרשה כל ערים ארבע"},{"number":38,"verse":"לח כל הערים לבני מררי למשפחתם הנותרים ממשפחות הלוים ויהי גורלם--ערים שתים עשרה"},{"number":39,"verse":"לט כל ערי הלוים בתוך אחזת בני ישראל--ערים ארבעים ושמנה ומגרשיהן"},{"number":40,"verse":"מ תהיינה הערים האלה--עיר עיר ומגרשיה סביבתיה כן לכל הערים האלה {ס}"},{"number":41,"verse":"מא ויתן יהוה לישראל את כל הארץ אשר נשבע לתת לאבותם וירשוה וישבו בה"},{"number":42,"verse":"מב וינח יהוה להם מסביב ככל אשר נשבע לאבותם ולא עמד איש בפניהם מכל איביהם--את כל איביהם נתן יהוה בידם"},{"number":43,"verse":"מג לא נפל דבר--מכל הדבר הטוב אשר דבר יהוה אל בית ישראל הכל בא {פ}"}]}
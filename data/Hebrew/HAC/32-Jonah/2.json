{"bibleAbbr":"HAC","bookName":"Jonah","bookEnglishName":"Jonah","chapterNumber":2,"verses":[{"number":1,"verse":"א וימן יהוה דג גדול לבלע את יונה ויהי יונה במעי הדג שלשה ימים ושלשה לילות"},{"number":2,"verse":"ב ויתפלל יונה אל יהוה אלהיו ממעי הדגה"},{"number":3,"verse":"ג ויאמר קראתי מצרה לי אל יהוה--ויענני מבטן שאול שועתי שמעת קולי"},{"number":4,"verse":"ד ותשליכני מצולה בלבב ימים ונהר יסבבני כל משבריך וגליך עלי עברו"},{"number":5,"verse":"ה ואני אמרתי נגרשתי מנגד עיניך אך אוסיף להביט אל היכל קדשך"},{"number":6,"verse":"ו אפפוני מים עד נפש תהום יסבבני סוף חבוש לראשי"},{"number":7,"verse":"ז לקצבי הרים ירדתי הארץ ברחיה בעדי לעולם ותעל משחת חיי יהוה אלהי"},{"number":8,"verse":"ח בהתעטף עלי נפשי את יהוה זכרתי ותבוא אליך תפלתי אל היכל קדשך"},{"number":9,"verse":"ט משמרים הבלי שוא--חסדם יעזבו"},{"number":10,"verse":"י ואני בקול תודה אזבחה לך אשר נדרתי אשלמה ישועתה ליהוה {ס} [ (Jonah 2:11) יא ויאמר יהוה לדג ויקא את יונה אל היבשה {פ} ]"}]}
{"bibleAbbr":"HAC","bookName":"Jeremiah","bookEnglishName":"Jeremiah","chapterNumber":6,"verses":[{"number":1,"verse":"א העזו בני בנימן מקרב ירושלם ובתקוע תקעו שופר ועל בית הכרם שאו משאת כי רעה נשקפה מצפון ושבר גדול"},{"number":2,"verse":"ב הנוה והמענגה דמיתי בת ציון"},{"number":3,"verse":"ג אליה יבאו רעים ועדריהם תקעו עליה אהלים סביב רעו איש את ידו"},{"number":4,"verse":"ד קדשו עליה מלחמה קומו ונעלה בצהרים אוי לנו כי פנה היום כי ינטו צללי ערב"},{"number":5,"verse":"ה קומו ונעלה בלילה ונשחיתה ארמנותיה {פ}"},{"number":6,"verse":"ו כי כה אמר יהוה צבאות כרתו עצה ושפכו על ירושלם סללה היא העיר הפקד כלה עשק בקרבה"},{"number":7,"verse":"ז כהקיר בור (ביר) מימיה כן הקרה רעתה חמס ושד ישמע בה על פני תמיד--חלי ומכה"},{"number":8,"verse":"ח הוסרי ירושלם--פן תקע נפשי ממך פן אשימך שממה ארץ לוא נושבה {פ}"},{"number":9,"verse":"ט כה אמר יהוה צבאות עולל יעוללו כגפן שארית ישראל השב ידך כבוצר על סלסלות"},{"number":10,"verse":"י על מי אדברה ואעידה וישמעו--הנה ערלה אזנם ולא יוכלו להקשיב הנה דבר יהוה היה להם לחרפה--לא יחפצו בו"},{"number":11,"verse":"יא ואת חמת יהוה מלאתי נלאיתי הכיל--שפך על עולל בחוץ ועל סוד בחורים יחדו כי גם איש עם אשה ילכדו זקן עם מלא ימים"},{"number":12,"verse":"יב ונסבו בתיהם לאחרים שדות ונשים יחדו כי אטה את ידי על ישבי הארץ נאם יהוה"},{"number":13,"verse":"יג כי מקטנם ועד גדולם כלו בוצע בצע ומנביא ועד כהן--כלו עשה שקר"},{"number":14,"verse":"יד וירפאו את שבר עמי על נקלה--לאמר שלום שלום ואין שלום"},{"number":15,"verse":"טו הבישו כי תועבה עשו גם בוש לא יבושו גם הכלים לא ידעו--לכן יפלו בנפלים בעת פקדתים יכשלו אמר יהוה {ס}"},{"number":16,"verse":"טז כה אמר יהוה עמדו על דרכים וראו ושאלו לנתבות עולם אי זה דרך הטוב ולכו בה ומצאו מרגוע לנפשכם ויאמרו לא נלך"},{"number":17,"verse":"יז והקמתי עליכם צפים הקשיבו לקול שופר ויאמרו לא נקשיב"},{"number":18,"verse":"יח לכן שמעו הגוים ודעי עדה את אשר בם"},{"number":19,"verse":"יט שמעי הארץ--הנה אנכי מביא רעה אל העם הזה פרי מחשבותם כי על דברי לא הקשיבו ותורתי וימאסו בה"},{"number":20,"verse":"כ למה זה לי לבונה משבא תבוא וקנה הטוב מארץ מרחק עלותיכם לא לרצון וזבחיכם לא ערבו לי"},{"number":21,"verse":"כא לכן כה אמר יהוה הנני נתן אל העם הזה מכשלים וכשלו בם אבות ובנים יחדו שכן ורעו--יאבדו (ואבדו) {פ}"},{"number":22,"verse":"כב כה אמר יהוה הנה עם בא מארץ צפון וגוי גדול יעור מירכתי ארץ"},{"number":23,"verse":"כג קשת וכידון יחזיקו אכזרי הוא ולא ירחמו קולם כים יהמה ועל סוסים ירכבו ערוך כאיש למלחמה עליך בת ציון"},{"number":24,"verse":"כד שמענו את שמעו רפו ידינו צרה החזקתנו--חיל כיולדה"},{"number":25,"verse":"כה אל תצאי (תצאו) השדה ובדרך אל תלכי (תלכו) כי חרב לאיב מגור מסביב"},{"number":26,"verse":"כו בת עמי חגרי שק והתפלשי באפר--אבל יחיד עשי לך מספד תמרורים כי פתאם יבא השדד עלינו"},{"number":27,"verse":"כז בחון נתתיך בעמי מבצר ותדע ובחנת את דרכם"},{"number":28,"verse":"כח כלם סרי סוררים הלכי רכיל נחשת וברזל כלם משחיתים המה"},{"number":29,"verse":"כט נחר מפח מאשתם (מאש תם) עפרת--לשוא צרף צרוף ורעים לא נתקו"},{"number":30,"verse":"ל כסף נמאס קראו להם כי מאס יהוה בהם {פ}"}]}
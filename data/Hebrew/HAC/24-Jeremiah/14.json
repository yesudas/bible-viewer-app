{"bibleAbbr":"HAC","bookName":"Jeremiah","bookEnglishName":"Jeremiah","chapterNumber":14,"verses":[{"number":1,"verse":"א אשר היה דבר יהוה אל ירמיהו על דברי הבצרות"},{"number":2,"verse":"ב אבלה יהודה ושעריה אמללו קדרו לארץ וצוחת ירושלם עלתה"},{"number":3,"verse":"ג ואדריהם שלחו צעוריהם (צעיריהם) למים באו על גבים לא מצאו מים שבו כליהם ריקם--בשו והכלמו וחפו ראשם"},{"number":4,"verse":"ד בעבור האדמה חתה כי לא היה גשם בארץ בשו אכרים חפו ראשם"},{"number":5,"verse":"ה כי גם אילת בשדה ילדה ועזוב כי לא היה דשא"},{"number":6,"verse":"ו ופראים עמדו על שפים שאפו רוח כתנים כלו עיניהם כי אין עשב"},{"number":7,"verse":"ז אם עונינו ענו בנו--יהוה עשה למען שמך כי רבו משובתינו לך חטאנו"},{"number":8,"verse":"ח מקוה ישראל מושיעו בעת צרה--למה תהיה כגר בארץ וכארח נטה ללון"},{"number":9,"verse":"ט למה תהיה כאיש נדהם כגבור לא יוכל להושיע ואתה בקרבנו יהוה ושמך עלינו נקרא--אל תנחנו {ס}"},{"number":10,"verse":"י כה אמר יהוה לעם הזה כן אהבו לנוע--רגליהם לא חשכו ויהוה לא רצם--עתה יזכר עונם ויפקד חטאתם {פ}"},{"number":11,"verse":"יא ויאמר יהוה אלי אל תתפלל בעד העם הזה לטובה"},{"number":12,"verse":"יב כי יצמו אינני שמע אל רנתם וכי יעלו עלה ומנחה אינני רצם כי בחרב וברעב ובדבר אנכי מכלה אותם {ס}"},{"number":13,"verse":"יג ואמר אהה אדני יהוה הנה הנבאים אמרים להם לא תראו חרב ורעב לא יהיה לכם כי שלום אמת אתן לכם במקום הזה {ס}"},{"number":14,"verse":"יד ויאמר יהוה אלי שקר הנבאים נבאים בשמי--לא שלחתים ולא צויתים ולא דברתי אליהם חזון שקר וקסם ואלול (ואליל) ותרמות (ותרמית) לבם המה מתנבאים לכם {ס}"},{"number":15,"verse":"טו לכן כה אמר יהוה על הנבאים הנבאים בשמי ואני לא שלחתים והמה אמרים חרב ורעב לא יהיה בארץ הזאת בחרב וברעב יתמו הנבאים ההמה"},{"number":16,"verse":"טז והעם אשר המה נבאים להם יהיו משלכים בחצות ירושלם מפני הרעב והחרב ואין מקבר להמה--המה נשיהם ובניהם ובנתיהם ושפכתי עליהם את רעתם"},{"number":17,"verse":"יז ואמרת אליהם את הדבר הזה תרדנה עיני דמעה לילה ויומם ואל תדמינה כי שבר גדול נשברה בתולת בת עמי--מכה נחלה מאד"},{"number":18,"verse":"יח אם יצאתי השדה והנה חללי חרב ואם באתי העיר והנה תחלואי רעב כי גם נביא גם כהן סחרו אל ארץ ולא ידעו {ס}"},{"number":19,"verse":"יט המאס מאסת את יהודה אם בציון געלה נפשך--מדוע הכיתנו ואין לנו מרפא קוה לשלום ואין טוב ולעת מרפא והנה בעתה"},{"number":20,"verse":"כ ידענו יהוה רשענו עון אבותינו כי חטאנו לך"},{"number":21,"verse":"כא אל תנאץ למען שמך אל תנבל כסא כבודך זכר אל תפר בריתך אתנו"},{"number":22,"verse":"כב היש בהבלי הגוים מגשמים ואם השמים יתנו רבבים הלא אתה הוא יהוה אלהינו ונקוה לך--כי אתה עשית את כל אלה {פ}"}]}
{"bibleAbbr":"HAC","bookName":"Jeremiah","bookEnglishName":"Jeremiah","chapterNumber":51,"verses":[{"number":1,"verse":"א כה אמר יהוה הנני מעיר על בבל ואל ישבי לב קמי--רוח משחית"},{"number":2,"verse":"ב ושלחתי לבבל זרים וזרוה ויבקקו את ארצה כי היו עליה מסביב ביום רעה"},{"number":3,"verse":"ג אל ידרך ידרך ( ) הדרך קשתו ואל יתעל בסרינו ואל תחמלו אל בחריה--החרימו כל צבאה"},{"number":4,"verse":"ד ונפלו חללים בארץ כשדים ומדקרים בחוצותיה"},{"number":5,"verse":"ה כי לא אלמן ישראל ויהודה מאלהיו--מיהוה צבאות כי ארצם מלאה אשם מקדוש ישראל"},{"number":6,"verse":"ו נסו מתוך בבל ומלטו איש נפשו--אל תדמו בעונה כי עת נקמה היא ליהוה--גמול הוא משלם לה"},{"number":7,"verse":"ז כוס זהב בבל ביד יהוה--משכרת כל הארץ מיינה שתו גוים על כן יתהללו גוים"},{"number":8,"verse":"ח פתאם נפלה בבל ותשבר הילילו עליה קחו צרי למכאובה--אולי תרפא"},{"number":9,"verse":"ט רפאנו את בבל ולא נרפתה--עזבוה ונלך איש לארצו כי נגע אל השמים משפטה ונשא עד שחקים"},{"number":10,"verse":"י הוציא יהוה את צדקתינו באו ונספרה בציון את מעשה יהוה אלהינו {ס}"},{"number":11,"verse":"יא הברו החצים מלאו השלטים--העיר יהוה את רוח מלכי מדי כי על בבל מזמתו להשחיתה כי נקמת יהוה היא נקמת היכלו"},{"number":12,"verse":"יב אל חומת בבל שאו נס החזיקו המשמר--הקימו שמרים הכינו הארבים כי גם זמם יהוה--גם עשה את אשר דבר אל ישבי בבל"},{"number":13,"verse":"יג שכנתי (שכנת) על מים רבים רבת אוצרת בא קצך אמת בצעך"},{"number":14,"verse":"יד נשבע יהוה צבאות בנפשו כי אם מלאתיך אדם כילק וענו עליך הידד {ס}"},{"number":15,"verse":"טו עשה ארץ בכחו מכין תבל בחכמתו ובתבונתו נטה שמים"},{"number":16,"verse":"טז לקול תתו המון מים בשמים ויעל נשאים מקצה ארץ ברקים למטר עשה ויוצא רוח מאצרתיו"},{"number":17,"verse":"יז נבער כל אדם מדעת הביש כל צרף מפסל כי שקר נסכו ולא רוח בם"},{"number":18,"verse":"יח הבל המה מעשה תעתעים בעת פקדתם יאבדו"},{"number":19,"verse":"יט לא כאלה חלק יעקוב כי יוצר הכל הוא--ושבט נחלתו יהוה צבאות שמו {פ}"},{"number":20,"verse":"כ מפץ אתה לי כלי מלחמה ונפצתי בך גוים והשחתי בך ממלכות"},{"number":21,"verse":"כא ונפצתי בך סוס ורכבו ונפצתי בך רכב ורכבו"},{"number":22,"verse":"כב ונפצתי בך איש ואשה ונפצתי בך זקן ונער ונפצתי בך בחור ובתולה"},{"number":23,"verse":"כג ונפצתי בך רעה ועדרו ונפצתי בך אכר וצמדו ונפצתי בך פחות וסגנים"},{"number":24,"verse":"כד ושלמתי לבבל ולכל יושבי כשדים את כל רעתם אשר עשו בציון--לעיניכם נאם יהוה {ס}"},{"number":25,"verse":"כה הנני אליך הר המשחית נאם יהוה המשחית את כל הארץ ונטיתי את ידי עליך וגלגלתיך מן הסלעים ונתתיך להר שרפה"},{"number":26,"verse":"כו ולא יקחו ממך אבן לפנה ואבן למוסדות כי שממות עולם תהיה נאם יהוה"},{"number":27,"verse":"כז שאו נס בארץ תקעו שופר בגוים קדשו עליה גוים--השמיעו עליה ממלכות אררט מני ואשכנז פקדו עליה טפסר העלו סוס כילק סמר"},{"number":28,"verse":"כח קדשו עליה גוים את מלכי מדי את פחותיה ואת כל סגניה ואת כל ארץ ממשלתו"},{"number":29,"verse":"כט ותרעש הארץ ותחל כי קמה על בבל מחשבות יהוה לשום את ארץ בבל לשמה מאין יושב"},{"number":30,"verse":"ל חדלו גבורי בבל להלחם ישבו במצדות--נשתה גבורתם היו לנשים הציתו משכנתיה נשברו בריחיה"},{"number":31,"verse":"לא רץ לקראת רץ ירוץ ומגיד לקראת מגיד--להגיד למלך בבל כי נלכדה עירו מקצה"},{"number":32,"verse":"לב והמעברות נתפשו ואת האגמים שרפו באש ואנשי המלחמה נבהלו {ס}"},{"number":33,"verse":"לג כי כה אמר יהוה צבאות אלהי ישראל בת בבל כגרן עת הדריכה עוד מעט ובאה עת הקציר לה"},{"number":34,"verse":"לד אכלנו (אכלני) הממנו (הממני) נבוכדראצר מלך בבל הציגנו (הציגני) כלי ריק בלענו (בלעני) כתנין מלא כרשו מעדני הדיחנו (הדיחני)"},{"number":35,"verse":"לה חמסי ושארי על בבל תאמר ישבת ציון ודמי אל ישבי כשדים תאמר ירושלם {ס}"},{"number":36,"verse":"לו לכן כה אמר יהוה הנני רב את ריבך ונקמתי את נקמתך והחרבתי את ימה והבשתי את מקורה"},{"number":37,"verse":"לז והיתה בבל לגלים מעון תנים שמה ושרקה מאין יושב"},{"number":38,"verse":"לח יחדו ככפרים ישאגו נערו כגורי אריות"},{"number":39,"verse":"לט בחמם אשית את משתיהם והשכרתים למען יעלזו וישנו שנת עולם ולא יקיצו--נאם יהוה"},{"number":40,"verse":"מ אורידם ככרים לטבוח--כאילים עם עתודים"},{"number":41,"verse":"מא איך נלכדה ששך ותתפש תהלת כל הארץ איך היתה לשמה בבל בגוים"},{"number":42,"verse":"מב עלה על בבל הים בהמון גליו נכסתה"},{"number":43,"verse":"מג היו עריה לשמה ארץ ציה וערבה ארץ לא ישב בהן כל איש ולא יעבר בהן בן אדם"},{"number":44,"verse":"מד ופקדתי על בל בבבל והצאתי את בלעו מפיו ולא ינהרו אליו עוד גוים גם חומת בבל נפלה"},{"number":45,"verse":"מה צאו מתוכה עמי ומלטו איש את נפשו--מחרון אף יהוה"},{"number":46,"verse":"מו ופן ירך לבבכם ותיראו בשמועה הנשמעת בארץ ובא בשנה השמועה ואחריו בשנה השמועה וחמס בארץ ומשל על משל"},{"number":47,"verse":"מז לכן הנה ימים באים ופקדתי על פסילי בבל וכל ארצה תבוש וכל חלליה יפלו בתוכה"},{"number":48,"verse":"מח ורננו על בבל שמים וארץ וכל אשר בהם כי מצפון יבוא לה השודדים נאם יהוה"},{"number":49,"verse":"מט גם בבל לנפל חללי ישראל גם לבבל נפלו חללי כל הארץ"},{"number":50,"verse":"נ פלטים מחרב הלכו אל תעמדו זכרו מרחוק את יהוה וירושלם תעלה על לבבכם"},{"number":51,"verse":"נא בשנו כי שמענו חרפה כסתה כלמה פנינו כי באו זרים על מקדשי בית יהוה {פ}"},{"number":52,"verse":"נב לכן הנה ימים באים נאם יהוה ופקדתי על פסיליה ובכל ארצה יאנק חלל"},{"number":53,"verse":"נג כי תעלה בבל השמים וכי תבצר מרום עזה מאתי יבאו שדדים לה--נאם יהוה {ס}"},{"number":54,"verse":"נד קול זעקה מבבל ושבר גדול מארץ כשדים"},{"number":55,"verse":"נה כי שדד יהוה את בבל ואבד ממנה קול גדול והמו גליהם כמים רבים נתן שאון קולם"},{"number":56,"verse":"נו כי בא עליה על בבל שודד ונלכדו גבוריה חתתה קשתותם כי אל גמלות יהוה שלם ישלם"},{"number":57,"verse":"נז והשכרתי שריה וחכמיה פחותיה וסגניה וגבוריה וישנו שנת עולם ולא יקיצו נאם המלך--יהוה צבאות שמו {ס}"},{"number":58,"verse":"נח כה אמר יהוה צבאות חמות בבל הרחבה ערער תתערער ושעריה הגבהים באש יצתו ויגעו עמים בדי ריק ולאמים בדי אש ויעפו {ס}"},{"number":59,"verse":"נט הדבר אשר צוה ירמיהו הנביא את שריה בן נריה בן מחסיה בלכתו את צדקיהו מלך יהודה בבל בשנת הרבעית למלכו ושריה שר מנוחה"},{"number":60,"verse":"ס ויכתב ירמיהו את כל הרעה אשר תבוא אל בבל--אל ספר אחד את כל הדברים האלה הכתבים אל בבל"},{"number":61,"verse":"סא ויאמר ירמיהו אל שריה כבאך בבל--וראית וקראת את כל הדברים האלה"},{"number":62,"verse":"סב ואמרת יהוה אתה דברת אל המקום הזה להכריתו לבלתי היות בו יושב למאדם ועד בהמה כי שממות עולם תהיה"},{"number":63,"verse":"סג והיה ככלתך לקרא את הספר הזה תקשר עליו אבן והשלכתו אל תוך פרת"},{"number":64,"verse":"סד ואמרת ככה תשקע בבל ולא תקום מפני הרעה אשר אנכי מביא עליה--ויעפו עד הנה דברי ירמיהו {פ}"}]}
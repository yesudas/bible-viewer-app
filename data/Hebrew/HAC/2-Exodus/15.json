{"bibleAbbr":"HAC","bookName":"Exodus","bookEnglishName":"Exodus","chapterNumber":15,"verses":[{"number":1,"verse":"א אז ישיר משה ובני ישראל את השירה הזאת ליהוה ויאמרו {ר} לאמר {ס} אשירה ליהוה כי גאה גאה {ס} סוס {ר} ורכבו רמה בים {ס}"},{"number":2,"verse":"ב עזי וזמרת יה ויהי לי {ר} לישועה {ס} זה אלי ואנוהו {ס} אלהי {ר} אבי וארממנהו {ס}"},{"number":3,"verse":"ג יהוה איש מלחמה יהוה {ר} שמו {ס}"},{"number":4,"verse":"ד מרכבת פרעה וחילו ירה בים {ס} ומבחר {ר} שלשיו טבעו בים סוף {ס}"},{"number":5,"verse":"ה תהמת יכסימו ירדו במצולת כמו {ר} אבן {ס}"},{"number":6,"verse":"ו ימינך יהוה נאדרי בכח {ס} ימינך {ר} יהוה תרעץ אויב {ס}"},{"number":7,"verse":"ז וברב גאונך תהרס {ר} קמיך {ס} תשלח חרנך--יאכלמו כקש {ס}"},{"number":8,"verse":"ח וברוח {ר} אפיך נערמו מים {ס} נצבו כמו נד {ר} נזלים {ס} קפאו תהמת בלב ים {ס}"},{"number":9,"verse":"ט אמר {ר} אויב ארדף אשיג {ס} אחלק שלל תמלאמו {ר} נפשי-- {ס} אריק חרבי תורישמו ידי {ס}"},{"number":10,"verse":"י נשפת {ר} ברוחך כסמו ים {ס} צללו כעופרת במים {ר} אדירים {ס}"},{"number":11,"verse":"יא מי כמכה באלם יהוה {ס} מי {ר} כמכה נאדר בקדש {ס} נורא תהלת עשה {ר} פלא {ס}"},{"number":12,"verse":"יב נטית ימינך--תבלעמו ארץ {ס}"},{"number":13,"verse":"יג נחית {ר} בחסדך עם זו גאלת {ס} נהלת בעזך אל נוה {ר} קדשך {ס}"},{"number":14,"verse":"יד שמעו עמים ירגזון {ס} חיל {ר} אחז ישבי פלשת {ס}"},{"number":15,"verse":"טו אז נבהלו אלופי {ר} אדום-- {ס} אילי מואב יאחזמו רעד {ס} נמגו {ר} כל ישבי כנען {ס}"},{"number":16,"verse":"טז תפל עליהם אימתה {ר} ופחד {ס} בגדל זרועך ידמו כאבן {ס} עד {ר} יעבר עמך יהוה {ס} עד יעבר עם זו {ר} קנית {ס}"},{"number":17,"verse":"יז תבאמו ותטעמו בהר נחלתך-- {ס} מכון {ר} לשבתך פעלת יהוה {ס} מקדש אדני כוננו {ר} ידיך {ס}"},{"number":18,"verse":"יח יהוה ימלך לעלם ועד {ס}"},{"number":19,"verse":"יט כי {ר} בא סוס פרעה ברכבו ובפרשיו בים {ס} וישב יהוה עלהם {ר} את מי הים {ס} ובני ישראל הלכו ביבשה בתוך הים {ר} {ש}"},{"number":20,"verse":"כ ותקח מרים הנביאה אחות אהרן את התף--בידה ותצאן כל הנשים אחריה בתפים ובמחלת"},{"number":21,"verse":"כא ותען להם מרים שירו ליהוה כי גאה גאה סוס ורכבו רמה בים {ס}"},{"number":22,"verse":"כב ויסע משה את ישראל מים סוף ויצאו אל מדבר שור וילכו שלשת ימים במדבר ולא מצאו מים"},{"number":23,"verse":"כג ויבאו מרתה--ולא יכלו לשתת מים ממרה כי מרים הם על כן קרא שמה מרה"},{"number":24,"verse":"כד וילנו העם על משה לאמר מה נשתה"},{"number":25,"verse":"כה ויצעק אל יהוה ויורהו יהוה עץ וישלך אל המים וימתקו המים שם שם לו חק ומשפט ושם נסהו"},{"number":26,"verse":"כו ויאמר אם שמוע תשמע לקול יהוה אלהיך והישר בעיניו תעשה והאזנת למצותיו ושמרת כל חקיו--כל המחלה אשר שמתי במצרים לא אשים עליך כי אני יהוה רפאך {ס}"},{"number":27,"verse":"כז ויבאו אילמה--ושם שתים עשרה עינת מים ושבעים תמרים ויחנו שם על המים"}]}
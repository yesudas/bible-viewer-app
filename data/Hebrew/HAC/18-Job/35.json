{"bibleAbbr":"HAC","bookName":"Job","bookEnglishName":"Job","chapterNumber":35,"verses":[{"number":1,"verse":"א ויען אליהו ויאמר"},{"number":2,"verse":"ב הזאת חשבת למשפט אמרת צדקי מאל"},{"number":3,"verse":"ג כי-תאמר מה-יסכן-לך מה-אעיל מחטאתי"},{"number":4,"verse":"ד אני אשיבך מלין-- ואת-רעיך עמך"},{"number":5,"verse":"ה הבט שמים וראה ושור שחקים גבהו ממך"},{"number":6,"verse":"ו אם-חטאת מה-תפעל-בו ורבו פשעיך מה-תעשה-לו"},{"number":7,"verse":"ז אם-צדקת מה-תתן-לו או מה-מידך יקח"},{"number":8,"verse":"ח לאיש-כמוך רשעך ולבן-אדם צדקתך"},{"number":9,"verse":"ט מרב עשוקים יזעיקו ישועו מזרוע רבים"},{"number":10,"verse":"י ולא-אמר--איה אלוה עשי נתן זמרות בלילה"},{"number":11,"verse":"יא מלפנו מבהמות ארץ ומעוף השמים יחכמנו"},{"number":12,"verse":"יב שם יצעקו ולא יענה-- מפני גאון רעים"},{"number":13,"verse":"יג אך-שוא לא-ישמע אל ושדי לא ישורנה"},{"number":14,"verse":"יד אף כי-תאמר לא תשורנו דין לפניו ותחולל לו"},{"number":15,"verse":"טו ועתה--כי-אין פקד אפו ולא-ידע בפש מאד"},{"number":16,"verse":"טז ואיוב הבל יפצה-פיהו בבלי-דעת מלין יכבר"}]}
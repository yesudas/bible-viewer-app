{"bibleAbbr":"HAC","bookName":"Job","bookEnglishName":"Job","chapterNumber":23,"verses":[{"number":1,"verse":"א ויען איוב ויאמר"},{"number":2,"verse":"ב גם-היום מרי שחי ידי כבדה על-אנחתי"},{"number":3,"verse":"ג מי-יתן ידעתי ואמצאהו אבוא עד-תכונתו"},{"number":4,"verse":"ד אערכה לפניו משפט ופי אמלא תוכחות"},{"number":5,"verse":"ה אדעה מלים יענני ואבינה מה-יאמר לי"},{"number":6,"verse":"ו הברב-כח יריב עמדי לא אך-הוא ישם בי"},{"number":7,"verse":"ז שם--ישר נוכח עמו ואפלטה לנצח משפטי"},{"number":8,"verse":"ח הן קדם אהלך ואיננו ואחור ולא-אבין לו"},{"number":9,"verse":"ט שמאול בעשתו ולא-אחז יעטף ימין ולא אראה"},{"number":10,"verse":"י כי-ידע דרך עמדי בחנני כזהב אצא"},{"number":11,"verse":"יא באשרו אחזה רגלי דרכו שמרתי ולא-אט"},{"number":12,"verse":"יב מצות שפתיו ולא אמיש מחקי צפנתי אמרי-פיו"},{"number":13,"verse":"יג והוא באחד ומי ישיבנו ונפשו אותה ויעש"},{"number":14,"verse":"יד כי ישלים חקי וכהנה רבות עמו"},{"number":15,"verse":"טו על-כן מפניו אבהל אתבונן ואפחד ממנו"},{"number":16,"verse":"טז ואל הרך לבי ושדי הבהילני"},{"number":17,"verse":"יז כי-לא נצמתי מפני-חשך ומפני כסה-אפל"}]}
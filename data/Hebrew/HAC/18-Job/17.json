{"bibleAbbr":"HAC","bookName":"Job","bookEnglishName":"Job","chapterNumber":17,"verses":[{"number":1,"verse":"א רוחי חבלה ימי נזעכו קברים לי"},{"number":2,"verse":"ב אם-לא התלים עמדי ובהמרותם תלן עיני"},{"number":3,"verse":"ג שימה-נא ערבני עמך מי הוא לידי יתקע"},{"number":4,"verse":"ד כי-לבם צפנת משכל על-כן לא תרמם"},{"number":5,"verse":"ה לחלק יגיד רעים ועיני בניו תכלנה"},{"number":6,"verse":"ו והציגני למשל עמים ותפת לפנים אהיה"},{"number":7,"verse":"ז ותכה מכעש עיני ויצרי כצל כלם"},{"number":8,"verse":"ח ישמו ישרים על-זאת ונקי על-חנף יתערר"},{"number":9,"verse":"ט ויאחז צדיק דרכו וטהר-ידים יסיף אמץ"},{"number":10,"verse":"י ואולם--כלם תשבו ובאו נא ולא-אמצא בכם חכם"},{"number":11,"verse":"יא ימי עברו זמתי נתקו-- מורשי לבבי"},{"number":12,"verse":"יב לילה ליום ישימו אור קרוב מפני-חשך"},{"number":13,"verse":"יג אם-אקוה שאול ביתי בחשך רפדתי יצועי"},{"number":14,"verse":"יד לשחת קראתי אבי אתה אמי ואחתי לרמה"},{"number":15,"verse":"טו ואיה אפו תקותי ותקותי מי ישורנה"},{"number":16,"verse":"טז בדי שאל תרדנה אם-יחד על-עפר נחת"}]}
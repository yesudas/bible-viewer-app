{"bibleAbbr":"HAC","bookName":"Job","bookEnglishName":"Job","chapterNumber":40,"verses":[{"number":1,"verse":"א ויען יהוה את-איוב ויאמר"},{"number":2,"verse":"ב הרב עם-שדי יסור מוכיח אלוה יעננה"},{"number":3,"verse":"ג ויען איוב את-יהוה ויאמר"},{"number":4,"verse":"ד הן קלתי מה אשיבך ידי שמתי למו-פי"},{"number":5,"verse":"ה אחת דברתי ולא אענה ושתים ולא אוסיף"},{"number":6,"verse":"ו ויען-יהוה את-איוב מנסערה (מן סערה) ויאמר"},{"number":7,"verse":"ז אזר-נא כגבר חלציך אשאלך והודיעני"},{"number":8,"verse":"ח האף תפר משפטי תרשיעני למען תצדק"},{"number":9,"verse":"ט ואם-זרוע כאל לך ובקול כמהו תרעם"},{"number":10,"verse":"י עדה נא גאון וגבה והוד והדר תלבש"},{"number":11,"verse":"יא הפץ עברות אפך וראה כל-גאה והשפילהו"},{"number":12,"verse":"יב ראה כל-גאה הכניעהו והדך רשעים תחתם"},{"number":13,"verse":"יג טמנם בעפר יחד פניהם חבש בטמון"},{"number":14,"verse":"יד וגם-אני אודך כי-תושע לך ימינך"},{"number":15,"verse":"טו הנה-נא בהמות אשר-עשיתי עמך חציר כבקר יאכל"},{"number":16,"verse":"טז הנה-נא כחו במתניו ואונו בשרירי בטנו"},{"number":17,"verse":"יז יחפץ זנבו כמו-ארז גידי פחדו ישרגו"},{"number":18,"verse":"יח עצמיו אפיקי נחשה גרמיו כמטיל ברזל"},{"number":19,"verse":"יט הוא ראשית דרכי-אל העשו יגש חרבו"},{"number":20,"verse":"כ כי-בול הרים ישאו-לו וכל-חית השדה ישחקו-שם"},{"number":21,"verse":"כא תחת-צאלים ישכב-- בסתר קנה ובצה"},{"number":22,"verse":"כב יסכהו צאלים צללו יסבוהו ערבי-נחל"},{"number":23,"verse":"כג הן יעשק נהר לא יחפוז יבטח כי-יגיח ירדן אל-פיהו"},{"number":24,"verse":"כד בעיניו יקחנו במוקשים ינקב-אף [ (Job 40:25) כה תמשך לויתן בחכה ובחבל תשקיע לשנו ] [ (Job 40:26) כו התשים אגמן באפו ובחוח תקב לחיו ] [ (Job 40:27) כז הירבה אליך תחנונים אם-ידבר אליך רכות ] [ (Job 40:28) כח היכרת ברית עמך תקחנו לעבד עולם ] [ (Job 40:29) כט התשחק-בו כצפור ותקשרנו לנערותיך ] [ (Job 40:30) ל יכרו עליו חברים יחצוהו בין כנענים ] [ (Job 40:31) לא התמלא בשכות עורו ובצלצל דגים ראשו ] [ (Job 40:32) לב שים-עליו כפך זכר מלחמה אל-תוסף ]"}]}
{"bibleAbbr":"MHB","bookName":"2 Corinthians","bookEnglishName":"2 Corinthians","chapterNumber":6,"verses":[{"number":1,"verse":"כֵּיוָן שֶׁאֲנַחְנוּ שֻׁתָּפִים לְפָעֳלוֹ, אָנוּ גַּם מְבַקְשִׁים מִכֶּם: אַל נָא תְּקַבְּלוּ לָרִיק אֶת חֶסֶד אֱלֹהִים."},{"number":2,"verse":"הֵן הוּא אוֹמֵר: \"בְּעֵת רָצוֹן עֲנִיתִיךָ וּבְיוֹם יְשׁוּעָה עֲזַרְתִּיךָ.\" הִנֵּה עַתָּה עֵת רָצוֹן, הִנֵּה עַתָּה יוֹם יְשׁוּעָה."},{"number":3,"verse":"אֵין אָנוּ שָׂמִים מִכְשׁוֹל בְּשׁוּם דָּבָר, פֶּן יִהְיֶה שֵׁרוּתֵנוּ לְשִׁמְצָה."},{"number":4,"verse":"אַדְּרַבָּא, בְּכָל דָּבָר אֲנַחְנוּ מַצִּיגִים אֶת עַצְמֵנוּ כִּמְשָׁרְתֵי אֱלֹהִים: בְּרֹב סַבְלָנוּת, בְּצָרוֹת, בְּמַחְסוֹר, בִּמְצוּקוֹת, בְּמַכּוֹת,"},{"number":5,"verse":"בְּבָתֵּי כֶּלֶא, בִּמְהוּמוֹת, בְּעָמָל, בְּלֵילוֹת לְלֹא שֵׁנָה, בְּצוֹמוֹת,"},{"number":6,"verse":"בְּטָהֳרָה, בְּדַעַת, בְּאֹרֶךְ רוּחַ, בִּנְדִיבוּת לֵב, בְּרוּחַ הַקֹּדֶשׁ, בְּאַהֲבָה אֲמִתִּית,"},{"number":7,"verse":"בְּדִבּוּר אֱמֶת, בִּגְבוּרַת אֱלֹהִים, בְּנֶשֶׁק הַצֶּדֶק שֶׁבִּימִינֵנוּ וּבִשְׂמֹאלֵנוּ,"},{"number":8,"verse":"בְּכָבוֹד וּבְקָלוֹן, בְּשֵׁם רַע וּבְשֵׁם טוֹב; כְּאִלּוּ מַתְעִים, אַךְ אָנוּ נֶאֱמָנִים;"},{"number":9,"verse":"כְּאִלּוּ בִּלְתִּי מֻכָּרִים, אַךְ אָנוּ מֻכָּרִים; כְּמֵתִים וְהִנֵּה אָנוּ חַיִּים; כְּנֶעֱנָשִׁים וְלֹא מוּמָתִים;"},{"number":10,"verse":"כְּנֶעֱצָבִים, אַךְ שְׂמֵחִים תָּמִיד; כַּעֲנִיִּים, אַךְ מַעֲשִׁירִים אֶת הָרַבִּים; כְּחַסְרֵי כֹּל וְעִם זֹאת יֵשׁ לָנוּ הַכֹּל."},{"number":11,"verse":"קוֹרִינְתִּים, דִּבַּרְנוּ אֲלֵיכֶם בְּכֵנוּת וְנָהַגְנוּ בְּרֹחַב לֵב."},{"number":12,"verse":"לֹא צַר לָכֶם הַמָּקוֹם בִּלְבָבֵנוּ; בִּלְבַבְכֶם צַר הַמָּקוֹם."},{"number":13,"verse":"הָשִׁיבוּ אֶת אוֹתוֹ הַגְּמוּל - כְּאֶל בָּנַי אֲנִי מְדַבֵּר - וְהִתְנַהֲגוּ בְּרֹחַב לֵב גַּם אַתֶּם."},{"number":14,"verse":"אַל תֵּרָתְמוּ לְעֹל אֶחָד עִם הַבִּלְתִּי מַאֲמִינִים; כִּי אֵיזוֹ שֻׁתָּפוּת לִצְדָקָה עִם עַוְלָה? וּמָה רֵעוּת יֵשׁ לְאוֹר עִם חֹשֶׁךְ?"},{"number":15,"verse":"מַה הַסְכָּמָה יֵשׁ לַמָּשִׁיחַ עִם בְּלִיַּעַל? אוֹ מַה חֵלֶק לְמַאֲמִין עִם מִי שֶׁאֵינוֹ מַאֲמִין?"},{"number":16,"verse":"וּמַה קֶּשֶׁר יֵשׁ לְהֵיכַל אֱלֹהִים עִם אֱלִילִים? הֵן אֲנַחְנוּ הֵיכַל אֱלֹהִים חַיִּים, כְּפִי שֶׁאָמַר אֱלֹהִים: \"וְשָׁכַנְתִּי בְּתוֹכָם\"; \"וְהִתְהַלַּכְתִּי בְּתוֹכֲכֶם\"; \"וְהָיִיתִי לָהֶם לֵאלֹהִים וְהֵמָה יִהְיוּ לִי לְעָם.\""},{"number":17,"verse":"עַל כֵּן \"צְאוּ מִתּוֹכָם וְהִבָּרוּ, נְאֻם יהוה, וְטָמֵא אַל־תִּגָּעוּ\"; וַאֲנִי אֲקַבֵּל אֶתְכֶם."},{"number":18,"verse":"וְהָיִיתִי לָכֶם לְאָב וְאַתֶּם תִּהְיוּ לִי לְבָנִים וּלְבָנוֹת, נְאֻם יהוה צְבָאוֹת."}]}
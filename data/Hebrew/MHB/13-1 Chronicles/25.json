{"bibleAbbr":"MHB","bookName":"1 Chronicles","bookEnglishName":"1 Chronicles","chapterNumber":25,"verses":[{"number":1,"verse":"וַיַּבְדֵּל דָּוִיד וְשָׂרֵי הַצָּבָא לַעֲבֹדָה, לִבְנֵי אָסָף וְהֵימָן וִידוּתוּן, הַנְּבִּיאִים (הַנִּבְּאִים) בְּכִנֹּרוֹת בִּנְבָלִים וּבִמְצִלְתָּיִם; וַיְהִי מִסְפָּרָם, אַנְשֵׁי מְלָאכָה לַעֲבֹדָתָם׃"},{"number":2,"verse":"לִבְנֵי אָסָף, זַכּוּר וְיוֹסֵף וּנְתַנְיָה וַאֲשַׂרְאֵלָה בְּנֵי אָסָף; עַל יַד־אָסָף, הַנִּבָּא עַל־יְדֵי הַמֶּלֶךְ׃"},{"number":3,"verse":"לִידוּתוּן; בְּנֵי יְדוּתוּן גְּדַלְיָהוּ וּצְרִי וִישַׁעְיָהוּ חֲשַׁבְיָהוּ וּמַתִּתְיָהוּ שִׁשָּׁה, עַל יְדֵי אֲבִיהֶם יְדוּתוּן בַּכִּנּוֹר, הַנִּבָּא עַל־הֹדוֹת וְהַלֵּל לַיהוָה׃ ס"},{"number":4,"verse":"לְהֵימָן; בְּנֵי הֵימָן בֻּקִּיָּהוּ מַתַּנְיָהוּ עֻזִּיאֵל שְׁבוּאֵל וִירִימוֹת חֲנַנְיָה חֲנָנִי, אֱלִיאָתָה גִדַּלְתִּי וְרֹמַמְתִּי עֶזֶר, יָשְׁבְּקָשָׁה מַלּוֹתִי, הוֹתִיר מַחֲזִיאוֹת׃"},{"number":5,"verse":"כָּל־אֵלֶּה בָנִים לְהֵימָן, חֹזֵה הַמֶּלֶךְ בְּדִבְרֵי הָאֱלֹהִים לְהָרִים קָרֶן; וַיִּתֵּן הָאֱלֹהִים לְהֵימָן, בָּנִים אַרְבָּעָה עָשָׂר וּבָנוֹת שָׁלוֹשׁ׃"},{"number":6,"verse":"כָּל־אֵלֶּה עַל־יְדֵי אֲבִיהֶם בַּשִּׁיר בֵּית יְהוָה, בִּמְצִלְתַּיִם נְבָלִים וְכִנֹּרוֹת, לַעֲבֹדַת בֵּית הָאֱלֹהִים; עַל יְדֵי הַמֶּלֶךְ, ס אָסָף וִידוּתוּן וְהֵימָן׃"},{"number":7,"verse":"וַיְהִי מִסְפָּרָם עִם־אֲחֵיהֶם, מְלֻמְּדֵי־שִׁיר לַיהוָה; כָּל־הַמֵּבִין, מָאתַיִם שְׁמוֹנִים וּשְׁמוֹנָה׃"},{"number":8,"verse":"וַיַּפִּילוּ גּוֹרָלוֹת מִשְׁמֶרֶת, לְעֻמַּת כַּקָּטֹן כַּגָּדוֹל, מֵבִין עִם־תַּלְמִיד׃ פ"},{"number":9,"verse":"וַיֵּצֵא הַגּוֹרָל הָרִאשׁוֹן לְאָסָף לְיוֹסֵף; גְּדַלְיָהוּ הַשֵּׁנִי, הוּא־וְאֶחָיו וּבָנָיו שְׁנֵים עָשָׂר׃"},{"number":10,"verse":"הַשְּׁלִשִׁי זַכּוּר, בָּנָיו וְאֶחָיו שְׁנֵים עָשָׂר׃"},{"number":11,"verse":"הָרְבִיעִי לַיִּצְרִי, בָּנָיו וְאֶחָיו שְׁנֵים עָשָׂר׃"},{"number":12,"verse":"הַחֲמִישִׁי נְתַנְיָהוּ, בָּנָיו וְאֶחָיו שְׁנֵים עָשָׂר׃"},{"number":13,"verse":"הַשִּׁשִּׁי בֻקִּיָּהוּ, בָּנָיו וְאֶחָיו שְׁנֵים עָשָׂר׃"},{"number":14,"verse":"הַשְּׁבִעִי יְשַׂרְאֵלָה, בָּנָיו וְאֶחָיו שְׁנֵים עָשָׂר׃"},{"number":15,"verse":"הַשְּׁמִינִי יְשַׁעְיָהוּ, בָּנָיו וְאֶחָיו שְׁנֵים עָשָׂר׃"},{"number":16,"verse":"הַתְּשִׁיעִי מַתַּנְיָהוּ, בָּנָיו וְאֶחָיו שְׁנֵים עָשָׂר׃"},{"number":17,"verse":"הָעֲשִׂירִי שִׁמְעִי, בָּנָיו וְאֶחָיו שְׁנֵים עָשָׂר׃"},{"number":18,"verse":"עַשְׁתֵּי־עָשָׂר עֲזַרְאֵל, בָּנָיו וְאֶחָיו שְׁנֵים עָשָׂר׃"},{"number":19,"verse":"הַשְּׁנֵים עָשָׂר לַחֲשַׁבְיָה, בָּנָיו וְאֶחָיו שְׁנֵים עָשָׂר׃"},{"number":20,"verse":"לִשְׁלֹשָׁה עָשָׂר שׁוּבָאֵל, בָּנָיו וְאֶחָיו שְׁנֵים עָשָׂר׃"},{"number":21,"verse":"לְאַרְבָּעָה עָשָׂר מַתִּתְיָהוּ, בָּנָיו וְאֶחָיו שְׁנֵים עָשָׂר׃"},{"number":22,"verse":"לַחֲמִשָּׁה עָשָׂר לִירֵמוֹת, בָּנָיו וְאֶחָיו שְׁנֵים עָשָׂר׃"},{"number":23,"verse":"לְשִׁשָּׁה עָשָׂר לַחֲנַנְיָהוּ, בָּנָיו וְאֶחָיו שְׁנֵים עָשָׂר׃"},{"number":24,"verse":"לְשִׁבְעָה עָשָׂר לְיָשְׁבְּקָשָׁה, בָּנָיו וְאֶחָיו שְׁנֵים עָשָׂר׃"},{"number":25,"verse":"לִשְׁמוֹנָה עָשָׂר לַחֲנָנִי, בָּנָיו וְאֶחָיו שְׁנֵים עָשָׂר׃"},{"number":26,"verse":"לְתִשְׁעָה עָשָׂר לְמַלּוֹתִי, בָּנָיו וְאֶחָיו שְׁנֵים עָשָׂר׃"},{"number":27,"verse":"לְעֶשְׂרִים לֶאֱלִיָּתָה, בָּנָיו וְאֶחָיו שְׁנֵים עָשָׂר׃"},{"number":28,"verse":"לְאֶחָד וְעֶשְׂרִים לְהוֹתִיר, בָּנָיו וְאֶחָיו שְׁנֵים עָשָׂר׃"},{"number":29,"verse":"לִשְׁנַיִם וְעֶשְׂרִים לְגִדַּלְתִּי, בָּנָיו וְאֶחָיו שְׁנֵים עָשָׂר׃"},{"number":30,"verse":"לִשְׁלֹשָׁה וְעֶשְׂרִים לְמַחֲזִיאוֹת, בָּנָיו וְאֶחָיו שְׁנֵים עָשָׂר׃"},{"number":31,"verse":"לְאַרְבָּעָה וְעֶשְׂרִים לְרוֹמַמְתִּי עָזֶר, בָּנָיו וְאֶחָיו שְׁנֵים עָשָׂר׃ פ"}]}
{"bibleAbbr":"MHB","bookName":"1 Chronicles","bookEnglishName":"1 Chronicles","chapterNumber":24,"verses":[{"number":1,"verse":"וְלִבְנֵי אַהֲרֹן מַחְלְקוֹתָם; בְּנֵי אַהֲרֹן, נָדָב וַאֲבִיהוּא, אֶלְעָזָר וְאִיתָמָר׃"},{"number":2,"verse":"וַיָּמָת נָדָב וַאֲבִיהוּא לִפְנֵי אֲבִיהֶם, וּבָנִים לֹא־הָיוּ לָהֶם; וַיְכַהֲנוּ, אֶלְעָזָר וְאִיתָמָר׃"},{"number":3,"verse":"וַיֶּחָלְקֵם דָּוִיד, וְצָדוֹק מִן־בְּנֵי אֶלְעָזָר, וַאֲחִימֶלֶךְ מִן־בְּנֵי אִיתָמָר; לִפְקֻדָּתָם בַּעֲבֹדָתָם׃"},{"number":4,"verse":"וַיִּמָּצְאוּ בְנֵי־אֶלְעָזָר רַבִּים לְרָאשֵׁי הַגְּבָרִים מִן־בְּנֵי אִיתָמָר וַיַּחְלְקוּם; לִבְנֵי אֶלְעָזָר רָאשִׁים לְבֵית־אָבוֹת שִׁשָּׁה עָשָׂר, וְלִבְנֵי אִיתָמָר לְבֵית אֲבוֹתָם שְׁמוֹנָה׃"},{"number":5,"verse":"וַיַּחְלְקוּם בְּגוֹרָלוֹת אֵלֶּה עִם־אֵלֶּה; כִּי־הָיוּ שָׂרֵי־קֹדֶשׁ וְשָׂרֵי הָאֱלֹהִים, מִבְּנֵי אֶלְעָזָר וּבִבְנֵי אִיתָמָר׃ ס"},{"number":6,"verse":"וַיִּכְתְּבֵם שְׁמַעְיָה בֶן־נְתַנְאֵל הַסּוֹפֵר מִן־הַלֵּוִי, לִפְנֵי הַמֶּלֶךְ וְהַשָּׂרִים וְצָדוֹק הַכֹּהֵן, וַאֲחִימֶלֶךְ בֶּן־אֶבְיָתָר, וְרָאשֵׁי הָאָבוֹת, לַכֹּהֲנִים וְלַלְוִיִּם; בֵּית־אָב אֶחָד, אָחֻז לְאֶלְעָזָר, וְאָחֻז אָחֻז לְאִיתָמָר׃ פ"},{"number":7,"verse":"וַיֵּצֵא הַגּוֹרָל הָרִאשׁוֹן לִיהוֹיָרִיב, לִידַעְיָה הַשֵּׁנִי׃"},{"number":8,"verse":"לְחָרִם הַשְּׁלִישִׁי, לִשְׂעֹרִים הָרְבִעִי׃"},{"number":9,"verse":"לְמַלְכִּיָּה הַחֲמִישִׁי, לְמִיָּמִן הַשִּׁשִּׁי׃"},{"number":10,"verse":"לְהַקּוֹץ הַשְּׁבִעִי, לַאֲבִיָּה הַשְּׁמִינִי׃"},{"number":11,"verse":"לְיֵשׁוּעַ הַתְּשִׁעִי, לִשְׁכַנְיָהוּ הָעֲשִׂרִי׃"},{"number":12,"verse":"לְאֶלְיָשִׁיב עַשְׁתֵּי עָשָׂר, לְיָקִים שְׁנֵים עָשָׂר׃"},{"number":13,"verse":"לְחֻפָּה שְׁלֹשָׁה עָשָׂר, לְיֶשֶׁבְאָב אַרְבָּעָה עָשָׂר׃"},{"number":14,"verse":"לְבִלְגָּה חֲמִשָּׁה עָשָׂר, לְאִמֵּר שִׁשָּׁה עָשָׂר׃"},{"number":15,"verse":"לְחֵזִיר שִׁבְעָה עָשָׂר, לְהַפִּצֵּץ שְׁמוֹנָה עָשָׂר׃"},{"number":16,"verse":"לִפְתַחְיָה תִּשְׁעָה עָשָׂר, לִיחֶזְקֵאל הָעֶשְׂרִים׃"},{"number":17,"verse":"לְיָכִין אֶחָד וְעֶשְׂרִים, לְגָמוּל שְׁנַיִם וְעֶשְׂרִים׃"},{"number":18,"verse":"לִדְלָיָהוּ שְׁלֹשָׁה וְעֶשְׂרִים, לְמַעַזְיָהוּ אַרְבָּעָה וְעֶשְׂרִים׃ פ"},{"number":19,"verse":"אֵלֶּה פְקֻדָּתָם לַעֲבֹדָתָם, לָבוֹא לְבֵית־יְהוָה כְּמִשְׁפָּטָם, בְּיַד אַהֲרֹן אֲבִיהֶם; כַּאֲשֶׁר צִוָּהוּ, יְהוָה אֱלֹהֵי יִשְׂרָאֵל׃ פ"},{"number":20,"verse":"וְלִבְנֵי לֵוִי הַנּוֹתָרִים; לִבְנֵי עַמְרָם שׁוּבָאֵל, לִבְנֵי שׁוּבָאֵל יֶחְדְּיָהוּ׃"},{"number":21,"verse":"לִרְחַבְיָהוּ; לִבְנֵי רְחַבְיָהוּ, הָרֹאשׁ יִשִּׁיָּה׃"},{"number":22,"verse":"לַיִּצְהָרִי שְׁלֹמוֹת, לִבְנֵי שְׁלֹמוֹת יָחַת׃"},{"number":23,"verse":"וּבְנָי יְרִיָּהוּ; אֲמַרְיָהוּ הַשֵּׁנִי, יַחֲזִיאֵל הַשְּׁלִישִׁי, יְקַמְעָם הָרְבִיעִי׃"},{"number":24,"verse":"בְּנֵי עֻזִּיאֵל מִיכָה, לִבְנֵי מִיכָה שָׁמוּר (שָׁמִיר)׃"},{"number":25,"verse":"אֲחִי מִיכָה יִשִּׁיָּה, לִבְנֵי יִשִּׁיָּה זְכַרְיָהוּ׃"},{"number":26,"verse":"בְּנֵי מְרָרִי מַחְלִי וּמוּשִׁי, בְּנֵי יַעֲזִיָּהוּ בְנוֹ׃"},{"number":27,"verse":"בְּנֵי מְרָרִי; לְיַעֲזִיָּהוּ בְנוֹ, וְשֹׁהַם וְזַכּוּר וְעִבְרִי׃"},{"number":28,"verse":"לְמַחְלִי אֶלְעָזָר, וְלֹא־הָיָה לוֹ בָּנִים׃"},{"number":29,"verse":"לְקִישׁ בְּנֵי־קִישׁ יְרַחְמְאֵל׃"},{"number":30,"verse":"וּבְנֵי מוּשִׁי, מַחְלִי וְעֵדֶר וִירִימוֹת; אֵלֶּה בְּנֵי הַלְוִיִּם לְבֵית אֲבֹתֵיהֶם׃"},{"number":31,"verse":"וַיַּפִּילוּ גַם־הֵם גּוֹרָלוֹת לְעֻמַּת אֲחֵיהֶם בְּנֵי־אַהֲרֹן, לִפְנֵי דָוִיד הַמֶּלֶךְ וְצָדוֹק וַאֲחִימֶלֶךְ, וְרָאשֵׁי הָאָבוֹת, לַכֹּהֲנִים וְלַלְוִיִּם; אָבוֹת הָרֹאשׁ, לְעֻמַּת אָחִיו הַקָּטָן׃ ס"}]}
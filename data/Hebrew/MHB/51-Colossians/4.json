{"bibleAbbr":"MHB","bookName":"Colossians","bookEnglishName":"Colossians","chapterNumber":4,"verses":[{"number":1,"verse":"הָאֲדוֹנִים, הִתְנַהֲגוּ עִם עַבְדֵיכֶם בְּצֶדֶק וּבְיֹשֶׁר, שֶׁהֲרֵי יוֹדְעִים אַתֶּם כִּי גַּם לָכֶם אָדוֹן בַּשָּׁמַיִם."},{"number":2,"verse":"הַתְמִידוּ בִּתְפִלָּה וְשִׁקְדוּ בָּהּ בְּהוֹדָיָה."},{"number":3,"verse":"הִתְפַּלְּלוּ גַּם בַּעֲדֵנוּ, כְּדֵי שֶׁאֱלֹהִים יִפְתַּח לָנוּ אֶת שַׁעַר הַדִּבּוּר לְהַגִּיד אֶת סוֹד הַמָּשִׁיחַ שֶׁבִּגְלָלוֹ אַף אָסִיר אָנֹכִי,"},{"number":4,"verse":"וּכְדֵי שֶׁאֲגַלֶּה אוֹתוֹ כְּפִי שֶׁעָלַי לְדַבֵּר."},{"number":5,"verse":"הִתְנַהֲגוּ בְּחָכְמָה עִם אֵלֶּה אֲשֶׁר בַּחוּץ, וְנַצְּלוּ אֶת הַהִזְדַּמְּנוּת."},{"number":6,"verse":"יִהְיוּ נָא דִּבְרֵיכֶם מְלֻוִּים תָּמִיד בְּחֵן וּמְתֻבָּלִים בְּמֶלַח, בְּאֹפֶן שֶׁתֵּדְעוּ אֵיךְ לְהָשִׁיב לְכָל שׁוֹאֵל."},{"number":7,"verse":"אֶת כָּל הַפְּרָטִים עַל־אוֹדוֹת מַצָּבִי יַגִּיד לָכֶם טִיכִיקוֹס, הָאָח הָאָהוּב וְהַמְשָׁרֵת הַנֶּאֱמָן, חֲבֵרִי לָעֲבוֹדָה בָּאָדוֹן."},{"number":8,"verse":"לְשֵׁם כָּךְ שְׁלַחְתִּיו אֲלֵיכֶם, לְמַעַן יוֹדִיעַ לָכֶם מַה מַּצָּבֵנוּ וִיעוֹדֵד אֶתְכֶם;"},{"number":9,"verse":"וְיַחַד אִתּוֹ אוֹנִיסִימוֹס, הָאָח הַנֶּאֱמָן וְהָאָהוּב שֶׁהוּא אֶחָד מִכֶּם. הֵם יוֹדִיעוּ לָכֶם אֶת כָּל הַנַּעֲשֶׂה כָּאן."},{"number":10,"verse":"אֲרִיסְטַרְכוֹס, חֲבֵרִי לַמַּאֲסָר, דּוֹרֵשׁ בִּשְׁלוֹמְכֶם; כֵּן גַּם מַרְקוֹס, בֶּן אֲחוֹת בַּר־נַבָּא, אֲשֶׁר קִבַּלְתֶּם הוֹרָאוֹת בְּנוֹגֵעַ אֵלָיו - שֶׁאִם יָבוֹא אֲלֵיכֶם תְּקַבְּלוּהוּ;"},{"number":11,"verse":"וְכֵן גַּם יֵשׁוּעַ הַמְכֻנֶּה יוּסְטוֹס. מִבֵּין הַנִּמּוֹלִים רַק הֵם חֲבֵרַי לָעֲבוֹדָה לְמַעַן מַלְכוּת אֱלֹהִים, וְאָכֵן הָיוּ לִי לְנֶחָמָה."},{"number":12,"verse":"דְּרִישַׁת שָׁלוֹם מֵאֶפַּפְרַס, עֶבֶד הַמָּשִׁיחַ יֵשׁוּעַ וְאֶחָד מִכֶּם; בְּכָל עֵת הוּא נֶאֱבָק לְמַעַנְכֶם בִּתְפִלּוֹת, לְמַעַן תַּעַמְדוּ מֻשְׁלָמִים וּמְלֵאֵי בִּטָּחוֹן בְּכָל אֲשֶׁר לִרְצוֹן אֱלֹהִים."},{"number":13,"verse":"מֵעִיד אֲנִי עָלָיו כִּי הוּא עָמֵל הַרְבֵּה לְמַעַנְכֶם וּלְמַעַן אַנְשֵׁי לָאוֹדִיקֵאָה וְאַנְשֵׁי הִירַפּוֹלִיס."},{"number":14,"verse":"לוּקַס, הָרוֹפֵא הָאָהוּב, וְדִימַס דּוֹרְשִׁים בִּשְׁלוֹמְכֶם."},{"number":15,"verse":"דִּרְשׁוּ בִּשְׁלוֹם הָאַחִים אֲשֶׁר בְּלָאוֹדִיקֵאָה, וּבִשְׁלוֹם נִימְפַס וְהַקְּהִלָּה הַמִּתְאַסֶּפֶת בְּבֵיתוֹ."},{"number":16,"verse":"אַחֲרֵי שֶׁתִּקָּרֵא אִגַּרְתִּי אֶצְלְכֶם, דַּאֲגוּ לְכָךְ שֶׁתִּקָּרֵא גַּם בִּקְהִלַּת לָאוֹדִיקֵאָה, וְאֶת אִגַּרְתִּי אֲשֶׁר מִלָּאוֹדִיקֵאָה קִרְאוּ גַּם אַתֶּם."},{"number":17,"verse":"אִמְרוּ לְאַרְכִיפּוֹס: \"שִׂים לִבְּךָ לְמַלֵּא אֶת הַשֵּׁרוּת שֶׁקִּבַּלְתָּ לְמַעַן הָאָדוֹן.\""},{"number":18,"verse":"דְּרִישַׁת שָׁלוֹם בִּכְתַב יָדִי אֲנִי - שָׁאוּל. זִכְרוּ שִׁבְתִּי בַּמַּאֲסָר. הַחֶסֶד עִמָּכֶם."}]}
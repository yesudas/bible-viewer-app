{"bibleAbbr":"MHB","bookName":"Ezra","bookEnglishName":"Ezra","chapterNumber":2,"verses":[{"number":1,"verse":"וְאֵלֶּה בְּנֵי הַמְּדִינָה, הָעֹלִים מִשְּׁבִי הַגּוֹלָה, אֲשֶׁר הֶגְלָה נְבוּכַדְנֶצּוֹר (נְבוּכַדְנֶצַּר) מֶלֶךְ־בָּבֶל לְבָבֶל; וַיָּשׁוּבוּ לִירוּשָׁלִַם וִיהוּדָה אִישׁ לְעִירוֹ׃"},{"number":2,"verse":"אֲשֶׁר־בָּאוּ עִם־זְרֻבָּבֶל, יֵשׁוּעַ נְחֶמְיָה שְׂרָיָה רְעֵלָיָה מָרְדֳּכַי בִּלְשָׁן מִסְפָּר בִּגְוַי רְחוּם בַּעֲנָה; מִסְפַּר אַנְשֵׁי עַם יִשְׂרָאֵל׃ ס"},{"number":3,"verse":"בְּנֵי פַרְעֹשׁ, אַלְפַּיִם מֵאָה שִׁבְעִים וּשְׁנָיִם׃ ס"},{"number":4,"verse":"בְּנֵי שְׁפַטְיָה, שְׁלֹשׁ מֵאוֹת שִׁבְעִים וּשְׁנָיִם׃ ס"},{"number":5,"verse":"בְּנֵי אָרַח, שְׁבַע מֵאוֹת חֲמִשָּׁה וְשִׁבְעִים׃ ס"},{"number":6,"verse":"בְּנֵי־פַחַת מוֹאָב לִבְנֵי יֵשׁוּעַ יוֹאָב; אַלְפַּיִם שְׁמֹנֶה מֵאוֹת וּשְׁנֵים עָשָׂר׃ ס"},{"number":7,"verse":"בְּנֵי עֵילָם, אֶלֶף מָאתַיִם חֲמִשִּׁים וְאַרְבָּעָה׃ ס"},{"number":8,"verse":"בְּנֵי זַתּוּא, תְּשַׁע מֵאוֹת וְאַרְבָּעִים וַחֲמִשָּׁה׃ ס"},{"number":9,"verse":"בְּנֵי זַכָּי, שְׁבַע מֵאוֹת וְשִׁשִּׁים׃ ס"},{"number":10,"verse":"בְּנֵי בָנִי, שֵׁשׁ מֵאוֹת אַרְבָּעִים וּשְׁנָיִם׃ ס"},{"number":11,"verse":"בְּנֵי בֵבָי, שֵׁשׁ מֵאוֹת עֶשְׂרִים וּשְׁלֹשָׁה׃ ס"},{"number":12,"verse":"בְּנֵי עַזְגָּד, אֶלֶף מָאתַיִם עֶשְׂרִים וּשְׁנָיִם׃ ס"},{"number":13,"verse":"בְּנֵי אֲדֹנִיקָם, שֵׁשׁ מֵאוֹת שִׁשִּׁים וְשִׁשָּׁה׃ ס"},{"number":14,"verse":"בְּנֵי בִגְוָי, אַלְפַּיִם חֲמִשִּׁים וְשִׁשָּׁה׃ ס"},{"number":15,"verse":"בְּנֵי עָדִין, אַרְבַּע מֵאוֹת חֲמִשִּׁים וְאַרְבָּעָה׃ ס"},{"number":16,"verse":"בְּנֵי־אָטֵר לִיחִזְקִיָּה תִּשְׁעִים וּשְׁמֹנָה׃ ס"},{"number":17,"verse":"בְּנֵי בֵצָי, שְׁלֹשׁ מֵאוֹת עֶשְׂרִים וּשְׁלֹשָׁה׃ ס"},{"number":18,"verse":"בְּנֵי יוֹרָה, מֵאָה וּשְׁנֵים עָשָׂר׃ ס"},{"number":19,"verse":"בְּנֵי חָשֻׁם, מָאתַיִם עֶשְׂרִים וּשְׁלֹשָׁה׃ ס"},{"number":20,"verse":"בְּנֵי גִבָּר תִּשְׁעִים וַחֲמִשָּׁה׃ ס"},{"number":21,"verse":"בְּנֵי בֵית־לָחֶם, מֵאָה עֶשְׂרִים וּשְׁלֹשָׁה׃ ס"},{"number":22,"verse":"אַנְשֵׁי נְטֹפָה חֲמִשִּׁים וְשִׁשָּׁה׃"},{"number":23,"verse":"אַנְשֵׁי עֲנָתוֹת, מֵאָה עֶשְׂרִים וּשְׁמֹנָה׃ ס"},{"number":24,"verse":"בְּנֵי עַזְמָוֶת אַרְבָּעִים וּשְׁנָיִם׃ ס"},{"number":25,"verse":"בְּנֵי קִרְיַת עָרִים כְּפִירָה וּבְאֵרוֹת, שְׁבַע מֵאוֹת וְאַרְבָּעִים וּשְׁלֹשָׁה׃ ס"},{"number":26,"verse":"בְּנֵי הָרָמָה וָגָבַע, שֵׁשׁ מֵאוֹת עֶשְׂרִים וְאֶחָד׃ ס"},{"number":27,"verse":"אַנְשֵׁי מִכְמָס, מֵאָה עֶשְׂרִים וּשְׁנָיִם׃ ס"},{"number":28,"verse":"אַנְשֵׁי בֵית־אֵל וְהָעָי, מָאתַיִם עֶשְׂרִים וּשְׁלֹשָׁה׃ ס"},{"number":29,"verse":"בְּנֵי נְבוֹ חֲמִשִּׁים וּשְׁנָיִם׃ ס"},{"number":30,"verse":"בְּנֵי מַגְבִּישׁ, מֵאָה חֲמִשִּׁים וְשִׁשָּׁה׃ ס"},{"number":31,"verse":"בְּנֵי עֵילָם אַחֵר, אֶלֶף מָאתַיִם חֲמִשִּׁים וְאַרְבָּעָה׃ ס"},{"number":32,"verse":"בְּנֵי חָרִם, שְׁלֹשׁ מֵאוֹת וְעֶשְׂרִים׃ ס"},{"number":33,"verse":"בְּנֵי־לֹד חָדִיד וְאוֹנוֹ, שְׁבַע מֵאוֹת עֶשְׂרִים וַחֲמִשָּׁה׃ ס"},{"number":34,"verse":"בְּנֵי יְרֵחוֹ, שְׁלֹשׁ מֵאוֹת אַרְבָּעִים וַחֲמִשָּׁה׃ ס"},{"number":35,"verse":"בְּנֵי סְנָאָה, שְׁלֹשֶׁת אֲלָפִים, וְשֵׁשׁ מֵאוֹת וּשְׁלֹשִׁים׃ ס"},{"number":36,"verse":"הַכֹּהֲנִים; בְּנֵי יְדַעְיָה לְבֵית יֵשׁוּעַ, תְּשַׁע מֵאוֹת שִׁבְעִים וּשְׁלֹשָׁה׃ ס"},{"number":37,"verse":"בְּנֵי אִמֵּר, אֶלֶף חֲמִשִּׁים וּשְׁנָיִם׃ ס"},{"number":38,"verse":"בְּנֵי פַשְׁחוּר, אֶלֶף מָאתַיִם אַרְבָּעִים וְשִׁבְעָה׃ ס"},{"number":39,"verse":"בְּנֵי חָרִם, אֶלֶף וְשִׁבְעָה עָשָׂר׃ ס"},{"number":40,"verse":"הַלְוִיִּם; בְּנֵי־יֵשׁוּעַ וְקַדְמִיאֵל לִבְנֵי הוֹדַוְיָה שִׁבְעִים וְאַרְבָּעָה׃ ס"},{"number":41,"verse":"הַמְשֹׁרְרִים; בְּנֵי אָסָף, מֵאָה עֶשְׂרִים וּשְׁמֹנָה׃ פ"},{"number":42,"verse":"בְּנֵי הַשֹּׁעֲרִים, בְּנֵי־שַׁלּוּם בְּנֵי־אָטֵר בְּנֵי־טַלְמוֹן בְּנֵי־עַקּוּב, בְּנֵי חֲטִיטָא בְּנֵי שֹׁבָי; הַכֹּל מֵאָה שְׁלֹשִׁים וְתִשְׁעָה׃ פ"},{"number":43,"verse":"הַנְּתִינִים; בְּנֵי־צִיחָא בְנֵי־חֲשׂוּפָא בְּנֵי טַבָּעוֹת׃"},{"number":44,"verse":"בְּנֵי־קֵרֹס בְּנֵי־סִיעֲהָא בְּנֵי פָדוֹן׃"},{"number":45,"verse":"בְּנֵי־לְבָנָה בְנֵי־חֲגָבָה בְּנֵי עַקּוּב׃"},{"number":46,"verse":"בְּנֵי־חָגָב בְּנֵי־שַׁמְלַי (שַׁלְמַי) בְּנֵי חָנָן׃"},{"number":47,"verse":"בְּנֵי־גִדֵּל בְּנֵי־גַחַר בְּנֵי רְאָיָה׃"},{"number":48,"verse":"בְּנֵי־רְצִין בְּנֵי־נְקוֹדָא בְּנֵי גַזָּם׃"},{"number":49,"verse":"בְּנֵי־עֻזָּא בְנֵי־פָסֵחַ בְּנֵי בֵסָי׃"},{"number":50,"verse":"בְּנֵי־אַסְנָה בְנֵי־מְעִינִים (מְעוּנִים) בְּנֵי נְפִיסִים (נְפוּסִים)׃"},{"number":51,"verse":"בְּנֵי־בַקְבּוּק בְּנֵי־חֲקוּפָא בְּנֵי חַרְחוּר׃"},{"number":52,"verse":"בְּנֵי־בַצְלוּת בְּנֵי־מְחִידָא בְּנֵי חַרְשָׁא׃"},{"number":53,"verse":"בְּנֵי־בַרְקוֹס בְּנֵי־סִיסְרָא בְּנֵי־תָמַח׃"},{"number":54,"verse":"בְּנֵי נְצִיחַ בְּנֵי חֲטִיפָא׃"},{"number":55,"verse":"בְּנֵי עַבְדֵי שְׁלֹמֹה; בְּנֵי־סֹטַי בְּנֵי־הַסֹּפֶרֶת בְּנֵי פְרוּדָא׃"},{"number":56,"verse":"בְּנֵי־יַעְלָה בְנֵי־דַרְקוֹן בְּנֵי גִדֵּל׃"},{"number":57,"verse":"בְּנֵי שְׁפַטְיָה בְנֵי־חַטִּיל, בְּנֵי פֹּכֶרֶת הַצְּבָיִים בְּנֵי אָמִי׃"},{"number":58,"verse":"כָּל־הַנְּתִינִים, וּבְנֵי עַבְדֵי שְׁלֹמֹה; שְׁלֹשׁ מֵאוֹת תִּשְׁעִים וּשְׁנָיִם׃ ס"},{"number":59,"verse":"וְאֵלֶּה, הָעֹלִים מִתֵּל מֶלַח תֵּל חַרְשָׁא, כְּרוּב אַדָּן אִמֵּר; וְלֹא יָכְלוּ, לְהַגִּיד בֵּית־אֲבוֹתָם וְזַרְעָם, אִם מִיִּשְׂרָאֵל הֵם׃"},{"number":60,"verse":"בְּנֵי־דְלָיָה בְנֵי־טוֹבִיָּה בְּנֵי נְקוֹדָא; שֵׁשׁ מֵאוֹת חֲמִשִּׁים וּשְׁנָיִם׃ ס"},{"number":61,"verse":"וּמִבְּנֵי הַכֹּהֲנִים, בְּנֵי חֳבַיָּה בְּנֵי הַקּוֹץ; בְּנֵי בַרְזִלַּי, אֲשֶׁר לָקַח מִבְּנוֹת בַּרְזִלַּי הַגִּלְעָדִי אִשָּׁה, וַיִּקָּרֵא עַל־שְׁמָם׃"},{"number":62,"verse":"אֵלֶּה, בִּקְשׁוּ כְתָבָם הַמִּתְיַחְשִׂים וְלֹא נִמְצָאוּ; וַיְגֹאֲלוּ מִן־הַכְּהֻנָּה׃"},{"number":63,"verse":"וַיֹּאמֶר הַתִּרְשָׁתָא לָהֶם, אֲשֶׁר לֹא־יֹאכְלוּ מִקֹּדֶשׁ הַקֳּדָשִׁים; עַד עֲמֹד כֹּהֵן לְאוּרִים וּלְתֻמִּים׃"},{"number":64,"verse":"כָּל־הַקָּהָל כְּאֶחָד; אַרְבַּע רִבּוֹא, אַלְפַּיִם שְׁלֹשׁ־מֵאוֹת שִׁשִּׁים׃"},{"number":65,"verse":"מִלְּבַד עַבְדֵיהֶם וְאַמְהֹתֵיהֶם אֵלֶּה, שִׁבְעַת אֲלָפִים, שְׁלֹשׁ מֵאוֹת שְׁלֹשִׁים וְשִׁבְעָה; וְלָהֶם מְשֹׁרְרִים וּמְשֹׁרְרוֹת מָאתָיִם׃"},{"number":66,"verse":"סוּסֵיהֶם שְׁבַע מֵאוֹת שְׁלֹשִׁים וְשִׁשָּׁה; פִּרְדֵיהֶם מָאתַיִם אַרְבָּעִים וַחֲמִשָּׁה׃"},{"number":67,"verse":"גְּמַלֵּיהֶם, אַרְבַּע מֵאוֹת שְׁלֹשִׁים וַחֲמִשָּׁה; חֲמֹרִים שֵׁשֶׁת אֲלָפִים, שְׁבַע מֵאוֹת וְעֶשְׂרִים׃ פ"},{"number":68,"verse":"וּמֵרָאשֵׁי הָאָבוֹת, בְּבוֹאָם לְבֵית יְהוָה אֲשֶׁר בִּירוּשָׁלִָם; הִתְנַדְּבוּ לְבֵית הָאֱלֹהִים, לְהַעֲמִידוֹ עַל־מְכוֹנוֹ׃"},{"number":69,"verse":"כְּכֹחָם, נָתְנוּ לְאוֹצַר הַמְּלָאכָה, זָהָב, דַּרְכְּמוֹנִים שֵׁשׁ־רִבֹּאות וָאֶלֶף, ס וְכֶסֶף מָנִים חֲמֵשֶׁת אֲלָפִים; וְכָתְנֹת כֹּהֲנִים מֵאָה׃ ס"},{"number":70,"verse":"וַיֵּשְׁבוּ הַכֹּהֲנִים וְהַלְוִיִּם וּמִן־הָעָם וְהַמְשֹׁרְרִים וְהַשּׁוֹעֲרִים וְהַנְּתִינִים בְּעָרֵיהֶם; וְכָל־יִשְׂרָאֵל בְּעָרֵיהֶם׃ ס"}]}
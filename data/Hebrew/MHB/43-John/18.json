{"bibleAbbr":"MHB","bookName":"John","bookEnglishName":"John","chapterNumber":18,"verses":[{"number":1,"verse":"אַחֲרֵי שֶׁאָמַר אֶת הַדְּבָרִים הָאֵלֶּה יָצָא יֵשׁוּעַ עִם תַּלְמִידָיו אֶל מֵעֵבֶר לְנַחַל קִדְרוֹן וְנִכְנַס עִם תַּלְמִידָיו אֶל גַּן אֲשֶׁר הָיָה שָׁם."},{"number":2,"verse":"גַּם יְהוּדָה הַמַּסְגִּיר אוֹתוֹ הִכִּיר אֶת הַמָּקוֹם, שֶׁכֵּן פְּעָמִים רַבּוֹת נוֹעַד שָׁם יֵשׁוּעַ עִם תַּלְמִידָיו."},{"number":3,"verse":"לָקַח יְהוּדָה קְבוּצַת חַיָּלִים וְגַם מְשָׁרְתִים מֵאֵת רָאשֵׁי הַכֹּהֲנִים וְהַפְּרוּשִׁים, וּבָא לְשָׁם בְּלַפִּידִים וּבִמְנוֹרוֹת וּבִכְלֵי נֶשֶׁק."},{"number":4,"verse":"יֵשׁוּעַ, שֶׁיָּדַע כָּל מַה שֶּׁיָּבוֹא עָלָיו, יָצָא וְאָמַר לָהֶם: \"אֶת מִי אַתֶּם מְחַפְּשִׂים?\""},{"number":5,"verse":"הֵשִׁיבוּ לוֹ: \"אֶת יֵשׁוּעַ מִנַּצְּרַת.\" אָמַר לָהֶם: \"אֲנִי הוּא\". גַּם יְהוּדָה הַמַּסְגִּיר אוֹתוֹ הָיָה שָׁם."},{"number":6,"verse":"כַּאֲשֶׁר אָמַר לָהֶם יֵשׁוּעַ \"אֲנִי הוּא\", נָסוֹגוּ לְאָחוֹר וְנָפְלוּ אַרְצָה."},{"number":7,"verse":"שׁוּב שָׁאַל אוֹתָם: \"אֶת מִי אַתֶּם מְחַפְּשִׂים?\" הֵשִׁיבוּ: \"אֶת יֵשׁוּעַ מִנַּצְּרַת\"."},{"number":8,"verse":"עָנָה יֵשׁוּעַ: \"אָמַרְתִּי לָכֶם שֶׁאֲנִי הוּא. לָכֵן אִם אוֹתִי אַתֶּם מְחַפְּשִׂים, הַנִּיחוּ לְאֵלֶּה לָלֶכֶת\" -"},{"number":9,"verse":"לְקַיֵּם אֶת הַדָּבָר שֶׁאָמַר, \"מֵאֵלֶּה אֲשֶׁר נָתַתָּ לִי לֹא אָבַד לִי אִישׁ\"."},{"number":10,"verse":"אָז שָׁלַף שִׁמְעוֹן כֵּיפָא חֶרֶב שֶׁהָיְתָה אֶצְלוֹ, הִכָּה בְּעַבְדּוֹ שֶׁל הַכֹּהֵן הַגָּדוֹל וְקִצֵּץ אֶת אָזְנוֹ הַיְמָנִית. שֵׁם הָעֶבֶד הָיָה מֶלֶךְ."},{"number":11,"verse":"אָמַר יֵשׁוּעַ אֶל כֵּיפָא: \"הָשֵׁב אֶת הַחֶרֶב אֶל נְדָנָהּ. הַאִם לֹא אֶשְׁתֶּה אֶת הַכּוֹס שֶׁנָּתַן לִי הָאָב?\""},{"number":12,"verse":"הַחַיָּלִים וּמְפַקְּדָם עִם הַמְשָׁרְתִים מִטַּעַם רָאשֵׁי הַיְּהוּדִים אָחֲזוּ בְּיֵשׁוּעַ וְקָשְׁרוּ אוֹתוֹ."},{"number":13,"verse":"הֵם הוֹלִיכוּהוּ תְּחִלָּה אֶל חָנָן, שֶׁהָיָה חוֹתְנוֹ שֶׁל קַיָּפָא הַכֹּהֵן הַגָּדוֹל בְּאוֹתָהּ שָׁנָה."},{"number":14,"verse":"קַיָּפָא הוּא שֶׁיָּעַץ לְרָאשֵׁי הַכֹּהֲנִים וְלַפְּרוּשִׁים כִּי מוּטָב שֶׁיָּמוּת אִישׁ אֶחָד בְּעַד הָעָם."},{"number":15,"verse":"שִׁמְעוֹן כֵּיפָא וְתַלְמִיד אַחֵר הָלְכוּ אַחֲרֵי יֵשׁוּעַ. אוֹתוֹ תַּלְמִיד הָיָה מֻכָּר לַכֹּהֵן הַגָּדוֹל וְהוּא נִכְנַס עִם יֵשׁוּעַ לַחֲצַר הַכֹּהֵן הַגָּדוֹל,"},{"number":16,"verse":"אֲבָל כֵּיפָא עָמַד בַּחוּץ עַל־יַד הַשַּׁעַר. יָצָא הַתַּלְמִיד הָאַחֵר, הַמֻּכָּר לַכֹּהֵן הַגָּדוֹל, דִבֵּר עִם הַשּׁוֹעֶרֶת וְהִכְנִיס אֶת כֵּיפָא."},{"number":17,"verse":"אָמְרָה הַמְשָׁרֶתֶת הַשּׁוֹעֶרֶת אֶל כֵּיפָא: \"הֲרֵי גַּם אַתָּה מִתַּלְמִידֵי הָאִישׁ הַזֶּה!\" הוּא הֵשִׁיב: \"לֹא, אֵינֶנִּי\"."},{"number":18,"verse":"אוֹתָהּ שָׁעָה עָמְדוּ הָעֲבָדִים וְהַמְשָׁרְתִים לְיַד הַמְּדוּרָה שֶׁהִדְלִיקוּ בִּגְלַל הַקּוֹר, וְהִתְחַמְּמוּ. גַּם כֵּיפָא עָמַד אִתָּם וְהִתְחַמֵּם."},{"number":19,"verse":"שָׁאַל הַכֹּהֵן הַגָּדוֹל אֶת יֵשׁוּעַ עַל־אוֹדוֹת תַּלְמִידָיו וְתוֹרָתוֹ."},{"number":20,"verse":"הֵשִׁיב לוֹ יֵשׁוּעַ: \"אֲנִי בְּגָלוּי דִּבַּרְתִּי אֶל הָעוֹלָם. תָּמִיד לִמַּדְתִּי בְּבֵית כְּנֶסֶת וּבְבֵית הַמִּקְדָּשׁ, בְּמָקוֹם שֶׁנִּקְהָלִים כָּל הַיְּהוּדִים, וְלֹא דִּבַּרְתִּי דָּבָר בַּסֵּתֶר."},{"number":21,"verse":"מַדּוּעַ אַתָּה שׁוֹאֵל אוֹתִי? שְׁאַל נָא אֶת הָאֲנָשִׁים שֶׁשָּׁמְעוּ, מַה דִּבַּרְתִּי אֲלֵיהֶם. הֵם יוֹדְעִים מַה שֶּׁאֲנִי אָמַרְתִּי.\""},{"number":22,"verse":"לְאַחַר שֶׁאָמַר זֹאת, סָטַר אַחַד הַמְשָׁרְתִים הָעוֹמְדִים שָׁם עַל לֶחְיוֹ שֶׁל יֵשׁוּעַ וְאָמַר: \"כָּכָה אַתָּה עוֹנֶה לַכֹּהֵן הַגָּדוֹל?\""},{"number":23,"verse":"הֵשִׁיב לוֹ יֵשׁוּעַ: \"אִם דִּבַּרְתִּי רָעָה, הָעֵד עַל הָרָעָה. אַךְ אִם נְכוֹנָה, מַדּוּעַ תַּכֵּנִי?\""},{"number":24,"verse":"אָז שָׁלַח אוֹתוֹ חָנָן אָסוּר בַּאֲזִקִּים אֶל קַיָּפָא הַכֹּהֵן הַגָּדוֹל."},{"number":25,"verse":"כַּאֲשֶׁר שִׁמְעוֹן כֵּיפָא הָיָה עוֹמֵד וּמִתְחַמֵּם, אָמְרוּ לוֹ: \"הֲלֹא גַּם אַתָּה מִתַּלְמִידָיו!\" הִכְחִישׁ וְאָמַר: \"לֹא, אֵינֶנִּי.\""},{"number":26,"verse":"אֶחָד מֵעַבְדֵי הַכֹּהֵן הַגָּדוֹל, קְרוֹב מִשְׁפָּחָה לְזֶה אֲשֶׁר כֵּיפָא קִצֵּץ אֶת אָזְנוֹ, אָמַר: \"הֲרֵי רְאִיתִיךָ בַּגָּן אִתּוֹ!\""},{"number":27,"verse":"שׁוּב הִכְחִישׁ כֵּיפָא וּמִיָּד קָרָא הַתַּרְנְגוֹל."},{"number":28,"verse":"בַּבֹּקֶר הַשְׁכֵּם הוֹלִיכוּ אֶת יֵשׁוּעַ מִבֵּית קַיָּפָא אֶל בֵּית הַמִּמְשָׁל. הֵם לֹא נִכְנְסוּ לְבֵית הַמִּמְשָׁל, פֶּן יִטָּמְאוּ וְלֹא יוּכְלוּ לֶאֱכֹל אֶת הַפֶּסַח."},{"number":29,"verse":"עַל כֵּן יָצָא פִּילָטוֹס אֲלֵיהֶם וְשָׁאַל: \"בַּמֶּה אַתֶּם מַאֲשִׁימִים אֶת הָאִישׁ הַזֶּה?\""},{"number":30,"verse":"עָנוּ וְאָמְרוּ לוֹ: \"לוּלֵא הָיָה זֶה עוֹשֶׂה רָעָה, לֹא הָיִינוּ מוֹסְרִים אוֹתוֹ אֵלֶיךָ.\""},{"number":31,"verse":"אָמַר לָהֶם פִּילָטוֹס: \"קְחוּ אוֹתוֹ אַתֶּם וְשִׁפְטוּהוּ עַל־פִּי תּוֹרַתְכֶם.\" אָמְרוּ לוֹ רָאשֵׁי הַכֹּהֲנִים: \"אֵין לָנוּ רְשׁוּת לְהָמִית אִישׁ.\" -"},{"number":32,"verse":"זֹאת לְמַעַן יִתְקַיֵּם הַדָּבָר שֶׁאָמַר יֵשׁוּעַ בְּרָמְזוֹ אֵיזֶה מָוֶת הָיָה עָתִיד לָמוּת."},{"number":33,"verse":"פִּילָטוֹס נִכְנַס בַּחֲזָרָה לְבֵית הַמִּמְשָׁל, קָרָא לְיֵשׁוּעַ וְשָׁאַל אוֹתוֹ: \"אַתָּה מֶלֶךְ הַיְּהוּדִים?\""},{"number":34,"verse":"הֵשִׁיב יֵשׁוּעַ: \"הַאִם מִלִּבְּךָ אַתָּה אוֹמֵר זֹאת אוֹ שֶׁאֲחֵרִים אָמְרוּ לְךָ עַל־אוֹדוֹתַי?\""},{"number":35,"verse":"עָנָה פִּילָטוֹס: \"וְכִי יְהוּדִי אֲנִי? הֲרֵי עַמְּךָ וְרָאשֵׁי הַכֹּהֲנִים מָסְרוּ אוֹתְךָ אֵלַי. מֶה עָשִׂיתָ?\""},{"number":36,"verse":"הֵשִׁיב יֵשׁוּעַ: \"מַלְכוּתִי אֵינֶנָּה מִן הָעוֹלָם הַזֶּה. אִלּוּ הָיְתָה מַלְכוּתִי מִן הָעוֹלָם הַזֶּה, הָיוּ מְשָׁרְתַי נִלְחָמִים שֶׁלֹּא אֶמָּסֵר לְרָאשֵׁי הַיְּהוּדִים; אֶלָּא שֶׁכָּעֵת מַלְכוּתִי אֵינֶנָּה מִפֹּה.\""},{"number":37,"verse":"אָמַר לוֹ פִּילָטוֹס: \"אִם כֵּן, אַתָּה מֶלֶךְ!\" עָנָה יֵשׁוּעַ: \"אַתָּה אוֹמֵר שֶׁאֲנִי מֶלֶךְ; לְכָךְ אֲנִי נוֹלַדְתִּי וּלְשֵׁם כָּךְ בָּאתִי לָעוֹלָם, כְּדֵי שֶׁאָעִיד עַל הָאֱמֶת. כָּל אֲשֶׁר הוּא מִן הָאֱמֶת שׁוֹמֵע לְקוֹלִי.\""},{"number":38,"verse":"אָמַר לוֹ פִּילָטוֹס: \"מַהִי אֱמֶת?\" � לְאַחַר שֶׁאָמַר זֹאת יָצָא שֵׁנִית אֶל רָאשֵׁי הַכֹּהֲנִים וְאָמַר: \"אֵינֶנִּי מוֹצֵא בּוֹ שׁוּם אַשְׁמָה."},{"number":39,"verse":"אֲבָל מִנְהָג הוּא אֶצְלְכֶם שֶׁאֲשַׁחְרֵר לָכֶם אֶחָד בְּפֶסַח. רְצוֹנְכֶם שֶׁאֲשַׁחְרֵר לָכֶם אֶת מֶלֶךְ הַיְּהוּדִים?\""},{"number":40,"verse":"הֵשִׁיבוּ וְצָעֲקוּ: \"לֹא אֶת זֶה אֶלָּא אֶת בַּר־אַבָּא!\" וּבַר־אַבָּא הָיָה שׁוֹדֵד."}]}
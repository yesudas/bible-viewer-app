{"bibleAbbr":"saNT2015","bookName":null,"bookEnglishName":"Leviticus","chapterNumber":3,"verses":[{"number":1,"verse":"( अग्रदूतो योहनो जलसंस्‍कारदाता) ( ( 470 3:1-12 ; 480 1:1-8 ; 500 1:19-28 )) सम्राजः तिबेरियुसस्‍य शासनकालस्‍य पत्र्चदशवर्षे पोंतियुसः पिलातुसः यहूदियायाः राज्‍यपालः आसीत्; हेरोदेसः गलीलियायाः नृपः, तस्‍य भ्राता फिलिपः इतूरैयायाः तथा त्रखोनितिसस्‍य नृपः; लुसानियसः, अबिलेनेप्रदेशस्‍य राजा आसीत्।"},{"number":2,"verse":"यदा अन्‍ना कैफसः च प्रधानपुरोहितौ आस्‍ताम्, तेषु दिनेषु जकर्याहस्‍य पुत्राय योहनाय निर्जनप्रदेशे प्रभोः वाणी अश्रूयत।"},{"number":3,"verse":"ततः सः यर्दनस्‍यासन्‍नस्‍थानेषु परिभ्रमन् पापक्षमायै पश्‍चात्तापं कर्तुं जलसंस्‍कारं ग्रहीतुम् उपदिष्‍टवान् च।"},{"number":4,"verse":"यथा नबिनः यशायाहस्‍य पुस्‍तके लिखितमस्‍ति - निर्जनप्रदेशे आह्वाहनकर्तुः स्‍वरः - प्रभोः मार्गम् प्रस्‍तुतं कुरुत; तस्‍य पन्‍थानं ऋजुं कुरुत।"},{"number":5,"verse":"सर्वाणि निम्‍नस्‍थानानि पूरयिष्‍यन्‍ते, सर्वे पर्वताः शैलपादाश्‍च निम्‍नाः कारिष्‍यन्‍ते, कुटिलाः पन्‍थानः सरलाः च भविष्‍यन्‍ति"},{"number":6,"verse":"सर्वे शरीरधारिणः परमेश्‍वरस्‍य मुक्‍तिविधानं द्रक्ष्‍यन्‍ति।"},{"number":7,"verse":"ये तस्‍मात् जलसंस्‍कारं ग्रहीतुम् आगतवन्‍तः, तान् सः अवदत् - “रे सर्पशावकाः! केन यूयं भावीक्रोधात् पलायितुम् विनिर्दिष्‍टाः?"},{"number":8,"verse":"पश्‍चात्तापस्‍य उचितानि फलानि फलत। मनसि एतत् न कथयत- ‘अब्राहमः अस्‍माकं पिता वर्तते।’ अहं युष्‍मान् ब्रवीमि परमेश्‍वरः एतैः प्रस्‍तरैः अब्राहमाय पुत्रम् उत्‍पन्‍नं कर्तुम् शक्‍नोति।"},{"number":9,"verse":"अधुना तरुणां मूलेषु कुठारः लग्‍नः वर्तते। अतः तरुणां यः सत्‍फलं न ददाति, सः समूलं समुच्‍छिद्य अग्‍नौ क्षिप्‍तः भविष्‍यति।”"},{"number":10,"verse":"जनाः तम् अपृच्‍छन् - अस्‍माभिः किं कर्तव्‍यम्?"},{"number":11,"verse":"तान् प्रत्‍यभाषत - “यस्‍य परिधाने द्वे स्‍तः, असौ एकं तस्‍मै वस्‍त्रहीनाय दद्यात्। यस्‍य खाद्यानि वस्‍तूनि, सोऽपि तथैव कुर्यात्”"},{"number":12,"verse":"शुल्‍कदायिनः अपि जलसंस्‍कारं गृहीतुम् आगतवन्‍तः। ते तम् अपृच्‍छन्, “गुरो! अस्‍माभिः किं कर्तव्‍यम्?” सः तान् अकथयत् -"},{"number":13,"verse":"“युष्‍मदर्थम् यथादिष्‍टं ततोऽधिकं न याचध्‍वम्।”"},{"number":14,"verse":"सैनिकाः अपि तम् अपृच्‍छन् - “अस्‍माभिः किं कर्तव्‍यम्।” सः तान् अब्रवीत्, “यूयं कमपि मा पीडयत। कस्‍मिंश्‍चित् दोषारोपणं न कुरुध्‍वम्, स्‍वस्‍मिन् वेतने सन्‍तोषेण तिष्‍ठत।”"},{"number":15,"verse":"जनतासु औत्‍सुक्‍यम् अवर्धत। सर्वे स्‍वस्‍मिन् मनसि योहनस्‍य विषये अतर्कयन्,"},{"number":16,"verse":"“एवं भाषमाणोऽयं मसीहः किं नु स्‍यादिति।” अतः तान् योहनः प्राह - “अहं तु वः जलेन जलसंस्‍कारं ददामि परन्‍तु एकः मत्‍पश्‍चात् आगमिष्‍यति, असौ मदधिकः शक्‍तिशाली वर्तते। अहम् तु तस्‍य उपाहनयोः बन्‍धनमपि मोक्‍तुम् अयोग्‍योऽस्‍मि। सः पवित्रात्‍मना तथा अग्‍निना जलसंस्‍कारं दास्‍यति।"},{"number":17,"verse":"सः स्‍वीये करे शूर्पम् गृहीतवान् आस्‍ते, येन स्‍वकीयं खलु सम्‍यक् संशोधयिष्‍यति। गोधूमान् कुशूले संग्रहीष्‍यति, तुषान् च अनिर्वाणस्‍य अग्‍नौ दाहयिष्‍यति।”"},{"number":18,"verse":"इत्‍थम् अन्‍यैः उपदेशैः योहनः सर्वान् जनान् शुभसमाचारम् अश्रावयत्।"},{"number":19,"verse":"( जलसंस्‍कारदातुः योहनस्‍य बन्‍धनम्) ( ( 470 14:3-14 ; 480 6:17-18 )) परन्‍तु यदा योहनः शासकं हेरोदेसं तस्‍य भ्रातुः पत्‍न्‍याः कारणात् तथा तस्‍य सर्वेषाम् कुकर्मणाम् कारणात् - “धिक् त्‍वाम्” इति अकथयत्,"},{"number":20,"verse":"तदा हेरोदेसः योहनं कारायां निरुध्‍य कुकर्मणाम् पराकाष्‍ठां प्रापयत्।"},{"number":21,"verse":"( प्रभोः येशोः जलसंस्‍कारः) ( ( 470 3:13-17 ; 480 1:9-11 ; 500 1:32-34 )) सर्वेषु जलसंस्‍कारे गृहीतेषु येशुः अपि जलसंस्‍कारं गृहीतवान्। जलसंस्‍कारस्‍य अनन्‍तरं प्रभुः प्रार्थनां कुर्वन् आसीत्, तस्‍मिन् क्षणे स्‍वर्गद्वारम् अपावृतम्।"},{"number":22,"verse":"पवित्रात्‍मा कपोतरूपे मसीहस्‍य उपरि अवतीर्य अतिष्‍ठत्। स्‍वर्गतः इयं वाणी अश्रूयत - “त्‍वं मम प्रियपुत्रः असि, अहं त्‍वयि अति प्रसन्‍नोऽस्‍मि।”"},{"number":23,"verse":"( वंशावली) ( ( 470 1:1-17 )) येशुः तदानीं त्रिंशवर्षकः युवकः आसीत् यदा सः शुभसमाचारं श्रावयितुम् आरब्‍धवान्। सर्वे जनाः तं यूसुफपुत्रम् अवगच्‍छन्।"},{"number":24,"verse":"यूसुफः एलीपुत्रः आसीत्, स च मत्तातस्‍य, सः लेबिनः, सः मलकिनः, सः यन्‍नईतः, सः यूसुफस्‍य,"},{"number":25,"verse":"सः मत्तित्‍याहस्‍य, सः अमोसस्‍य, सः नहूमस्‍य, सः असल्‍याहस्‍य, सः नग्‍गईतः,"},{"number":26,"verse":"सः महतस्‍य, सः मत्तित्‍याहस्‍य, सः शिमिनः, सः योसेरवस्‍य, सः योदाहस्‍य,"},{"number":27,"verse":"सः योहानानस्‍य, सः रेसापुत्रः आसीत्, सः जरुब्‍वाबेलस्‍य, सः शालतिएलस्‍य, सः नेरीपुत्रः आसीत्,"},{"number":28,"verse":"सः मलकिनः, सः अदि्दयः, सः कोसामस्‍य, सः एलम्दामस्‍य, सः एरस्‍य,"},{"number":29,"verse":"सः यहोशुअस्‍य, सः एलीएजरस्‍य, सः योरीमस्‍य, सः मत्तातस्‍य, सः लेवीपुत्रः आसीत्,"},{"number":30,"verse":"सः सिमोनस्‍य, सः यहूदापुत्रः आसीत्, सः यूसुफस्‍य, सः योनासस्‍य, सः एलयाकीमस्‍य"},{"number":31,"verse":"सः मेलेआहस्‍य, सः मिन्‍नाहस्‍य, सः यत्ततापुत्रः आसीत्, सः नातानस्‍य, सः दाऊदस्‍य,"},{"number":32,"verse":"सः यिशयस्‍य, सः ओबेदस्‍य, सः बोअजस्‍य, सः शेलहस्‍य, सः नहशोसस्‍य,"},{"number":33,"verse":"सः अम्‍मीनादाबस्‍य, सः अदमीनस्‍य, सः अरनीपुत्रः आसीत्, सः हेस्रोनस्‍य, सः पेरेसस्‍य, सः यहूदापुत्रः आसीत्,"},{"number":34,"verse":"सः याकूबस्‍य, सः इसहाकस्‍य, सः अब्राहमस्‍य, सः तेरहस्‍य, सः नाहोरस्‍य,"},{"number":35,"verse":"सः सरुगस्‍य, सः रउवः, सः पेलगस्‍य, सः एबरस्‍य, सः शेलहस्‍य,"},{"number":36,"verse":"सः केनानस्‍य, सः अर्पक्षदस्‍य, सः शेमस्‍य, सः नूहस्‍य, सः लामेकस्‍य,"},{"number":37,"verse":"सः मथूशेलहस्‍य, सः हनोकस्‍य, सः यारेदस्‍य, स महल्‍लेलस्‍य, सः केनानस्‍य,"},{"number":38,"verse":"सः एनोसस्‍य, सः शेतस्‍य, सः आदमस्‍य, स च परमेश्‍वरस्‍य पुत्रः आसीत्।"}]}
{"bibleAbbr":"saNT2015","bookName":null,"bookEnglishName":"Leviticus","chapterNumber":13,"verses":[{"number":1,"verse":"( पापानाम् कारणात् पश्‍चात्तापः) तस्‍मिन् काले केचित् तस्‍मै न्‍यवेदिषुः गलीलियानां वृतान्‍तं, यत् तेषां निजशोणितम् पिलातुसेन यज्ञीयानां पशूनां च रक्‍तेन सह मिश्रितम् इति। एतान्"},{"number":2,"verse":"येशुः अब्रवीत् - “किं यूयं मन्‍यध्‍वे यत् एते गलीलीनिवासिनः, गलीलिभ्‍यः चान्‍येभ्‍यः अधिकपापिनः आसन्? यतः तैरेव दारुणं व्‍यसनम् अनुभूतम्?"},{"number":3,"verse":"अहं युष्‍मान् ब्रवीमि - तत् तादृशं न वर्तते। परन्‍तु पश्‍चात्तापः चेद् युष्‍माभिः न विधीयते यूयं सर्वेऽपि तथैव नष्‍टाः भविष्‍यथ।"},{"number":4,"verse":"अथवा शिलोहस्‍य मीनारस्‍य पतनेन ये अष्‍टादशजनाः मृत्‍युम् आप्‍तवन्‍तः, किं ते येरुसलेमवासिभ्‍यः अधिकाः अपराधिनः आसन्?"},{"number":5,"verse":"अहं युष्‍मान् ब्रवीमि न तत् तथा वर्तते, किन्‍तु सर्वे अनुतापं चेत् न कुरुध्‍वे, नशिष्‍यथ।”"},{"number":6,"verse":"( फलहीनो अंजीरवृक्षकः) ततः येशुः इदम् दृष्‍टान्‍तं वचनम् अश्रावयत्, “कस्‍यचित् मनुष्‍यस्‍य द्राक्षोद्याने एकः अंजीरवृक्षः आसीत्। उद्यानपतिः तस्‍मिन् फलम् अन्‍वेष्‍टुम् आगतः किन्‍तु तेन वृक्षे एकम् फलम् अपि न प्राप्‍तम्।"},{"number":7,"verse":"तदा सः द्राक्षोद्यानस्‍य रक्षकम् अवदत्, पश्‍य! अहं त्रीणि वर्षाणि यावत् अस्‍मिन् अंजीरवृक्षे फलम् अन्‍वेष्‍टुमायामि, किन्‍तु कित्र्चन न प्राप्‍नोमि। अतः त्‍वम् एनम् अनुच्‍छिन्‍धि निष्‍फलं भूमिपीडकम्।"},{"number":8,"verse":"रक्षकः अवदत् - स्‍वामिन्! वृक्षं वर्षम् यावत् स्‍थातुम् अनुजानिहि। अहं तु परितः चैनम् आलवालकम् खनिष्‍यामि। ततः तं उर्वरकेण पूरयिष्‍यामि,"},{"number":9,"verse":"ततोऽपि नो चेत् फलति तदा एषः उच्‍छेत्‍स्‍यते।”"},{"number":10,"verse":"( अवनतायै स्‍त्रियै विश्रामदिवसे स्‍वास्‍थ्‍यलाभः) येशुः विश्रामस्‍य दिने क्‍वचित् सदसि उपदिशन् आसीत्।"},{"number":11,"verse":"तत्र काचित् स्‍त्री समागता। सा तु अपदूतेन अभिभूता अष्‍टादशवर्षाणि रोगेण पीडिता आसीत्। सा रोगेण भूयसा अवनता आसीत्। सा सम्‍पूर्णतः ऋजुः स्‍थातुं न अशक्‍नोत्।"},{"number":12,"verse":"येशुः तां दृष्‍ट्वा स्‍वपार्श्‍वे आहूय एवं जगाद - “नारि! त्‍वं निजदौर्बल्‍यात् परिमुक्‍ता असि।”"},{"number":13,"verse":"येशुः ताम् निजपाणिना अस्‍पृशत्, तत् क्षणं सा ऋजुः भूत्‍वा परमेश्‍वरस्‍य स्‍तुतिम् अकरोत्।"},{"number":14,"verse":"सभागृहस्‍य अधिकारी दृष्‍ट्वा क्रुद्धः अभवत्, यतः सः विश्रामदिवसे तां निरामयाम् अकरोत्। सः जनान् प्राह - “षट् कार्यदिनानि सन्‍ति, अतः स्‍वास्‍थ्‍यलाभाय तेषु षट्सु दिनेषु आगच्‍छन्‍तु - न तु विश्रामदिवसे।”"},{"number":15,"verse":"परन्‍तु येशुः तं प्रत्‍युवाच - “रे दम्‍भिन! किंस्‍वित् युष्‍माकम् एकः क्‍वचित् विश्रामदिवसे अनड्वाहं गर्दभं वा गोष्‍ठात् गर्दभगोष्‍ठात् वा मुक्‍त्‍वा स्‍वं गां स्‍वकीयं गर्दभं वा जलं पाययितुं जलाशयम् न नयते?"},{"number":16,"verse":"इयं नारी, अब्राहमस्‍य सुता, अष्‍टादशवर्षाणि अपदूतेन बद्धा आसीत्, विश्रामदिवसे सा चेद् बन्‍धनान्‍मोचिता मया, एतत् कार्यम् युष्‍माकं नोचितं प्रतिभाति किम्।”"},{"number":17,"verse":"येशोः एतैः शब्‍दैः विरोधिनः लज्‍जाम् आप्‍नुवन्‍तः; किन्‍तु समस्‍ता जनता तस्‍य चमत्‍कारं दृष्‍ट्वा आनन्‍दिता आसीत्।"},{"number":18,"verse":"( सर्षपबीजम्) ( ( 470 13:31-32 ; 480 4:30-32 )) येशुः आह, “परमेश्‍वरस्‍य राज्‍यं केन सदृशं वर्तते? केन वा वस्‍तुना तत् समानं कर्तव्‍यम्?"},{"number":19,"verse":"तत् तेन सर्षपबीजेन सदृशम् वर्तते, सद्बीजं कश्‍चित् मानवः स्‍वोद्याने उप्‍तवान्। तत् च वृद्ध्‍वा महद् वृक्षः कालेन समजायत। तस्‍य शाखासु व्‍योमचारिणः विहगाः न्‍यवसन्।”"},{"number":20,"verse":"( किण्‍वस्‍य दृष्‍टान्‍तः) ( ( 470 13:33 )) येशुः पुनः अवदत्, “केन वा वस्‍तुना परमेश्‍वरस्‍य राज्‍यम् तुलयामि?"},{"number":21,"verse":"परमेश्‍वरस्‍य राज्‍यं तेन किण्‍वेन सदृशम् वर्तते, यत् कयाचित् योषिता द्रोणत्रयमितेषु गोधूमचूर्णेषु मध्‍ये मिश्रितवती, येन चूर्णो असौ कृत्‍स्‍नः किण्‍वमयः अभवत्।”"},{"number":22,"verse":"( संकीर्णमार्गः) ( ( 470 7:13-14 , 470 21-23 ; 480 10:31 )) येशुः प्रतिग्रामं, प्रत्‍येकं नगरं, जनान् उपदिशन् येरुसलेमं प्रति गच्‍छन् आसीत्।"},{"number":23,"verse":"कश्‍चित् तम् अपृच्‍छत्, “प्रभो! किम् अल्‍पा एव जनाः मोक्षं प्राप्‍नुवन्‍ति? येशुः तम् अब्रवीत्,"},{"number":24,"verse":"“त्‍वं पूर्णतः संकीर्णेन च द्वारेण प्रवेशाय प्रयत्‍नं कुरु, यतः बहवः प्रवेष्‍टुं यतिष्‍यन्‍ते, किन्‍तु ते नैव शक्ष्‍यन्‍ति।"},{"number":25,"verse":"यदा गृहस्‍वामी समुत्‍थाय द्वारं पिधाय अन्‍तः स्‍थास्‍यति, यूयं सर्वे तत्र बहिः स्‍थिताः द्वारम् हन्‍तुम् आरभ्‍य गृहाधिपम् वक्ष्‍यध्‍वे, “प्रभो! अस्‍मदर्थम् गृहद्वारम् उद्घाटय।” तदा सः युष्‍मान् कथयिष्‍यति, “अहं न जानामि कस्‍मात् स्‍थानात् यूयम् आगताः कुकर्मिणः। मत्तः यूयम् अपसरत।”"},{"number":26,"verse":"तदा यूयम् इदं वक्‍तुं प्रारप्‍स्‍यध्‍वे - “भवत्‍समक्षम् अस्‍माभिः भुक्‍तं, पीतं तथा भवान् अस्‍माकं चत्‍वरेषु अस्‍मान् उपदिशत्।”"},{"number":27,"verse":"परन्‍तु सः युष्‍मान् कथयिष्‍यति, “अहं न जानामि कुतः यूयं स्‍थ। रे कुकर्मिणः ! सर्वे मत्तः दूरं हि तिष्‍ठत।"},{"number":28,"verse":"यदा यूयम् अब्रहामम् इसहाकं याकूबं तथैव सर्वान् नबिनः प्रभोः राज्‍ये, आत्‍मनश्‍च बहिः क्षिप्‍तान् वीक्षिष्‍यध्‍वे तदा रोदिष्‍यथ, दन्‍तैश्‍च दन्‍तान् घर्षयिष्‍यथ।"},{"number":29,"verse":"पूर्वस्‍याः पश्‍चिमस्‍याः, तथैव उत्तरतः दक्षिणस्‍य च दिग्‍भ्‍यः जनाः परमेश्‍वरस्‍य राज्‍ये भोज्‍ये सम्‍मिलिताः भविष्‍यन्‍ति।"},{"number":30,"verse":"पश्‍यत, एतेषु अन्‍ते ये केचित् आगताः, ते प्रथमं चोपस्‍थिताः, ते अन्‍तिमं स्‍थानं लप्‍स्‍यन्‍ते, ये प्रथमागताः सन्‍ति।"},{"number":31,"verse":"( हेरोदेसस्‍य कपटम्) तस्‍मिन् काले केचित् फरीसिनः समागत्‍य तम् उचुः, “दूरं याहि, यतः हेरोदेसः त्‍वां जिघांसति।”"},{"number":32,"verse":"येशुः तान् अब्रवीत् - “गत्‍वा तं गोमायुं ब्रूत - अहम् अद्यः श्‍वः चापदूतान् निःसारयामि तथा रोगाभिभूतान् च रोगमुक्‍तान् करोमि, तृतीये दिवसे कार्यम् समाप्‍स्‍यति।"},{"number":33,"verse":"अद्यः, श्‍वश्‍च, परश्‍वश्‍च मया यात्रा विधास्‍यते, यतः कश्‍चित् नबी येरुसलेमनगराद् बहिः मृत्‍युं प्राप्‍नुयात्, एतत् कदाचित् न भविष्‍यति।"},{"number":34,"verse":"अथ असौ येरुसलेमं धिक् कुर्वन् इदम् अब्रवीत्, “येरुसलेमनगरि ! त्‍वं नबिनां हत्‍यां कुरुषे, त्‍वदन्‍तिकं प्रहितान् च त्‍वं प्रस्‍तरैः ताडयसि। अहं तु ते शावकानां संग्रहम् कर्तुम् इच्‍छामि, यथा कुक्‍कुटी स्‍वीयान् शावकान् पक्षयोरधः संगृह्णाति इति। बहुशः त्‍वं मया उक्‍तः न मन्‍यसे।"},{"number":35,"verse":"पश्‍य ! तवगृहं तव कृते निर्जनी करिष्‍यते। अहं त्‍वां ब्रवीमि, त्‍वं मां तावद् द्रष्‍टुं न शक्ष्‍यसि यावत् त्‍वया न वक्ष्‍यते, “धन्‍यः असौ यः प्रभोः नाम्‍ना आयाति।”"}]}
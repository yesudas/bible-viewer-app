{"bibleAbbr":"saNT2015","bookName":null,"bookEnglishName":"Leviticus","chapterNumber":15,"verses":[{"number":1,"verse":"( मार्गच्‍युतस्‍य मेषस्‍य दृष्‍टान्‍तः) ( ( 470 18:12-14 )) येशोः उपदेशवचनं श्रोतुम् शुल्‍काधिकारिणः पापिनः च तस्‍य अन्‍तिकम् आगच्‍छन्।"},{"number":2,"verse":"फरीसिनः शास्‍त्रिणः च असन्‍तुष्‍टाः भूत्‍वा इदम् अवदन् - “एषः पापिनः अनुगृह्णाति, तैः सह खादति अपि।”"},{"number":3,"verse":"ततः येशुः तान् दृष्‍टान्‍तम् इमम् अश्रावयत् -"},{"number":4,"verse":"“यूयं यदि शतमेषाणां स्‍वामिनः वर्तध्‍वे, युष्‍मासु तर्हि कः तेषु एकस्‍मिन् मार्गतःच्‍युते, यः एकोनशतं मेषान् निर्जने परित्‍यज्‍य, तम् एकं मार्गभ्रष्‍टं मेषं यावत् न पश्‍यति, तावत् तस्‍य अनुसरणं यत्‍नतः न करोति?"},{"number":5,"verse":"तं प्राप्‍य नितरां प्रीतः स्‍वस्‍कन्‍धे तं निधाय च,"},{"number":6,"verse":"गृहम् आगत्‍य स्‍वान् बन्‍धून् निकटस्‍थान् जनान् च आहूय कथयति - मया सह आनन्‍दत, यतः असौ मार्गभ्रष्‍टः मेषः पुनः प्राप्‍तः।"},{"number":7,"verse":"अतः युष्‍मान् बव्रीमि - “पश्‍चात्तापविधायिने एकस्‍मै पापिने स्‍वर्गे महान् मोदः अनुभूयते। न तु तादृग्‍भ्‍यः एकोनशत धर्मिभ्‍यः, येषां मनसि पश्‍चात्तापस्‍यावश्‍यकता न अस्‍ति।"},{"number":8,"verse":"( नष्‍टा मुद्रा) “अथवा का तादृशी योषित् यस्‍याः दशमुद्रासु एकस्‍यामपि नष्‍टायां, प्रदीपिकाम् प्रज्‍वाल्‍य, गृहं संमार्जयन्‍ती, यत्‍नेन अन्‍विष्‍यन्‍ती, तावत् न विरमति, यावत् तां नाधिगच्‍छति?"},{"number":9,"verse":"तस्‍याम् प्राप्‍तायां सा सखीन् प्रतिवेशिनः च आहूय वदति, ‘मया साकं यूयमद्यः प्रहृष्‍यत आगच्‍छत, यतः नष्‍टा मुद्रा मया पुनः प्राप्‍ता।’"},{"number":10,"verse":"अहं युष्‍मान् ब्रवीमि-तथैव प्रभोः दूताः एकस्‍मिन् पश्‍चात्तापिनि पापिनि नन्‍दन्‍ति।”"},{"number":11,"verse":"( मार्गच्‍युतः पुत्रः) येशुः अवदत्, “कस्‍यचित् मानवस्‍य द्वौ पुत्रौ आस्‍ताम्।"},{"number":12,"verse":"तयोः कनिष्‍ठः पितरं प्राह-मह्यम् वित्तस्‍य तमंशं यो मम भागः वर्तते, प्रयच्‍छ। तत् श्रुत्‍वा पिता पुत्रयोः मध्‍ये वित्तं विच्‍छिदवान्।"},{"number":13,"verse":"स्‍वल्‍पैः एव दिवसैः सः स्‍वां सम्‍पत्तिं समादाय दूरदेशम् अगच्‍छत्। तत्र भोगविलासेषु जीवनं यापयन् स्‍वल्‍पेनैव कालेन सर्वम् धनं व्‍यनाशयत्।"},{"number":14,"verse":"व्‍ययीकृते तु सर्वस्‍वे तत्र अति दारुणम् दुर्भिक्षम् अपतत्, येन तदा सः कष्‍टम् अन्‍वभवत्।"},{"number":15,"verse":"अतः सः तत्‍प्रदेशस्‍य कस्‍यचित् सेवकः अभवत्। स्‍वामी तं स्‍वशूकरान् चारयितुं प्रेषयामास।"},{"number":16,"verse":"सः शूकराणां भोज्‍यैः स्‍वोदरं भर्तुम् इच्‍छति स्‍म। परन्‍तु कश्‍चित् तेभ्‍यः उद्धृत्‍य कित्र्चन्‍नपि न ददाति स्‍म।"},{"number":17,"verse":"ततः प्रबोधम् आसाद्य निजमनसि अचिन्‍तयत्-“मम पितुः गृहे अनेकाः भृत्‍याः सन्‍ति। ते सर्वे रोटिकाः प्राप्‍य सन्‍तृप्‍ताः सन्‍ति। अहं तु अत्र क्षुधाक्रान्‍तः पीडितोऽस्‍मि, अधुना म्रिये।"},{"number":18,"verse":"अहम् अद्य एव उत्‍थाय पितुः अन्‍तिकम् यास्‍यामि, तथा तं वदिष्‍यामि, हे पितः! त्‍वं माम् क्षमस्‍व। परलोकविरुद्धं, भवन्‍तं प्रति यत् पापकर्म मया कृतम,"},{"number":19,"verse":"तस्‍मात् भवतः सुतः न भवामि। त्‍वं स्‍ववेतनभृत्‍येषु माम् अपि अन्‍यतमं कुरु।”"},{"number":20,"verse":"एवं निर्धार्य सः गृहं प्रति प्रस्‍थितः। तं तु दूरात् विलोक्‍य तस्‍य पिता दयान्‍वितः धावित्‍वा कण्‍ठे धृत्‍वा तं चुम्‍बितवान्।"},{"number":21,"verse":"तदा पुत्रः पितरम् अवदत् - “हे पितः ! त्‍वं माम् क्षमस्‍व, परलोकविरुद्धं, भवन्‍तं प्रति च मया यत् पापकर्म कृतम्, तस्‍मात् भवतः सुतः न अहं भवामि।”"},{"number":22,"verse":"परन्‍तु पिता दासान् समादिशत् - सुवस्‍त्राणि सुन्‍दरं च अंगुलीमुद्राम्, महार्हौ उपानहौ समानीय, तैः इमम् सज्‍जीकुरुत।"},{"number":23,"verse":"हृष्‍टपुष्‍टम् गोवत्‍सम् अस्‍य स्‍वागते ह्नन्‍तु। अस्‍माभिः सार्द्धम् भुज्‍जन्‍तु, आनन्‍दं च कुर्वन्‍तु।"},{"number":24,"verse":"यतो हि मम पुत्रः अयं मृत्‍वा पुनः जीवितः। चिरात् अयं प्रनष्‍टः आसीत्, मया अधुना पुनः लब्‍धः। कुटुम्‍बैः भृत्‍यैश्‍च आनन्‍देन उत्‍सवः अमन्‍यत।"},{"number":25,"verse":"तस्‍य ज्‍येष्‍ठस्‍तु क्षेत्रे आसीत्। क्षेत्रात् यदा प्रत्‍यावृत्‍य गृहान्‍तिकम् उपस्‍थितः, तदा नृत्‍य- गीतानां शब्‍दं श्रुत्‍वा अतिविस्‍मितवान्।"},{"number":26,"verse":"एकं दासम् आहूय, अस्‍य विषये पृष्‍टवान्।"},{"number":27,"verse":"भृत्‍यः तम् अब्रवीत्, भवद्भ्राता दूरदेशात् आगतः अस्‍ति। तस्‍य स्‍वागते इदानीं तव गृहे महान् उत्‍सवः भवति। तस्‍य स्‍वागते एकः हृष्‍टः गोवत्‍सः हतः।"},{"number":28,"verse":"एतत् श्रुत्‍वा अतिक्रुद्धः स्‍वकं गेहे न प्रविष्‍टवान्। तदा पिता बहिः एत्‍य पुत्रम् प्रसादयत्।"},{"number":29,"verse":"परन्‍तु सः पितरम् अवदत्, मया भवतः सेवायाम् एतावन्‍ति वर्षाणि यापितानि, मया कदापि तव आज्ञा न उल्‍लंघिता। तथापि भवता छागशावकोऽपि न मे अर्पितः, येन मित्रगणैः सार्द्धम् उत्‍सवम् अहम् मानयामि!"},{"number":30,"verse":"परन्‍तु अयं तु भवतः कदाचारी पुत्रः वेश्‍यासु सकलं वित्तम् नष्‍टं कृत्‍वा समागतः, तस्‍मिन् आगते भवता पीनः गोवत्‍सः हतः।”"},{"number":31,"verse":"तस्‍य पिता तं प्रत्‍युवाच - “वत्‍स! त्‍वं सततं मया सार्द्धम् वससि। मत्‍सर्वम् यत् चास्‍ते तत्तु ते अखिलम्।"},{"number":32,"verse":"परन्‍तु एषः आनन्‍दः उत्‍सवश्‍च सर्वथोचितः वर्तते। यतः तवानुजः मृत्‍वा पुनरुज्‍जीवितः, अयं चिरात् प्रनष्‍टः पुनः लब्‍धः अस्‍ति।”"}]}
{"bibleAbbr":"saNT2015","bookName":null,"bookEnglishName":"Song of Songs","chapterNumber":1,"verses":[{"number":1,"verse":"( अभिवादनम्) येशोः मसीहस्‍य सेवकः प्रेरितश्‍च सिमोनपेत्रुसस्‍य इदं पत्रं तेषां नाम्‍नि अस्‍ति, येभ्‍यः अस्‍माकम् परमेश्‍वरस्‍य, मुक्‍तिदातुश्‍च येशोः मसीहस्‍य धार्मिकतया अस्‍माकम् इव विश्‍वासस्‍य बहुमूल्‍यः वरः प्राप्‍तः अस्‍ति।"},{"number":2,"verse":"भवद्भ्‍यः अस्‍माकम् परमेश्‍वरस्‍य, प्रभोः येशोः मसीहस्‍य च ज्ञानेन प्रचुरमात्रायाम् अनुग्रहः लभेत।"},{"number":3,"verse":"( मसीहिनाम् आह्वानम्) तस्‍य ईश्‍वरीयः सामर्थ्‍यः अस्‍मभ्‍यम् तत् सर्वम् अयच्‍छत्, यत् भक्‍तिमयजीवनाय आवश्‍यकमस्‍ति, अस्‍मान् तस्‍य एव ज्ञानप्राप्‍तस्‍य योग्‍याः निर्मितवान्, यः अस्‍मान् स्‍व महिम्‍ना प्रतापेण च आह्वयत्।"},{"number":4,"verse":"सः तया महिम्‍ना प्रतापेण च अस्‍मभ्‍यम् स्‍वकीयामूल्‍याः महतीप्रतिज्ञाश्‍च पूरितवान्। इत्‍थं भवन्‍तः तस्‍मात् दूषणात् रक्षिताः, यः वासनायाः कारणात् संसारे व्‍याप्‍तः अस्‍ति, भवन्‍तः ईश्‍वरीयस्‍य स्‍वभावस्‍य सहभागिनः अभवन्।"},{"number":5,"verse":"अतएव भवन्‍तः पूर्णनिष्‍ठया यतेयुः, यत् भवताम् विश्‍वासः सदगुणेन, भवतां सदगुणः ज्ञानेन,"},{"number":6,"verse":"भवतां ज्ञानं संयमेन, भवतां संयमः धैर्येण, भवतां धर्यम् भक्‍त्‍या, भवतां भक्‍तिः भ्रातृभावेन, भवतां भ्रातृभावः प्रेम्‍णा युक्‍तः भवेत्।"},{"number":8,"verse":"यदि इमे गुणाः भवत्‍सु विद्यमानाः सन्‍ति, वर्धन्‍ते च, तदा इमे अस्‍माकं प्रभोः येशोः मसीहस्‍य ज्ञानं प्राप्‍ताय, भवद्भ्‍यः निष्‍क्रियाः असफलाश्‍च भवितुं न दास्‍यन्‍ति।"},{"number":9,"verse":"यस्‍मिन् जने इमे गुणाः न सन्‍ति सः अन्‍धः अस्‍ति इतस्‍ततः वस्‍तूनि मृगयते, इयमपि विस्‍मरति तस्‍य पूर्वपापानि क्षालितानि सन्‍ति।"},{"number":10,"verse":"अतएव भ्रातरः! स्‍वसारश्‍च ! स्‍व आहवानम् चयनं कर्तुम् यतेयुः। चेत् भवन्‍तः एवम् करिष्‍यन्‍ति, तदा निश्‍चयमेव कदापि विचलिताः न भविष्‍यन्‍ति,"},{"number":11,"verse":"अस्‍माकं प्रभोः मुक्‍तिदातुश्‍च येशोः मसीहस्‍य अनन्‍तराज्‍ये भवद्भ्‍यः उदारतापूर्वकम् स्‍वागतं करिष्‍यते।"},{"number":12,"verse":"( प्राप्‍तसत्‍ये दृढ़ाः तिष्‍ठन्‍तु) यद्यपि भवन्‍तः इमानि वचनानि जानन्‍ति, प्राप्‍तसत्‍ये दृढाः सन्‍ति, तथापि अहं एतेषां स्‍मरणं दापयिष्‍यामि।"},{"number":13,"verse":"अहं यावत् अस्‍मिन् शरीरस्‍य पटमंडपे विद्यमानः अस्‍मि, भवतः स्‍मरणं दापनम् स्‍व कर्तव्‍यं मन्‍ये;"},{"number":14,"verse":"यतः अहं जानामि यत् मया इदं शरीरं शीघ्रमेव त्‍यक्‍तव्‍यम् अस्‍ति - यथा अस्‍माकं प्रभु येशुमसीहेन अहं कथितः अस्‍मि।"},{"number":15,"verse":"अहम् अस्‍य पूर्णध्‍यानं करिष्‍यामि यत् मम प्रस्‍थानस्‍य पश्‍चात् अपि भवन्‍तः सर्वदा एतेषां वचनानां स्‍मरिष्‍यन्‍ति।"},{"number":16,"verse":"( मसीहस्‍य महिम्‍नः साक्षी) यदा अहं भवतः अस्‍माकं प्रभोः येशोः मसीहस्‍य सामर्थ्‍यस्‍य, पुनरागमनस्‍य च विषये कथिताः तदा असत्‍याः कल्‍पिताश्‍च कथाः मया न आश्रिताः वरन् स्‍वनेत्राभ्‍याम् तस्‍य प्रतापः तस्‍मिन् समये दृष्‍टः,"},{"number":17,"verse":"यदा पितापरमेश्‍वरः तं महिमामण्‍डितः कृतवान्, भव्‍यऐश्‍वर्ये, तं प्रति एकावाणी कथयन्‍ती अश्रूयत, “अयं मम प्रियः पुत्रः अस्‍ति, अहम् अस्‍मिन् अति प्रसन्‍नः अस्‍मि।”"},{"number":18,"verse":"यदा अहं पवित्रपर्वते तेन सह आसम्, तदा मया स्‍वयं स्‍वर्गात् आगच्‍छन्‍ती इयं वाणी अश्रूयत।"},{"number":19,"verse":"अनेन उपाख्‍यानेन भविष्‍यवक्‍तॄणां वाणी अस्‍मभ्‍यम् अधिकतरा विश्‍वसनीया सिद्धा अभवत्। अस्‍मिन् ध्‍याने एव भवद्भ्‍यः कल्‍याणमस्‍ति, यतः यावत् प्रातःकालः न भवति, भवतां हृदयेषु प्रभातस्‍य नक्षत्रं न उदेति, तावत् भविष्‍यवक्‍तॄणां वाणी तिमिरे भासमानः दीपकस्‍य इव अस्‍ति।"},{"number":20,"verse":"परन्‍तु भवन्‍तः सर्वप्रथमं इदं सम्‍यकरूपे जानन्‍तु यत् धर्मग्रन्‍थस्‍य का अपि भविष्‍यवाणी व्‍यक्‍तिगतव्‍याख्‍यायाः विषयः न भवति;"},{"number":21,"verse":"यतः मनुष्‍यस्‍य इच्‍छया कदापि भविष्‍यवाणी न मुखरिता, परन्‍तु पवित्रात्‍मना प्रेरितः मनुष्‍यः परमेश्‍वरं प्रति अवदत्।"}]}
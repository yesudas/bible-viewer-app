{"bibleAbbr":"saNT2015","bookName":null,"bookEnglishName":"Numbers","chapterNumber":3,"verses":[{"number":1,"verse":"( निकोदेमुसेन सह सम्‍भाषणम्) निकोदेमुसः नाम फरीसी यहूदिनां महासभायाः सदस्‍यः आसीत्।"},{"number":2,"verse":"सः रात्रौ येशोः समीपे गत्‍वा तम् इदम् अब्रवीत्, “हे रब्‍बीः! वयं जानीमः यत् त्‍वं परमेश्‍वरात् आगतः। यतः अद्भुतानि कार्याणि त्‍वया यानि कृतानि, तानि कश्‍चित् जनः परमेश्‍वरेण बिना कर्तुम् न शक्‍नोति।"},{"number":3,"verse":"येशुः तम् अब्रवीत् - ” यावत् कश्‍चित् मानवः पुनः जन्‍मं न लभते, तावत् स्‍वर्गराज्‍यं द्रष्‍टुं न शक्‍नोति।”"},{"number":4,"verse":"निकोदेभुसः येशुम् अपृच्‍छत्, “वृद्धः भूत्‍वा मानवः कथं पुनर्जन्‍मं प्राप्‍नोति? कथं द्वितीयं वारं जननीजठरं श्रयते?”"},{"number":5,"verse":"येशुः तं प्रत्‍युतरत्, “अहं त्‍वां वदामि -” यावत् कश्‍चित् नरः तोयात् तथा पवित्रात्‍मनः न जायते, तावद् ईश्‍वरस्‍य राज्‍ये न प्रविशति।"},{"number":6,"verse":"यः शरीरात् जायते, तत् शरीरं खलु वर्तते। यत् तु आत्‍मनः जायते, तद् आत्‍मा विद्यते।"},{"number":7,"verse":"यन्‍मया त्‍वां प्रति प्रोक्‍तं तरिमन् आश्‍चर्यम् न कुर्याः, यतः त्‍वया पुनर्जन्‍मः ग्रहीतव्‍यः।"},{"number":8,"verse":"वायुः तत्रैव प्रवाति, यत्र वातुम् वात्र्छति। त्‍वं वायोः स्‍वनं शृणोषि किन्‍तु न वेत्‍सि कुतः आयाति, कुत्र वा याति। आत्‍मनः समुत्‍पन्‍नः मानवः अपि तादृशः अस्‍ति।”"},{"number":9,"verse":"निकोदेमुसः तम् अपृच्‍छत्, एतत् कथं भवितुम् शक्‍नोति?"},{"number":10,"verse":"येशुः तम् अब्रवीत्, “त्‍वम् इस्राएलप्रदेशस्‍य गुरुः वर्तसे, तथापि एतत् न जानासि?"},{"number":11,"verse":"अहं त्‍वां ब्रवीमि, “अहं यत् जानामि, तत् एव कथयामि, तथा यत् अपश्‍यम्, तस्‍य एव साक्ष्‍यं ददामि, परन्‍तु यूयं मम साक्ष्‍यं न स्‍वीकुरुत।"},{"number":12,"verse":"अहं त्‍वं संसारस्‍य वचनं अकथयम्, परन्‍तु त्‍वं विश्‍वासं न करोषि। यदि अहं स्‍वर्गस्‍य वचनं कथयिष्‍यामि, तर्हि यूयं कथं विश्‍वासं संविधास्‍यथ।"},{"number":13,"verse":"“मानवपुत्रः स्‍वर्गतः अवरूढः अस्‍ति। तस्‍मात् अपरः कश्‍चित् न स्‍वर्गम् आरूढ़ः अस्‍ति।"},{"number":14,"verse":"यथा मूसाः मरुभूमौ सर्पम् उच्‍चैः उपाक्षिपत्, तथा मानवपुत्रः अपि उच्‍चैः उत्‍थापयिष्‍यते,"},{"number":15,"verse":"येन तस्‍मिन् यः विश्‍वसिति, सः अनन्‍तजीवनं प्राप्‍नुयात्।”"},{"number":16,"verse":"( येशुः संसारस्‍य मुक्‍तिदाता) परमेश्‍वरः संसारं प्रति प्रेम इदृशं कृतवान्, यतः सः एकजातं स्‍वपुत्रं तस्‍मै समपर्यत्, येन तस्‍मिन् यः विश्‍वासं कुरुते, तस्‍य सर्वनाशः न भवेत्, परन्‍तु तस्‍मै अनन्‍तजीवनम् लप्‍स्‍यते।"},{"number":17,"verse":"परमेश्‍वरः स्‍वपुत्रं जगति न प्राहिणोत्, यत् सः जगतः न्‍यायं कुर्यात्, किन्‍तु तं प्राहिणोत् यत् संसारः तेन मुक्‍तिं लभेत।"},{"number":18,"verse":"यः मानवपुत्रे विश्‍वासं कुरुते, तस्‍य न्‍यायः नैव करिष्‍यते। यः तस्‍मिन् न विश्‍वासं कुरुते, तस्‍य न्‍यायः विहितोऽस्‍ति, यतः सः परमेश्‍वरस्‍य एकजातस्‍य पुत्रस्‍य नाम्‍नि विश्‍वासं न कुरुते।"},{"number":19,"verse":"दण्‍डाज्ञायाः एतत् कारणम् अस्‍ति यत् ज्‍योतिः संसारे आगता अस्‍ति। मानवः ज्‍योतिं विहाय तिमिरे अधिकम् अप्रीयत, यतः तस्‍य कार्याणि दुष्‍टानि आसन्।"},{"number":20,"verse":"यः जनः कदाचारी सः ज्‍योतिम् द्वेष्‍टि। ज्‍योतेः पार्श्‍वे स्‍वकर्मणाम् व्‍यक्‍तेः भयाद् न आयाति।"},{"number":21,"verse":"परन्‍तु यः सत्‍यस्‍य मार्गे चलति, स ज्‍योतेः पार्श्‍वम् आयाति येन इदं जगति प्रकटः भवेत्, यत् तस्‍य कार्याणि सर्वाणि परमेश्‍वरस्‍य प्रेरणया सम्‍पद्यन्‍ते।"},{"number":22,"verse":"( योहनस्‍य अन्‍तिमं साक्ष्‍यम्) ततः येशुः शिष्‍यैः सह यहूदाप्रदेशम् आगच्‍छत्, तत्र तैः सह अनिवसत्। सः जलसंस्‍कारं ददाति स्‍म।"},{"number":23,"verse":"योहनः अपि सलीमस्‍य नगरस्‍य निकटे एनोने जलसंस्‍कारं ददाति स्‍म, यतः तत्र जलम् अधिकमासीत्। जनाः तत्र आगत्‍य जलसंस्‍कारं प्राप्‍नुवन्‍ति स्‍म।"},{"number":24,"verse":"योहनः तदानीं कारावद्धः तु न एव आसीत्।"},{"number":25,"verse":"योहनस्‍य शिष्‍यानाम् केनचित् यहूदीधर्मगुरुणा सह च शुद्धीकरणविषये विवादः समजायत।"},{"number":26,"verse":"ते योहनम् उपगत्‍य तं प्रोचुः - “रब्‍बीः! पश्‍य यः यर्दनस्‍य पारे भवता सह आसीत्, यस्‍य विषये त्‍वया प्रमाणं दत्तं, सः जलसंस्‍कारं ददाति, सर्वे तं समुपयान्‍ति।"},{"number":27,"verse":"योहनः प्रत्‍यवोचत् - “स्‍वर्गात् ईशस्‍य अनुकम्‍पया यत् दीयते मनुष्‍यः तत् एव प्राप्‍नोति।"},{"number":28,"verse":"यूयं स्‍वयं साक्षिणः स्‍थ, यत् मया उक्‍तम्, “न अहं मसीहः।” अहं तु तस्‍य अग्रदूतः अस्‍मि।"},{"number":29,"verse":"वधूः, वरस्‍य एव भवति, परन्‍तु वरस्‍य मित्रम् यः तत्र स्‍थित्‍वा तस्‍य वचनानि शृणोति, मम आनन्‍दः ईदृशः एव अस्‍ति, इदानीं च परिपूर्णः अस्‍ति।"},{"number":30,"verse":"इदम् एव उचितम् सः वर्धताम् तथा मम क्रमशः हृासः भवेत्।"},{"number":31,"verse":"( मसीहस्‍य श्रेष्‍ठता) यः ऊर्ध्‍वतः समायाति सः सर्वोपरि वर्तते। यः पृथिव्‍यां समुत्‍पन्‍नः असौ पार्थिवः विद्यते, सः पार्थिवान् विषयान् वदति। यः स्‍वर्गात् एति असौ सर्वोच्‍चः वर्तते।"},{"number":32,"verse":"तेन यत् दृष्‍टं श्रुतं च तस्‍य एव साक्ष्‍यं ददाति; परन्‍तु तस्‍य साक्ष्‍यं कोऽपि जनः न स्‍वीकुरुते।"},{"number":33,"verse":"यः मानवः स्‍वीकुरुते, सः परमेश्‍वरस्‍य सत्‍यताम् प्रमाणी कुरुते।"},{"number":34,"verse":"यः परमेश्‍वरेण प्रेषितः, सः परमेश्‍वरस्‍य एव शब्‍दं वदति, यतः परमेश्‍वरः तस्‍मै प्रचुरमात्रायां पवित्रात्‍मानं ददाति।"},{"number":35,"verse":"पिता पुत्रं प्रति प्रेम कुरुते, तस्‍य हस्‍ते सर्वम् अर्पितवान्।"},{"number":36,"verse":"यः पुत्रे विश्‍वसिति, तस्‍मै अनन्‍तजीवनं प्राप्‍तम् अस्‍ति। यस्‍य पुत्रे न विश्‍वासः, तस्‍मै जीवनं न लप्‍स्‍यते। परमेश्‍वरस्‍य कोपः तस्‍मिन् स्‍थास्‍यति।"}]}
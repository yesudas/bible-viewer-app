{"bibleAbbr":"saNT2015","bookName":null,"bookEnglishName":"Numbers","chapterNumber":9,"verses":[{"number":1,"verse":"( जन्‍मान्‍धाय दृष्‍टिदानम्) मार्गे येशुः एकं जन्‍मान्‍धं दृष्‍टवान्।"},{"number":2,"verse":"तस्‍य शिष्‍याः येशुं पप्रच्‍छुः, “गुरो! जन्‍मान्‍ध एषः अस्‍ति,। किम् अनेन पापं कृतम्, पितृभ्‍याम् अस्‍य वा कृतम्?”"},{"number":3,"verse":"येशुः तान् प्रत्‍युवाच, “अयं पापस्‍य कारणात् अन्‍धः न अस्‍ति, अस्‍य जन्‍मान्‍धतायास्‍तु कारणं वर्तते अस्‍य नैरुज्‍येन परमेश्‍वरस्‍य सामर्थ्‍यः प्रकटीभवेत्।"},{"number":4,"verse":"येन अहं प्रेषितोऽस्‍मि तेन निर्धारिताः क्रियाः, सर्वाणि कार्याणि मया सूर्यास्‍तस्‍य पूर्वमेव कर्तव्‍यानि, रात्रिः एति यदा कश्‍चित् कार्यं कर्तुम् न शक्ष्‍यति।"},{"number":5,"verse":"यावत् अहं जगति वर्ते, अहं जगतः ज्‍योतिः अस्‍मि।”"},{"number":6,"verse":"एवम् उक्‍त्‍वा येशुः भूमौ अष्‍ठीवत् पड्. कं निर्माय तेन"},{"number":7,"verse":"असौ ष्‍ठीवेन अन्‍धस्‍य चक्षुषी लिप्‍त्‍वा तम् अन्‍धं प्रोवाच, “शीलोहस्‍य सरसि याहि, तत्र स्‍नानं कुरु।” सीलोहस्‍य अर्थः वर्तते, “प्रेषितः।” सः अन्‍धः तत्र गत्‍वा स्‍नात्‍वा तत्रतः पश्‍यमानः प्रत्‍यावर्तत्।"},{"number":8,"verse":"तस्‍य प्रतिवेशिनः तथा वहवः आसन्‍नस्‍थिताः जनाः, ये तम् अन्‍धं भिक्षाटने रतम् अपश्‍यन्, ते मिथः पृष्‍टवन्‍तः किं न अयम् एषः जनः, यः अत्र उपविश्‍य सदा भिक्षां याचमानः व्‍यलोक्‍यत?"},{"number":9,"verse":"अन्‍ये अवदन्, स एव अयम्, अपरे तत्‍सदृशो हि अयम्, इत्‍येवं भाषमाणान् तान् सः अब्रवीत् “अहमेव सः।”"},{"number":10,"verse":"ततः ते पर्यपृच्‍छन् सः कथं दृष्‍टिम् आप्‍तवान्?"},{"number":11,"verse":"सः प्रत्‍युवाच, कश्‍चन पुरुषः, यः येशुः कथ्‍यते, मम उभे नेत्रे पड्. केन लिप्‍त्‍वा मां प्राह, शीलोहं गत्‍वा, स्‍नानं कुरु। अहं गत्‍वा, स्‍नात्‍वा च दृष्‍टिम् प्राप्‍तवान्।"},{"number":12,"verse":"ते तदा अपृच्‍छन्, “सः येशुः कुत्र वर्तते।” सः प्रत्‍युतरत् “अहं न जानामि।”"},{"number":13,"verse":"( फरीसिभिः कृता परीक्षा) ततः जनाः तं पूर्वान्‍धं नीत्‍वा फरीसिनः उपेयुः।"},{"number":14,"verse":"यस्‍मिन् दिने येशुः तत् लोचनद्वये पड्कं कृत्‍वा जन्‍मान्‍धाय दृष्‍टिम् प्रदत्तवान्, तत् विश्रामस्‍य वासरम् आसीत्।"},{"number":15,"verse":"फरीसिनः तम् इदमपि अपृच्‍छन्, “कथम् त्‍वया दृष्‍टिः लब्‍धा?” सः पूर्वान्‍धः दृष्‍टिप्राप्‍तस्‍य वृतान्‍तः यथावत् तान् अश्रावयत्।"},{"number":16,"verse":"एतत् वृत्तं श्रुत्‍वा केचित् फरीसिनः अब्रुवत, “अयं मनुष्‍यः परमेश्‍वरेण प्रेषितः नास्‍ति; यतः एषः विश्रामदिवसस्‍य नियमान् न अनुपालयति।” केचित् प्रोचुः, “पापी कथम् इदृशम् अद्भुत्कार्यं कर्तुम् शक्‍नोति?” इत्‍थम् तेषु मतभेदः अभवत्।"},{"number":17,"verse":"ते पुनः पूर्वजन्‍मान्‍धं पृष्‍टवन्‍तः, “येन दृष्‍टिः प्रदत्ता, तमधि त्‍वं किम् ब्रवीषि? सः पूर्वान्‍धः प्रत्‍युवाच, “सः नबी अस्‍ति।”"},{"number":18,"verse":"धर्मगुरवः सर्वे इदं स्‍वीकर्तुम् उद्यताः न आसन्, यत् सः प्राक् अन्‍धः आसीत्, इदानीं पश्‍यति। अतः तस्‍य पितरौ आहूय पर्यपृच्‍छन्,"},{"number":19,"verse":"“किमयं युवयोः पुत्रः जन्‍मान्‍धः अजायत्। यद्येवं तर्हि कस्‍मात् सः द्रष्‍टुम् शक्‍तः अभवत्?”"},{"number":20,"verse":"तस्‍य पितरौ तान् प्रति अवोचताम्, “आवयोः एषः पुत्रः अस्‍ति, जन्‍मान्‍धः अयम् अजायत्।"},{"number":21,"verse":"अकस्‍मात् कस्‍मात् द्रष्‍टुं शक्‍तः अभवत्, आवां न जानीवहे। अधुना एषः वयः प्राप्‍तः अस्‍ति, अतः एनं हि पृच्‍छत। स्‍वीयां कथां अयमेव स्‍वयं युष्‍मान् कथयिष्‍यति।”"},{"number":22,"verse":"तस्‍य पितरौ धर्मगुरुभ्‍यः भयात् इदम् ऊचतु। धर्मगुरवः पूर्वम् एव कथितवन्‍तः कश्‍चित् नरः चेत् येशुं मसीहं मंन्‍स्‍यते, सः सभागृहात् बहिष्‍कृतः करिष्‍यते।"},{"number":23,"verse":"अतएव तस्‍य पितरौ अवदताम्, “अयं वयस्‍कः, सः एव कथयिष्‍यति।”"},{"number":24,"verse":"ततो फरीसिनः सर्वे तं पूर्वान्‍धम् आहूय तम् परमेश्‍वरेण शप्‍त्‍वा ईदृशम् ऊचिरे, “वयं जानीमः सः मनुष्‍यः पापी वर्तते।”"},{"number":25,"verse":"पूर्वान्‍धः तान् प्रत्‍युवाच, “असौ पापात्‍मा नरः वर्तते न वा, अहम् एतत् न जानामि। अहं इदमेव जानामि, यत् पूर्वम् अहम् अन्‍धः आस्‍म, अधुना पश्‍यामि’’।"},{"number":26,"verse":"ते तं पुनः पृष्‍टवन्‍तः “तेन त्‍वां प्रति किं कृतम्? कथं च तव अक्षिणी अन्‍धे सुस्‍वस्‍थे अनुष्‍ठिते अधुना।"},{"number":27,"verse":"सः पूर्वान्‍धः प्रत्‍युवाच, “मया पुरा सर्वम् प्रोक्‍तम्। किन्‍तु युष्‍माभिः न श्रुतम्, पुनः किं श्रोतुम् इच्‍छथ। किं यूयमपि तस्‍य शिष्‍याः भवितुम् इच्‍छथ?”"},{"number":28,"verse":"ते तं शपित्‍वा, पुनरेवं बभाषिरे, “त्‍वम् एव तस्‍य शिष्‍यः भव, वयं खलु मूसाशिष्‍याः स्‍मः।"},{"number":29,"verse":"वयं जानीमः यत् मूसाः प्रभुना सह अलपत्, किन्‍तु एतद् न विजानीमः असौ पुरुषः कुतः आयातः अस्‍ति।”"},{"number":30,"verse":"पूर्वान्‍धः प्रत्‍योवचत्, “इदम् एव आश्‍चर्यम्, यत् तेन मे अक्षिणी दत्ते, युष्‍माभिः न ज्ञायते यत् असौ कुतः समुत्‍पन्‍नः?"},{"number":31,"verse":"वयम् च एतद् विजानीमः परमेश्‍वरः पापिनाम् न शृणोति। किन्‍तु ये तस्‍य भक्‍ताः, तस्‍य इच्‍छाम् अनुवर्तन्‍ते, तेषाम् एवं सः शृणोति।"},{"number":32,"verse":"न कदापि श्रुतं पूर्वम् जन्‍मान्‍धः दृष्‍टिम् आप्‍तवान्।"},{"number":33,"verse":"यदि सः मनुष्‍यः परमेश्‍वरात् प्रेषितः न अभविष्‍यत्, तदा सः इदं कर्तुम् समर्थं न अभविष्‍यत्।”"},{"number":34,"verse":"तेः तम् अब्रुवन् “त्‍वं पापी पापसंभवः, अस्‍मान् शिक्षयसि इत्‍युक्‍त्‍वा तं बहिः निष्‍कासयन्।"},{"number":35,"verse":"( आत्‍मिकी अन्‍धता) येशुः एतत् समाकर्ण्‍य यत् यहूदिनः तं बहिः अकुर्वन्, तं नरं द्रष्‍टुम् आयातः तथा तम् इदम् प्रोक्‍तवान्, “किम् त्‍वं मानवपुत्रे विश्‍वासं विदधासि?”"},{"number":36,"verse":"सः अब्रवीत्, मां ब्रूहि, कः सः, यत् तस्‍मिन् अहम् विश्‍वसानि?"},{"number":37,"verse":"येशुः तं प्रत्‍युवाच, “सः त्‍वया प्रत्‍यक्षीकृतः, यः त्‍वया सह संलापे स्‍थितः सोऽस्‍ति।”"},{"number":38,"verse":"सः भूमौ दण्‍डवद् निपत्‍य येशुम् आह, “प्रभो! अहं त्‍वयि विश्‍वासं कुर्वे।”"},{"number":39,"verse":"येशुः तदा अब्रवीत्, “अहं जनान् पृथक् कर्तुम् अस्‍मिन् संसारे आगतः अस्‍मि येन इदं संभवेत् यत् अन्‍धाः ये सन्‍ति ते द्रष्‍टुं शक्‍ताः स्‍युः। ये नराः पश्‍यन्‍ति, ते दृष्‍टिहीनाः भवेयुः।"},{"number":40,"verse":"एतत् श्रुत्‍वा फरीसिनः अब्रुवन्, “किं वयम् अपि अन्‍धाः स्‍मः।”"},{"number":41,"verse":"येशुः तान् अब्रवीत्, “यदि यूयम् अन्‍धाः अभविष्‍यत तर्हि यूयं पापेन आक्रान्‍ताः न अभविष्‍यत। परन्‍तु यूयं पापेन समाक्रान्‍ताः यतः “वयम् पश्‍यामः” इति युष्‍माभिः निगद्यते।”"}]}
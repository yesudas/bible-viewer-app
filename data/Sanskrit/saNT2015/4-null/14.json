{"bibleAbbr":"saNT2015","bookName":null,"bookEnglishName":"Numbers","chapterNumber":14,"verses":[{"number":1,"verse":"( अंतिमवार्तायाः आरम्‍भः) युष्‍माकं हृदयं नैव व्‍याकुलं स्‍यात्। यूयम् परमेश्‍वरे तथा मयि विश्‍वासं कुरुत।"},{"number":2,"verse":"मम पितुः गृहे अनेकानि वासस्‍थानानि वर्तन्‍ते। अन्‍यथा पूर्वमेव अहं इदं युष्‍मान् अवदिष्‍यम्, युष्‍मदर्थं स्‍थानं सज्‍जीकर्तुम् अहं व्रजामि।"},{"number":3,"verse":"तत्र गत्‍वा स्‍थानप्रबन्‍धं कृत्‍वा, अहं पुनरागत्‍य मम अन्‍तिकम् युष्‍मान् नेष्‍यामि। येन यत्र अहमस्‍मि, तत्र यूयमपि वर्तिष्‍यध्‍वे।"},{"number":4,"verse":"अहं यत्र गच्‍छामि तत् स्‍थानं यूयं जानीथ।"},{"number":5,"verse":"थोमसः येशुं प्रोक्‍तवान् - “प्रभो! त्‍वं कुत्र गच्‍छसि? इदमपि न जानीमः कथं मार्गं विद्मः?"},{"number":6,"verse":"येशुः तमाह - “मार्गः, सत्‍यम्, जीवनम् अहमेवास्‍मि, कश्‍चन मम द्वारेण एव पितुः पार्श्‍वम् गन्‍तुं शक्‍नोति।"},{"number":7,"verse":"यदि माम् अभिजानीथ पितरम् अपि अभिज्ञास्‍यथ। अधुना तु सः युष्‍माभिः विज्ञातः वीक्षितश्‍च।”"},{"number":8,"verse":"फिलिपः तम् अब्रवीत् - “प्रभो! अस्‍मान् पितरं प्रदर्शय। अस्‍मदर्थम् तु एतदेव पर्याप्‍तं भविष्‍यति।”"},{"number":9,"verse":"येशुः तम् अब्रूत - “फिलिप! युष्‍माभिः साद्र्धम् अहं कियत् चिरम् आसम्, तथापि त्‍वं विज्ञातुं कथं न शेकिथ? येन दृष्‍टः अहम्, तेन पिता अपि अवलोकितः, तत् कथं बूषे - नः पितरम् दर्शयतु?"},{"number":10,"verse":"अहं पितरि तिष्‍ठामि, पिता च मयि तिष्‍ठति किमेष विश्‍वासः तव मनसि न वर्तते? यां शिक्षाम् अहं ददामि, इयं मम न प्रत्‍युतः मयि निवासकर्तुः पितुः अस्‍ति।"},{"number":11,"verse":"यूयं विश्‍वासं कुरुत यदहं पितरि स्‍थितः, पिता मयि स्‍थितः, विश्‍वासः न चेत् वर्तते, तर्हि तानि चमत्‍कारपूर्णकार्याणि वीक्ष्‍य अस्‍मिन् विश्‍वासं कुरुत।”"},{"number":12,"verse":"“अहं युष्‍मान् ब्रवीमि - यः मयि विश्‍वसिति, सः स्‍वयं तानि कार्याणि करिष्‍यति, यानि अहं करोमि। सः तेभ्‍योऽपि महत्तराणि कार्याणि करिष्‍यति, यतः अहं पितुः अन्‍तिकम् गच्‍छन् अस्‍मि।"},{"number":13,"verse":"यत् किंचित् मदीयेन नाम्‍ना याचिष्‍यथ, तत् अहं पूर्ण करिष्‍यामि, येन पुत्रेण पितुः महिमा प्रकटी भवेत्!"},{"number":14,"verse":"युष्‍माभिः मदीयेन नाम्‍ना यत् प्रार्थयिष्‍यते, तत् अहम् युष्‍मभ्‍यम् प्रदास्‍यामि।”"},{"number":15,"verse":"( पवित्रात्‍मनः प्रतिज्ञा) “यूयं चेत् मां प्रेम कुरुथ, तर्हि मम आज्ञानां पालनं करिष्‍यथ।"},{"number":16,"verse":"अहं पितरं प्रार्थयिष्‍ये, सः युष्‍मभ्‍यम् अन्‍यं सहायकं दास्‍यति, यः सदा युष्‍मासु वर्त्‍स्‍यति।"},{"number":17,"verse":"सः सत्‍यस्‍य आत्‍मा, यं जगत् ग्रहीतुं न क्षमम् अस्‍ति, यतः तत् न जानाति, नापि तत् तं वीक्षते। यूयं तम् अभिजानीथ, यतः असौ युष्‍माभिः सह सदा वर्तते, युष्‍मासु सदा असौ निवसति।”"},{"number":18,"verse":"“अहं युष्‍मान् निःसहायान् विहाय नैव यास्‍यामि, परन्‍तु युष्‍माकम् अन्‍तिकम् पुनः एष्‍यामि।"},{"number":19,"verse":"स्‍वल्‍पात् कालात् परं जगत् मां न द्रक्ष्‍यति। यूयं तु द्रक्ष्‍यथ, यतः अहं जीविष्‍यामि, यूयमपि जीविताः स्‍थास्‍यथ।"},{"number":20,"verse":"तस्‍मिन् दिवसे यूयं ज्ञास्‍यथ यत् अहम् पितरि स्‍थितः, यूयं मयि स्‍थिताः, युष्‍मासु अहं स्‍थितः।"},{"number":21,"verse":"यः ममाज्ञां जानाति, तासां परिपालनम् करोति, स एव मयि प्रेम विदधाति। यः मयि प्रेम कुरुते, सः मत्‍पितुः प्रेमपात्रम् अस्‍ति। अहं च तं प्रति प्रेम करिष्‍यामि, तस्‍मिन् आत्‍मानं व्‍यक्‍तीकरिष्‍यामि।”"},{"number":22,"verse":"यहूदा (न इस्‍करियोती) तम् अब्रवीत् - “प्रभो! भवान् स्‍वम् आत्‍मानं प्रकटं करिष्‍यति, संसारं न - अस्‍य किम् कारणमस्‍ति?”"},{"number":23,"verse":"येशुः तम् इत्‍थम् अभाषत - “यदि कश्‍चित् मयि प्रेम कुरुते तर्हि मम वचनस्‍य पालनं करिष्‍यति। मम पिता तस्‍मिन् प्रेम करिष्‍यति, आवां तस्‍मिन् निवत्‍स्‍यावः।"},{"number":24,"verse":"यः मयि प्रेम न करोति, असौ मम वचनानि न मन्‍यते। युष्‍माभिः या शिक्षा श्रुता सा मम न वर्तते, किन्‍तु तस्‍य पितुः वर्तते, येन अहं प्रेषितः अस्‍मि।"},{"number":25,"verse":"“युष्‍माभिः सह तिष्‍ठन् एतावत् एव मया प्रोक्‍तम्।"},{"number":26,"verse":"परन्‍तु सः सहायकः सः पवित्रात्‍मा, यं पिता मम नाम्‍ना प्रेषयिष्‍यति, युष्‍मान् बोधयिष्‍यति। मया यदुक्‍तं तत् सर्वम् युष्‍मान् सः स्‍मारयिष्‍यति।"},{"number":27,"verse":"“अहं युष्‍मदर्थम् शान्‍तिं दत्‍वा गच्‍छामि, युष्‍मभ्‍यम् आत्‍मनः शान्‍तिम् यच्‍छामि। सा शान्‍तिः संसारस्‍य नास्‍ति। युष्‍माकं हृदयं नैव कदाचित् व्‍याकुलं भवेत्।"},{"number":28,"verse":"मा बिभीत, किं युष्‍माभिः न श्रुतं तद्, यन्‍मयोदितम्, “यदहं यामि, युष्‍माकम् चान्‍तिकम् आगमिष्‍यामि।” यदि युष्‍माकं हृदये मम प्रेम अभविष्‍यत्, तर्हि यूयम् इदं श्रुत्‍वा प्रसन्‍नाः अभविष्‍यन्, यत् अहं पितुः पार्श्‍वं व्रजामि, यतः पिता मत्तः महत्तरः।"},{"number":29,"verse":"अतएव मया यूयं प्रागेव इदं कथिताः, येन एवं भविते सति, यूयं विश्‍वसिष्‍यथ।"},{"number":30,"verse":"“अहम् अस्‍मात् परम् अधुना अधिकम् न वदिष्‍यामि, यतः अस्‍य संसारस्‍य नायकः आयाति। असौ मम कात्र्चिद् अपि हानिं न विधास्‍यति।"},{"number":31,"verse":"परन्‍तु अयमावश्‍यकमस्‍ति यत् संसारः जानातु, यत् अहं पितरं प्रेम करोमि, मां यथा कर्तुम् आदिशति, तथैव करोमि। तत् उत्तिष्‍ठत, अस्‍मात् स्‍थानात् वयं गच्‍छामः।”"}]}
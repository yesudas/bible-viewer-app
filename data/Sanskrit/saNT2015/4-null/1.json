{"bibleAbbr":"saNT2015","bookName":null,"bookEnglishName":"Numbers","chapterNumber":1,"verses":[{"number":1,"verse":"( प्रस्‍तावना) सृष्‍ट्याः आदौ शब्‍दः (वचनम् वा) आसीत्, शब्‍दः परमेश्‍वरेण सह आसीत् शब्‍दः एव परमेश्‍वरः आसीत्।"},{"number":2,"verse":"सः आदौ परमेश्‍वरेण सह आसीत्।"},{"number":3,"verse":"तेन सर्वम् उत्‍पन्‍नम् अभवत्। तेन विना किमपि न अजायत।"},{"number":4,"verse":"तस्‍मिन् जीवनम् अवर्तत, तत् च जीवनम् मनुष्‍याणां ज्‍योतिः आसीत्।"},{"number":5,"verse":"सा ज्‍योतिः अन्‍धकारेऽपि राजते स्‍म, अन्‍धकारः ज्‍योतिम् न निर्वापयामास।"},{"number":6,"verse":"परमेश्‍वरेण प्रेषितः योहननामकः नरः प्रकटः अभवत्।"},{"number":7,"verse":"सः साक्ष्‍याः रूपे आगच्‍छत्, येन सः ज्‍योत्‍याः विषये साक्ष्‍यं ददातु। यथा सर्वेषां मनसि तेन विश्‍वासः सम्‍भवेत्।"},{"number":8,"verse":"सः स्‍वयं ज्‍योतिः न आसीत् ; सः ज्‍योतिविषये साक्ष्‍यं दातुम् आगच्‍छत्।"},{"number":9,"verse":"शब्‍दः असौ वास्‍तविकज्‍योतिः आसीत्, या प्रत्‍येकमनुष्‍यस्‍य अन्‍धकारं दूरी करोति। सा संसारे आगच्‍छन्‍ती आसीत्।"},{"number":10,"verse":"शब्‍दः संसारे आसीत्, संसारः तेन उत्‍पन्‍नः परन्‍तु संसारः तस्‍य अभिज्ञानम् न अकरोत्।"},{"number":11,"verse":"सः स्‍वजनानाम् अन्‍तिकम् आगतः तस्‍य च स्‍वजनाः तं न जगृहुः,"},{"number":12,"verse":"ये च तस्‍य नाम्‍नि विश्‍वसन्‍ति, तेभ्‍यः प्रभोः सन्‍तानाः भवितुम् अधिकारम् अददात्।"},{"number":13,"verse":"सः न तु रक्‍तेन, न शरीरस्‍य वासनया, न तु मनुष्‍यस्‍य इच्‍छया च, परन्‍तु परमेश्‍वरात् उत्‍पन्‍नः अस्‍ति।"},{"number":14,"verse":"शब्‍दः धृतशरीरम् अस्‍माकं मध्‍ये अनिवसत्। अस्‍माभिः तस्‍य ईदृशी महिमा दृष्‍टा। यथा, पितुः एकजातस्‍य पुत्रस्‍य महिमा, या अनुग्रहेण सत्‍येन च परिपूर्णा अस्‍ति।"},{"number":15,"verse":"योहनः उच्‍चैः उक्‍त्‍वा तस्‍य विषये साक्ष्‍यम् अददात्, “सः अयम् अस्‍ति, यस्‍य विषये मया कथितम्- यः मम पश्‍चात् आगन्‍ता अस्‍ति, सः मत्तः श्रेष्‍ठः वर्तते; यतः सः मत्तः प्रागासीत्।”"},{"number":16,"verse":"तस्‍य परिपूर्णतया अस्‍मभ्‍यम् अनुग्रहात् परम् अनुग्रहः अलभत।"},{"number":17,"verse":"व्‍यवस्‍था तु मूसाप्रदत्ता अस्‍ति, परन्‍तु सत्‍यम् अनुग्रहश्‍च मसीहेन अलभेताम्।"},{"number":18,"verse":"केनापि कदापि परमेश्‍वरः न दृष्‍टः; परन्‍तु एकजातः पुत्रः यः स्‍वयं परमेश्‍वरः वर्तते, यः पितु ः क्रोडे विद्यमानः अस्‍ति, तं प्रकटितवान्।"},{"number":19,"verse":"( योहनस्‍य साक्ष्‍यम्) योहनस्‍य साक्षी इयम् यदा यहूदीधर्मगुरवः येरुसलेमाद् पुरोहितान् लेबिनश्‍च योहनं प्रति प्रष्‍टुं प्रेषितवन्‍तः “कः भवान्?”,"},{"number":20,"verse":"तदा सः इत्‍थं साक्ष्‍यम् अददात् - “अहं मसीहः न अस्‍मि” इति सः स्‍पष्‍टम् अंगीचकार।"},{"number":21,"verse":"ते तं पृष्‍टवन्‍तः, भवान् एलियाहः किंस्‍वित्? सः उक्‍तवान्, न, सः अस्‍मि अहम्। भवान् तर्हि नबी किंस्‍वित्? सोऽवदत् “अहं न अस्‍मि।”"},{"number":22,"verse":"ते तमूचुः - “को भवान् इति?” यैः भवन्‍तं परिज्ञातुम् वयं प्रेषिताः, तेभ्‍यः किम् उत्तरं दास्‍यामः? अतः भवान् आत्‍मनः विषये किं ब्रवीति?"},{"number":23,"verse":"योहनः तान् अकथयत्, अहमस्‍मि - यथा यशायाहः नबी कथितवान् - “निर्जनप्रदेशे उच्‍चैघोषयतः वाणी;” प्रभोः मार्गं ऋजुं कुरुत।"},{"number":24,"verse":"प्रेषिताः जनाः फरीसिनः आसन्।"},{"number":25,"verse":"ते तम् अपृच्‍छन्, “भवान् नो चेत् मसीहः, न च एलियाहः, न अपि नबी, तर्हि जलसंस्‍कारं किम् ददाति?”"},{"number":26,"verse":"योहनः तान् प्रत्‍युतरत्, “अहं तु जलेन जलसंस्‍कारं ददामि, युष्‍माकं मध्‍ये एकः वर्तते, यं यूयं न जानीथ।"},{"number":27,"verse":"सः मम पश्‍चात् आगन्‍ता अस्‍ति। अहम् तस्‍य उपानहयोः बन्‍धनम् मोक्‍तुम् अपि अर्हः नास्‍मि।"},{"number":28,"verse":"एतद् वृत्तम् यर्दनपारवर्तिनि बेतनियाहग्रामे घटितम्, यत्र योहनः जलसंस्‍कारं ददाति स्‍म।"},{"number":29,"verse":"( प्रभुः येशुः “परमेश्‍वरस्‍य मेषशावकः”) अन्‍यस्‍मिन् दिने, योहनः येशुं स्‍वसमीपं समायान्‍तं दृष्‍टवान् कथितवान् च, “पश्‍यत-परमेश्‍वरस्‍य मेषशावकः, यः संसारस्‍य पापं हरति।"},{"number":30,"verse":"सः अयमस्‍ति, यस्‍य विषये मया कथितम्, मम पश्‍चात् एकः नरः आगमिष्‍यति सः मत्तोऽपि सर्वथा श्रेष्‍ठः वर्तते, यतः स मत्तः प्राक् आसीत्।"},{"number":31,"verse":"अहमपि तं न जानामि स्‍म, परन्‍तु जलेनजलसंस्‍कारंम् दातुम् आगतः अस्‍मि यत्, सः इस्राएले प्रकटः भवेत्।”"},{"number":32,"verse":"पुनश्‍च योहनः साक्ष्‍यं दत्त्वा तान् इदम् अब्रवीत्, “अहम् आत्‍मानं कपोतरूपे स्‍वर्गात् अवरोहन्, तस्‍य ऊपरि तिष्‍ठन् अपश्‍यम्।"},{"number":33,"verse":"अहम् अपि तं न जानामि स्‍म; परन्‍तु येन मां जलेन जलसंस्‍कारं दातुम् अप्रेषयत्, सः माम् अकथयत्, यस्‍मिन् आत्‍मा आयाति, तिष्‍ठति च, स एव पवित्रात्‍मना जलसंस्‍कारं ददाति।"},{"number":34,"verse":"अहं तु दृष्‍टवान्, साक्ष्‍यं तु दत्तवान् यत् सः परमेश्‍वरस्‍य पुत्रः वर्तते।"},{"number":35,"verse":"( प्रभोः येशोः प्रथमाः शिष्‍याः) परेद्युः योहनः द्वाभ्‍यां शिष्‍याभ्‍याम् सह तत्रैव आसीत्।"},{"number":36,"verse":"सः येशुं गच्‍छन् अपश्‍यत्, अकथयत् च, “पश्‍यतम्-परमेश्‍वरस्‍य मेषशावकः।”"},{"number":37,"verse":"द्वौ शिष्‍यौ तस्‍य इदं वचनं श्रुत्‍वा येशुम् अनुजग्‍मतुः।"},{"number":38,"verse":"येशुः प्रत्‍यावृत्‍य तौ अनुयान्‍तौ विलोक्‍य अपृच्‍छत्, “किम् इच्‍छथः?” तौ अकथयताम्, “रव्‍बिन् (गुरो) ! भवान् कुत्र तिष्‍ठति?"},{"number":39,"verse":"येशुः तौ प्रत्‍युवाच, “आगत्‍य पश्‍यतम् युवाम्।” तौ गत्‍वा अपश्‍यतम्, यत् येशुः कुत्र वसति? तत् दिनं तौ तेन सह अतिष्‍ठताम्। तदा सन्‍ध्‍यायाः चतुः वादनम् आसीत्।"},{"number":40,"verse":"यौ योहनस्‍य वचः श्रुत्‍वा येशुम् अनुजग्‍मतुः, तयोः एकः सिमोनपतरसस्‍य भ्राता अन्‍दे्रयासः आसीत्।"},{"number":41,"verse":"सः प्रातः सिमोनम् अवदत्, “आवाभ्‍याम् मसीहः प्राप्‍तः।”"},{"number":42,"verse":"इति उक्‍त्‍वा तं येशोः अन्‍तिकं निन्‍ये। येशुः तं दृष्‍ट्वा प्राह, त्‍वं योहनस्‍य सुतः सिमोनः वर्तसे। त्‍वं केफा (यस्‍य अर्थः प्रस्‍तरः भवति) अभिधास्‍यसे।”"},{"number":43,"verse":"अन्‍ये दिवसेः येशुः गलीलप्रदेशे गन्‍तुम् निश्‍चितवान्। फिलिपम् आसाद्य तं प्राह, माम् अनुव्रज।"},{"number":44,"verse":"फिलिपः बेथसैदानगरस्‍य निवासी आसीत्। तत्र अन्‍द्रेयासपतरसौ अपि अनिवसताम्।"},{"number":45,"verse":"फिलिपः नतनएलं प्राप्‍त्‍वा, अवदत्-मूसाव्‍यवस्‍थायां, नबिभिः स्‍वग्रन्‍थे यस्‍य विषये लिखितम् अस्‍ति, स एव अस्‍माभिः विलोकितः। सः नाजरेतनिवासी यूसुफस्‍य पुत्रः वर्तते।”"},{"number":46,"verse":"नतनएलः अवदत्, “किं नाजरेतात् च कित्र्चिद् भद्रं वस्‍तु भवितुं शक्‍नोति?” फिलिपः उक्‍तवान् “स्‍वयम् एत्‍य निरीक्षस्‍व।”"},{"number":47,"verse":"येशुः नतनएलम् स्‍व अन्‍तिकम् आयान्‍तं विलोक्‍य जगाद, पश्‍यत, अयं वास्‍तविकः इस्राएली वर्तते। अस्‍मिन् कोऽपि कपटः न विद्यते।”"},{"number":48,"verse":"नतनएलः येशुम् अपृच्‍छत्, “भवान् कथं मां जानाति।” येशुः तम् प्रत्‍युतरत्, “फिलिपेन तव आह्वानात् पूर्वमेव, त्‍वं मया उदुम्‍बरस्‍य तरोः अधः उपविष्‍टः विलोकितः।”"},{"number":49,"verse":"नतनएलः येशुम् अवदत्, “गुरो! भवान् परमेश्‍वरस्‍य पुत्रः वर्तते, भवान् इस्राएलस्‍य राजा वर्तते।”"},{"number":50,"verse":"येशुः तं प्रत्‍युवाच, “अहं त्‍वम् उडुम्‍बरस्‍य तरोः अधः अपश्‍यम्, अतः त्‍वं मयि विश्‍वासं कुरुषे। इतः अपि अधिकानि आश्‍चर्यकार्याणि द्रक्ष्‍यसि।”"},{"number":51,"verse":"येशुः तम् इदमपि अवदत्, “त्‍वं स्‍वर्गम् अपावृतम्, “परमेश्‍वरस्‍य दूतान् मानवपुत्रस्‍य ऊपरि आरोहताः अवरोहताः कुर्वन्‍तः द्रक्ष्‍यसि।"}]}
{"bibleAbbr":"saNT2015","bookName":null,"bookEnglishName":"Exodus","chapterNumber":10,"verses":[{"number":1,"verse":"( वैवाहिकं बन्‍धनम्) ( ( 470 19:1-9 )) तत्‍स्‍थानात् प्रस्‍थाय, येशुः यहूदाप्रदेशस्‍य सीमाक्षेत्रस्‍य यर्दननद्याश्‍च पारस्‍थं देशम् आप्‍तवान्। पुनः विशालजनसमूहः तत्‍समीपम् आगतः। सः स्‍वरीत्‍याः अनुसारेण तान् उपदिष्‍टवान्।"},{"number":2,"verse":"फरीसीसम्‍प्रदायस्‍य सदस्‍याः येशोः समीपम् आगत्‍य, तं परीक्षितुम् इच्‍छन्‍तः एतम् प्रश्‍नम् अकुर्वन् - “किम् एतत् उचितम्, यत् सः भार्याम् परित्‍यजेत्?”"},{"number":3,"verse":"येशुः तान् प्रत्‍युवाच, “मूसाः युष्‍मान् किम् उपदिष्‍टवान्?“"},{"number":4,"verse":"ते कथितवन्‍तः - “मूसाः तु त्‍यागपत्रं लिखित्‍वा पतिं स्‍वपत्‍न्‍याः त्‍यागस्‍य अनुमतिम् दत्तवान्।”"},{"number":5,"verse":"येशुः तान् अवदत्, “युष्‍माकं हृदयस्‍य काठिन्‍यम् अवलोक्‍य युष्‍मभ्‍यम् एषः आदेशः तेन लिखितः अस्‍ति।"},{"number":6,"verse":"परन्‍तु सृष्‍टेः प्रारम्‍भात् नरः नारी परमेश्‍वरेण निर्मितौ।"},{"number":7,"verse":"अतः पुरुषः स्‍वकौ पितरौ परित्‍यजयिष्‍यति, उभौ एकशरीरौ भविष्‍यतः।"},{"number":8,"verse":"इत्‍थं तौ द्वौ न, एकशरीरं स्‍तः। अतः यत् परमेश्‍वरेण योजितम्, तद् मानवेन न वियोज्‍यताम्।”"},{"number":10,"verse":"शिष्‍याः गृहं प्राप्‍य अस्‍मिन् सम्‍बन्‍धे पुनः येशुम् अपृच्‍छन्,"},{"number":11,"verse":"येशुः तान् प्रत्‍युतरत्, “यः पुरुषः स्‍वपत्‍न्‍याः परित्‍यागं कृत्‍वा, अन्‍याम् स्‍त्रियम् उद्वहति, असौ प्रथमायाः विरुद्धं व्‍यभिचारं करोति। एवमेव"},{"number":12,"verse":"या पत्‍नी निजम् पतिं परित्‍यज्‍य परेण पुरुषेण सह विवाहं कुरुते, तदा सापि व्‍यभिचारं कुर्वते।”"},{"number":13,"verse":"( शिशुभ्‍यः शुभा आशिषः) ( ( 470 19:13-15 ; 490 18:15-17 )) जनाः येशोः समीपं स्‍वान् बालकान् आनयन्‍ति स्‍म, यत् सः करेण तान् स्‍पृशेत्, परन्‍तु शिष्‍याः तान् अभर्त्‍सयन्।"},{"number":14,"verse":"येशुः एतत् दृष्‍ट्वा अप्रसन्‍नः सन् तान् इदम् उक्‍तवान्, “मम अन्‍तिकं समायान्‍ताः बालकाः न वार्यन्‍ताम् यतः परमेश्‍वरस्‍य साम्राज्‍यम् ईदृशेभ्‍यः एव वर्तते।”"},{"number":15,"verse":"अहं ब्रवीमि - “यः लघुबालकः यथा प्रभो राज्‍यं न गृह्णाति, सः तत्र न प्रवेक्ष्‍यति।”"},{"number":16,"verse":"तदा येशुः बालकान् क्रोडे कृत्‍वा वक्षसा तान् समाश्‍लिष्‍य, सर्वेभ्‍यः आशिषम् दत्तवान्।"},{"number":17,"verse":"( धनिकः युवकः) ( ( 470 19:16-22 ; 490 18:18-23 )) कस्‍मिंश्‍चिद् दिवसे येशुः गृहात् बहिः निर्गच्‍छन् एव आसीत्, कश्‍चित् युवकः धावन्, तत्‍समक्षं जानुनी च पातयित्‍वा तम् इदम् अब्रवीत्-गुरो! अनन्‍तजीवनं प्राप्‍तुं मया किं विधेयम्?"},{"number":18,"verse":"येशुः तम् अवदत्-’’मां सन्‍तं त्‍वं कथं परिभाषसे? परमेश्‍वरः खलु “सत्” एकः एव, कश्‍चन नापरः।"},{"number":19,"verse":"त्‍वम् आज्ञायाः वचनानि जानासि, “जीवहत्‍या न कर्तव्‍या, व्‍यभिचारं विवर्जयेत्, चौर्यम् नैव कर्तव्‍यं, मृषावाक्‍यं न वक्‍तव्‍यम्, प्रवत्र्चनम् न कर्तव्‍यम्, मातापित्रोः सम्‍मानं सर्वदैव कुरु।”"},{"number":20,"verse":"सः येशुं प्रत्‍युवाच, “गुरो! आबाल्‍यतः मया एषाम् आज्ञावचनानां परिपालनम् विहितम्।"},{"number":21,"verse":"एतत् आकर्ण्‍य येशुः तं ध्‍यानपूर्वकम् दृष्‍ट्वान्। तस्‍य हृदि स्‍नेहः सपरिवाहः उदितः अभवत्। येशुः तम् आह, “गच्‍छ, त्‍वं निजसर्वस्‍वं दीनेभ्‍यः देहि, त्‍वदर्थम् स्‍वर्गलोके धनराशिः स्‍थास्‍यति।”"},{"number":22,"verse":"तत् श्रुत्‍वा तस्‍य वदनं म्‍लानम् अभवत्। सः विषण्‍णः भूत्‍वा प्रतस्‍थे, यतः असौ महाधनिकः आसीत्।"},{"number":23,"verse":"( धनस्‍य कारणात् विध्‍नाः रोधाः च) ( ( 470 19:23-26 ; 490 18:24-27 )) तदा येशुः परितः दृष्‍टिपातं कृत्‍वा स्‍वशिष्‍यान् प्राह, “धनिनां स्‍वर्गलोके प्रवेशः कियत् कठिनः वर्तते।” शिष्‍याः एतत् आकर्ण्‍य परमं विस्‍मयं ययुः।"},{"number":24,"verse":"येशुः पुनः तान् कथितवान्, “वत्‍साः! प्रभोः साम्राज्‍ये प्रवेशः कियत् कठिनः वर्तते।"},{"number":25,"verse":"सूचीछिद्रेण सुकरः उष्‍ट्रस्‍य विनिर्गमः, किन्‍तु धनिनां स्‍वर्गलोके प्रवेशः कठिनः।”"},{"number":26,"verse":"शिष्‍याः अधिकविस्‍मयाः अभवन्। ते मिथः अब्रुवन्, “तर्हि कः प्रवेशम् अवाप्‍स्‍यति?”"},{"number":27,"verse":"शिष्‍यान् स्‍थिरदृष्‍ट्या विलोकयन् अवदत्, “एतत् मनुष्‍येभ्‍यः असम्‍भवः परन्‍तु परमेश्‍वराय संभवः यतः तस्‍मै सर्वम्ं साध्‍यम् अस्‍ति।”"},{"number":28,"verse":"( स्‍वैच्‍छिकनिर्धनतायाः पुरस्‍कारः) ( ( 470 19:27-30 ; 490 18:28-30 )) तदा येशुम् पतरसः उक्‍तवान्, “पश्‍येत वयम् सर्वस्‍वं परित्‍यज्‍य भवतः अनुयायिनः स्‍मः।"},{"number":29,"verse":"येशुः प्रत्‍युवाच, “अहं युष्‍मान् वदामि, नास्‍ति लोके कश्‍चित् जनः ईदृशः"},{"number":30,"verse":"यो मत्‍कृते शुभसमाचारस्‍य कृते च आत्‍मनः भवनम्, भ्रातरं, भगिनीं चापि, मातरं, पितरं तथा स्‍वां भार्यां, सन्‍ततिं, क्षेत्रम् च त्‍यक्‍त्‍वान्, सः शतगुणं लप्‍स्‍यते, क्षेत्राणि, परलोके अनन्‍तजीवनम् च लभेत। बहवः ये प्रथमा, ते अन्‍तिमाः सम्‍भविष्‍यन्‍ति। ये अन्‍तिमस्‍थाने सन्‍ति, ते प्रथमं स्‍थानं लप्‍स्‍यन्‍ते।”"},{"number":32,"verse":"( दुःखभोगस्‍य पुनरुत्‍थानस्‍य च तृतीया भविष्‍यवाणी) ( ( 470 20:17-19 ; 490 18:31-33 )) ते सर्वे येरुसलेमं प्रति प्रतस्‍थिरे, येशुः शिष्‍याणाम् अग्रे व्रजन् आसीत्। शिष्‍याः अत्‍याकुलाः आसन्, अनुयायिनः भीत्‍या आर्ताः च। सः पुनः द्वादश-शिष्‍यान् पृथक् नीत्‍वा भावि तं प्रति यद् आसीत्, तत् वक्‍तुम् आरब्‍धवान्,"},{"number":33,"verse":"“दृश्‍यतां वयं येरुसलेमं गच्‍छामः। मानवपुत्रः महापुरोहितेभ्‍यः शास्‍त्रिभ्‍यश्‍च अर्पयिष्‍यते। ते तस्‍मै प्राणदण्‍डम् आदेक्ष्‍यन्‍ति तथा अयहूदिजनानाम् अधीनताम् प्रापयिष्‍यन्‍ति,"},{"number":34,"verse":"ते तं उपहसिष्‍यन्‍ति तथा तस्‍य देहे निष्‍ठीवनं करिष्‍यन्‍ति, कशैः पीडयिष्‍यन्‍ति, घातयिष्‍यन्‍ति च। किन्‍तु तृतीये दिने असौ पुनरुत्‍थानम् एष्‍यति।”"},{"number":35,"verse":"( याकूबयोहनयोः निवेदनम्) ( ( 470 20:20-23 )) जेबेदिनः आत्‍मजौ याकूबयोहनौ येशोः अन्‍तिकम् आगत्‍य उक्‍तवन्‍तौ, “गुरो! अस्‍माकं एका याचना वर्तते, कृपया पूर्णं करोतु।”"},{"number":36,"verse":"येशुः तौ पृष्‍टवान्, किं इच्‍छथः, युवाभ्‍याम् किम् अहम् करवाणि?”"},{"number":37,"verse":"तौ उक्‍तवन्‍तौ, “भवद्राज्‍यप्रतापे भवता सह आवयोः उपवेशाय भवतः अनुमतिः भवेत् - आवयोः कश्‍चिद् भवतः दक्षिणभागे, अपरः भवतः वामभागे स्‍थानं लभेत।”"},{"number":38,"verse":"येशुः तौ प्रत्‍यवादीत् - “यद् युवाभ्‍यां याचते तत् युवां न जानीथः। येन पात्रेण मया पातव्‍यं वर्तते, युवां किम् पातुं शक्‍नुथः, तथा यः जलसंस्‍कारः मम स्‍वीकार्यः वर्तते, किम् तं जलसंस्‍कारं ग्रहीतुं युवाभ्‍यां शक्‍यते?”"},{"number":39,"verse":"तौ उक्‍तवन्‍तौ, आवाभ्‍याम् एतत् कर्तुम् शक्‍यते। येशुः तौ अब्रवीत्, “येन चषकेण अहं पास्‍यामि, युवाम् अपि तेनैव पास्‍यथः, यः जलसंस्‍कारः मया स्‍वीकार्यः, युवाम् अपि तमेव जलसंस्‍कारं ग्रहीष्‍यथः।"},{"number":40,"verse":"किन्‍तु मम दक्षिणे वामे वा युवयोः उपवेशनम् अनुमन्‍तुं मे अधिकारः न वर्तते। तत् स्‍थानं येभ्‍यः निर्मितं तेभ्‍यः एव दास्‍यते।”"},{"number":41,"verse":"( सेवाभावस्‍य महत्‍वम्) ( ( 470 20:24-28 ; 490 22:25-27 )) एतद् ज्ञात्‍वा प्रेरिताः याकूबयोहनौ प्रति क्रुद्धाः अभवन्।"},{"number":42,"verse":"येशुः तान् आहूय इदम् अब्रवीत्, “यूयं जानीथ ये जगतः जनाधिपाः मन्‍यन्‍ते, ते प्रजासु निरंकुशं शासनं कुर्वन्‍ति! ते सत्ताधारिषु जनेषु अधिकारं दर्शयन्‍ति।"},{"number":43,"verse":"परन्‍तु तादृशः युष्‍मासु कोऽपि न वर्तते।"},{"number":44,"verse":"युष्‍मासु यः महान् भवितुम् इच्‍छति, सः सर्वेषां दासतां स्‍वीकरोतु।"},{"number":45,"verse":"यतः मानवपुत्रः अपि सेवां कारयितुं नायातः, किन्‍तु लोकानां सेवां कर्तुम्, तथा जनान् उद्धर्तुम् स्‍वप्राणान् दातुम् आगतः अस्‍ति।”"},{"number":46,"verse":"( जन्‍मांधाय बरतिमेउसाय दृष्‍टिदानम्) ( ( 470 20:29-34 ; 490 18:35-43 )) ते सर्वे येरीहोस्‍थानं प्राप्‍तवन्‍तः। यदा येशुः स्‍वशिष्‍यैः सार्द्धम्, जनानां निवहेन सह येरीहोतः निःसरन् आसीत्, तदा तिमाईपुत्रः बरतिमेउसः, अन्‍धः दरिद्रयाचकः पथः पार्श्‍वे उपविष्‍टः आसीत्।"},{"number":47,"verse":"यदा असौ ज्ञातवान् यत् अयं नासरतनिवासी येशुः वर्तते, तदा क्रोशन् उच्‍चैः स्‍वरेण वक्‍तुं प्रचक्रमे, “येशो! दाऊदस्‍यपुत्र! भवान् मामनुकम्‍पताम्!”"},{"number":48,"verse":"बहवः जनाः तं मौनम् अवलम्‍बितुं भर्त्‍सयन्‍ति स्‍म। किन्‍तु असौ ततः अपि अधिकम् प्रोच्‍चैः क्रोशितुम् आरब्‍धवान्, येशो! दाऊदपुत्र! भवान् मामनुकम्‍पताम्।"},{"number":49,"verse":"येशुः क्षणं स्‍थित्‍वा तं समानेतुमादिशत्। जनाः एतत् ब्रुवन् तम् अन्‍धम् आह्वयन्, “आश्‍वस्‍तः भव, उत्तिष्‍ठ, सः त्‍वाम् आह्वयति।”"},{"number":50,"verse":"अन्‍धः स्‍वमुत्तरीयं क्षिप्‍त्‍वा उत्‍पत्‍य येशुम् उपागतः।"},{"number":51,"verse":"येशुः तमाह, “किम् इच्‍छसि?, त्‍वदर्थम् अहं कि करोमि। अन्‍धः प्राह, “भगवन्! मे दृष्‍टिशक्‍तिः पुनर्भवेत्’’।"},{"number":52,"verse":"येशुः तम् अब्रवीत्, “गच्‍छ त्‍वद्विश्‍वासेन त्‍वमुद्धृतः’’। सः तत्‍क्षणमेव द्रष्‍टुम् आरब्‍धवान्, सः मार्गे येशोः अनुगामी अभवत् च।"}]}
{"bibleAbbr":"saNT2015","bookName":null,"bookEnglishName":"Exodus","chapterNumber":4,"verses":[{"number":1,"verse":"( वपनकर्तुः कृषकस्‍य दृष्‍टान्‍तः) ( ( 470 13:1-9 ; 490 8:4-8 )) एकदा येशुः सरसः तटे उपदेष्‍टुम् आरब्‍धवान्। तमन्‍तिकं जनानां महान् समूहः आयातः। अतः सः सरसि स्‍थिता एकस्‍याम् नावि उपविष्‍टवान्। सम्‍पूर्णः जनौघः सरसः तटे स्‍थितः आसीत्।"},{"number":2,"verse":"सः च तेभ्‍यः दृष्‍टान्‍तैः बहुविधां शिक्षां ददौ। शिक्षां ददन् तेन कथितम् -"},{"number":3,"verse":"“श्रूयतां कोऽपि कृषकः बीजानि वप्‍तुं गेहात् निर्गतः।"},{"number":4,"verse":"वपनसमये कानिचित् बीजानि पथः पार्श्‍वे पतितानि, पक्षिणः तानि अभक्षयन्।"},{"number":5,"verse":"अन्‍यानि प्रस्‍तराकीर्णभूतले पतितानि, यत्र तेषां कृते पर्याप्‍तमृत्तिका नासीत्। मृत्तिकायाः अगाम्‍भीर्यात् तानि क्षिप्रमेव प्ररूढानि,"},{"number":6,"verse":"किन्‍तु भास्‍करे उदिते प्‍लुष्‍टानि, मूलहीनत्‍वात् सद्यः शोषं गतानि च।"},{"number":7,"verse":"अपराणि तु बीजानि कण्‍टकमध्‍ये पतितानि, यानि कण्‍टकैः वृद्धिमागतैः सम्‍पीडितानि आसन् अतएव तेषां फलोद्गमः आरुद्धः आसीत्।"},{"number":8,"verse":"कानिचित् उत्तमायां भूमौ पतितानि। तानि अवर्धन्‍त च त्रिंशद्गुणानि, केषांचित् शतगुणानि च फलानि आनयन्।”"},{"number":9,"verse":"एवमुक्‍त्‍वा येशुः अब्रवीत्, “यस्‍य संश्रोतुं कर्णौ स्‍तः सः शृणोतु।”"},{"number":10,"verse":"( दृष्‍टान्‍तानां प्रयोजनम्) ( ( 470 3:10-15 ; 490 8:9-10 )) येशोः द्वादशानुयायिनः रहसि, तं दृष्‍टान्‍तानाम् अर्थंम् अपृच्‍छन्।"},{"number":11,"verse":"येशोः तान् अवदत्, “किं यूयम् इदं दृष्‍टान्‍तं न जानीथ? युष्‍मभ्‍यम् परमेश्‍वरस्‍य राज्‍यस्‍य रहस्‍यं ज्ञातुं वरः प्राप्‍तः अस्‍ति। वाह्यजनेभ्‍यः दृष्‍टान्‍ताः एव लप्‍स्‍यन्‍ते,"},{"number":12,"verse":"येन ते पश्‍यन्‍तः अपि न पश्‍यन्‍तु शृण्‍वन्‍तः अपि न जानन्‍तु। कुत्रचित् एवं न भवेत् ते मां प्रति प्रत्‍यागच्‍छन्‍तु, अहं तान् क्षमिष्‍यामि च।”"},{"number":13,"verse":"( वपनकर्तुर्दृष्‍टान्‍तस्‍य व्‍याख्‍या) ( ( 470 13:18-23 ; 490 8:11-15 )) येशुः तान् अवदत्, “किं यूयम् इदं दृष्‍टान्‍तं न जानीथ? कथं सर्वान् दृष्‍टान्‍तान् ज्ञास्‍यध्‍वे?"},{"number":14,"verse":"वप्‍ता परमेश्‍वरस्‍य वचनं वपति।"},{"number":15,"verse":"ये च पथस्‍तटे सन्‍ति, यत्र वचनम् उप्‍यते, ते ये जनाः सन्‍ति ते अशृण्‍वन्, परन्‍तु दुष्‍टः सद्यः तत् वचनं हरति, यत् तेषां हृदये उप्‍तम्।"},{"number":16,"verse":"इत्‍थं ये पाषाणभूमौ उप्‍ताः सन्‍ति, ते ये जनाः सन्‍ति, ये श्रुत्‍वा एव प्रसन्‍नाः भूत्‍वा, तस्‍मिन् क्षणे एकं वचनं गृह्णन्‍ति,"},{"number":17,"verse":"किन्‍तु मूलहीनत्‍वाद् चिरम् दृढं न तिष्‍ठन्‍ति। वचनस्‍य च हेतोस्‍ते संकटे अत्‍याचारे वा समुपस्‍थिते द्रुतं विचलन्‍ति।"},{"number":18,"verse":"अन्‍यानि बीजानि यानि कण्‍टकानां मध्‍ये उप्‍तानि सन्‍ति, इमे ते सन्‍ति, ये वचः शृण्‍वन्‍ति, किन्‍तु तान्,"},{"number":19,"verse":"जगतः चिन्‍ता, धनलिप्‍सा, अन्‍यवासनाः प्रविश्‍य तद् वचो ध्‍नन्‍ति, येन तत् अफलं जायते।"},{"number":20,"verse":"यानि बीजानि उत्तमभूमौ उप्‍यन्‍ते, इमे ते सन्‍ति ये वाक्‍यं श्रुतिगोचरम् कुर्वन्‍ति, तद् वचः गृह्णन्‍ति, फलन्‍ति च केचित् त्रिंशद्गुणं, षष्‍टिगुणं तथा शतगुणं च।”"},{"number":21,"verse":"( दीपकस्‍य दृष्‍टान्‍तः) ( ( 470 10:26 ; 490 8:16-17 )) येशुः पुनः तान् अब्रवीत्, “किमर्थम् दीपः प्रज्‍वालयते? द्रोणस्‍य वा पर्यड्. कस्‍य अधः सः स्‍थापितः भवेत्? किं सः दीपकः दीपाधारोपरि न हि स्‍थाप्‍यते?"},{"number":22,"verse":"किंचिद् गूढम् नास्‍ति यत् प्रकाशे न नेष्‍यते।"},{"number":23,"verse":"यस्‍य संश्रोतुं श्रोत्रे, विद्येते, असौ इदं शृणोतु।”"},{"number":24,"verse":"( मापस्‍य दृष्‍टान्‍तः) ( ( 470 7:2-13 ; 490 6:38 ; 490 8:18 )) येशुः तान् उवाच, “यूयं मे वचः ध्‍यानेन शृणुत । यूयं येन हि मापेन मिमीध्‍वे तेन एव मापिष्‍यते परन्‍तु युष्‍मदर्थम् दास्‍यते च ततोऽधिकम्।"},{"number":25,"verse":"यतो यस्‍य अस्‍ति किम् अपि तस्‍मै दास्‍यतेऽधिकम्। यस्‍य पार्श्‍वेऽस्‍ति नो किंचित्, तस्‍य यत् अस्‍ति तत् च अपि सर्वम् अपनेष्‍यते।”"},{"number":26,"verse":"( वर्धमानस्‍य बीजस्‍य दृष्‍टान्‍तः) येशुः तान् अब्रवीद्, “परमेश्‍वरस्‍य राज्‍यं तस्‍य मनुष्‍यस्‍य सदृशम् अस्‍ति, यः भूमौ बीजानि वपति।"},{"number":27,"verse":"रात्रौ सः निद्राति, प्रातः निन्‍द्रां जहाति च। बीजं प्ररोहति वर्धते च। परं न असौ वेत्ति इदं कथम् जायते।"},{"number":28,"verse":"यतः भूमिः स्‍वयमेव शस्‍यानि जनयति - प्रथमम् अंकुरम्, तस्‍मात् परं मंजरीम्, तत्पश्‍चात् पूर्णान् अन्‍नकणान् च।"},{"number":29,"verse":"सिद्धे कृषिफले असौ लवित्रकम् प्रयुड्. क्‍ते, यतः कर्त्तनकालः शस्‍यानां समुपस्‍थितः।”"},{"number":30,"verse":"( सर्षपस्‍य बीजम्) ( ( 470 13:31-32 ; 490 11:18-19 )) येशुः पुनः जगाद, “अहम् परमेश्‍वरस्‍य राज्‍यस्‍य उपमां केन सह कुरवै? केन दृष्‍टान्‍तेन तस्‍य वर्णनं करवाणि।"},{"number":31,"verse":"तत् सर्षपस्‍य सदृशं विद्यते। भूमौ वपनकाले तत् सर्षपबीजं वर्तते, सर्वबीजेषु क्षोदीयः,"},{"number":32,"verse":"किन्‍तु पश्‍चात् तत् प्ररुह्य, क्रमेण वर्धमानम् अतिविशालताम् प्राप्‍नोति। महत्तराः शाखाः तस्‍मात् बहवः निर्गच्‍छन्‍ति। येन आकाशस्‍य पक्षिणः तस्‍य छायायाम् आश्रित्‍य वासम् आधातुं शक्‍नुवन्‍ति।”"},{"number":33,"verse":"( दृष्‍टान्‍तानां प्रयोगः) ( ( 470 13:34-35 )) येशुः बहुभिः दृष्‍टान्‍तैः तेषां ज्ञानस्‍य अनुरूपं शुभसमाचारम् अश्रावयत्।"},{"number":34,"verse":"असौ दृष्‍टान्‍तेन विना तान् किंचिद् न अब्रवीत्, परन्‍तु एकान्‍ते तु स्‍वशिष्‍येभ्‍यः व्‍याख्‍याम् प्रोक्‍तवान्।"},{"number":35,"verse":"( प्रभंजनस्‍य प्रशमनम्) ( ( 470 8:18-23 , 470 27 ; 490 8:22-25 )) तस्‍मिन् दिने सन्‍ध्‍यायां संजातायां शिष्‍यान् अवदत्, “वयं सरसः पारं गच्‍छेम।"},{"number":36,"verse":"लोकान् निवर्त्‍य, शिष्‍याः तया एव नौकया येशुम् प्रतस्‍थिरे, यस्‍याम् असौ उपविष्‍टः आसीत्। काश्‍चिद् अन्‍याः च नावः अपि तेन साद्र्धम् प्रतस्‍थिरे।"},{"number":37,"verse":"तस्‍मिन् काले अकस्‍मात् झंझावातः समुत्‍थितः। ततः गुरुभिः तरंगैः नौका तथा आहता यथा द्रुतम् समागतेन अन्‍तः तोयेन अपूर्यत।"},{"number":38,"verse":"येशुः तस्‍याः नौकायाः पश्‍चात् उपधानं समालम्‍ब्‍य शेते स्‍म। शिष्‍याः तं प्रबोध्‍य प्राहुः, “गुरो! वयं निमज्‍जामः! किमिदं वीक्ष्‍य भवतो मनश्‍चिन्‍ता न बाधते?”"},{"number":39,"verse":"ततो विहाय निद्रां सः वायुम् उच्‍चैः अतर्जयत्, जलधिं जगाद “शान्‍तः स्‍यात् तथा सुस्‍थिरो भव।” वायुः शशाम, शान्‍तिः विष्‍वक् व्‍यराजत।"},{"number":40,"verse":"ततः शिष्‍यान् अवदत्, “कथं यूयम् इत्‍थं बिभीत? कथम् अद्यापि युष्‍माकं मानसे विश्‍वासः न विद्यते?”"},{"number":41,"verse":"तदा महाभयग्रस्‍ताः मिथः सर्वे इदम् अवदन्, को न्‍वयं पुरुषः यस्‍य वारिधिः पवनस्‍तथा, गृहीत्‍वा शासनं, शान्‍तौ सुस्‍थिरौ च बभूवतुः।"}]}
{"bibleAbbr":"saNT2015","bookName":null,"bookEnglishName":"Exodus","chapterNumber":5,"verses":[{"number":1,"verse":"( गेरासेनस्‍य अपदूतग्रस्‍तः जनः) ( ( 470 8:28-34 ; 490 8:26-29 )) येशुः गेरासेनियानां देशं, पारे अब्‍धिसंस्‍थितम् आप्‍नोत्।"},{"number":2,"verse":"येशुः नावः अवतरत्, तदा एकः भूताविष्‍टः जनः शवागारेभ्‍यः निर्गत्‍य तं पुरतः आगतवान्।"},{"number":3,"verse":"सः शवागारेषु निवसति स्‍म। तं कश्‍चित् नरः शृड्. खलैः अपि बद्धुं न अशक्‍नोत्, यतः निगडैः शृड्. खलैश्‍च सः बहुवारं बद्धः आसीत्; किन्‍तु तेन तानि सर्वाणि बन्‍धनानि भग्‍नानि कृतानि। तत्र कश्‍चित् शक्‍तिमान् जनः तं शमयितुं न आसीत्।"},{"number":5,"verse":"सः नक्‍तन्‍दिवं गिरिषु, शवागारेषु अनारतम् क्रन्‍दन्, प्रस्‍तरैः आत्‍मानं प्रताडयन् आसीत्।"},{"number":6,"verse":"दूरात् येशुं विलोक्‍य असौ धावन् तं निकषा आगतः। सः भूमौ दण्‍डवद् ननाम,"},{"number":7,"verse":"तं प्रोच्‍चैः प्रोक्‍तवान् च, “सर्वोच्‍चस्‍य परमेश्‍वरस्‍य पुत्र येशो! मया सह भवतः कः सम्‍बन्‍धोऽस्‍ति? भवन्‍तम् परमेश्‍वरस्‍य नाम्‍नि प्राथयामि, भवान् मह्यम् यातनां न प्रयच्‍छतु।”"},{"number":8,"verse":"यतः येशुः तदानीं तम् इदम् प्रोक्‍तवान्, “अशुद्धात्‍मन्! अस्‍मात् जनात् शीघ्रमेव विनिःसर।” ततः येशुः तम् अप्राक्षीत्, “तव किं नाम वर्तते?” सः प्राह, “मम नाम सेना यतः वयम् बहवः स्‍मः।”"},{"number":10,"verse":"सः येशुम् अनुनयन् उक्‍तवान्, “प्रभो! प्रदेशात् भवान् मां न निःसारयतु।” तत्र पर्वते एकः शूकरसमूहः चरन् आसीत्।"},{"number":12,"verse":"येशुम् ते अपदूताः प्रार्थयन्‍तः एवम् अवादिषुः, “भवान् अस्‍मान् एतस्‍मिन् शूकरसमूहे विसृजतु। अस्‍मान् शूकरेषु प्रेषयतु, तेषु प्रवेशाय अनुमतिं ददातु।”"},{"number":13,"verse":"येशुना अनुमतिः दत्ता। तदा अपदूताः तन्‍नरात् निःसृत्‍य तेषु शूकरेषु प्राविशन्। ततः प्रायः सहस्रे शूकराः अतिवेगतः धावन्‍तः सागरे मृत्‍युमुखं गताः,"},{"number":14,"verse":"शूकरचारकाः सर्वे पलायितवन्‍तः। ते ग्रामेषु नगरेषु च इदं वृत्तं व्‍यज्ञापयन्।"},{"number":15,"verse":"लोकाः इदं सर्वम् वृत्तं द्रष्‍टुं येशुमुपागताः। जनाः अपदूतग्रस्‍तं तं नरं दृष्‍ट्वा परां भीतिं ययुः। यतः यस्‍मिन् नरे पूर्वं सा भूतवाहिनी सेना आसीत् सः वस्‍त्रैः सुभूषितः शान्‍तः तत्र उपविष्‍टः आसीत्।"},{"number":16,"verse":"ये दृष्‍टवन्‍तः ते सर्वे, लोकेभ्‍यः भूताविष्‍टस्‍य शूकराणां च तां कथां न्‍यवेदयन्।"},{"number":17,"verse":"तदा गेरासेनिनः येशुं तत् प्रदेशात् निर्गन्‍तुं प्रार्थयामासुः।"},{"number":18,"verse":"येशौ नावि समारूढे, भूताविष्‍टो नरः तं समीपम् आगत्‍य प्रार्थयामास, “भवता साद्र्धम् अहं तिष्‍ठेयम् इति अनुमन्‍यताम्।”"},{"number":19,"verse":"येशुः तत्‍प्रार्थनां न अंगीकुर्वन् तम् इदम् उक्‍तवान्, “तव स्‍वीयजनानाम् अन्‍तिकं, स्‍वं गृहं गच्‍छ, तान् सर्वम् एतत् ब्रूहि यत् प्रभुः तुभ्‍यम् किं किम् अकरोत्।”"},{"number":20,"verse":"ततः सः गत्‍वा, तत् सर्वम् यद् येशुना तस्‍मै कृतम्, दिकापुलिसक्षेत्रे उद्घोषयितुम् आरेभे। तत् सकलं वृत्तं श्रुत्‍वा जनाः परमं विस्‍मयं ययुः।"},{"number":21,"verse":"( याईरस्‍य पुत्री रक्‍तस्रावपीडिता च) ( ( 470 9:18-26 ; 490 8:40-56 )) यदा येशुः तया नावा सरसः पारम् जगाम,"},{"number":22,"verse":"तदा तस्‍य तटे महान् जनौघः एकत्र अभवत्। तदानीं सभागृहस्‍य याईराभिधः अधिकारी आगत्‍य येशुम् अवलोक्‍य तस्‍य पादयोः न्‍यपतत्,"},{"number":23,"verse":"इदं ब्रुवन् येशुम् न्‍यवेदयत्, “मे सुता मृतकल्‍पा अस्‍ति, आगत्‍य तस्‍यां स्‍वहस्‍तं स्‍थापयतु, येन सा स्‍वस्‍थतां प्राप्‍य चिरम् जीवितुं शक्‍नुयात्।”"},{"number":24,"verse":"येशुः तेन साद्र्धम् ययौ। येशुना सह एकः महान् जनौधः प्रस्‍थितः। लोकास्‍तु सर्वतः तस्‍मिन् पतन्‍ति स्‍म।"},{"number":25,"verse":"काचित् योषित् द्वादशवर्षेभ्‍यः रक्‍तस्रावप्रपीडिता आसीत्।"},{"number":26,"verse":"अनेकेषां वैद्यानाम् चिकित्‍सया भृशं क्‍लिष्‍टा आसीत्। स्‍वकं सर्वम् च धनम् व्‍ययीकृत्‍य अपि कत्र्चिन्‍न लाभं प्राप्‍ता, सा अधिकम् अस्‍वस्‍थैव जाता।"},{"number":27,"verse":"सा येशोः कथां श्रुत्‍वा, तस्‍य जनानाम् औघस्‍य मध्‍यतः आगत्‍य तस्‍य पृष्‍ठतः वसनं स्‍पृष्‍टवती,"},{"number":28,"verse":"यतः सा मनसि प्राह, “वासांसि एव तस्‍य चेत् स्‍प्रष्‍टुम् शक्‍नोमि तर्हि अहं निरामया भविष्‍यामि।”"},{"number":29,"verse":"तस्‍मिन्‍नेव क्षणे तस्‍या रक्‍तस्रावः रुरोध। सा स्‍वे शरीरे “रोगमुक्‍ता अभवम्“ इति अनुभूतवती।"},{"number":30,"verse":"येशुः सद्यः स्‍ववपुषः प्रभावस्‍य विनिर्गमनम् ज्ञात्‍वा जनौघस्‍य मध्‍ये मुखं व्‍यावर्त्‍य पृष्‍टवान्, “मे वस्‍त्रं केन संस्‍पृष्‍टम्?”"},{"number":31,"verse":"तस्‍य शिष्‍याः तम् अब्रुवन्, “भवान् पश्‍यति जनौधः निपतन् आस्‍ते, तथापि पृच्‍छति “केन मे वस्‍त्रं संस्‍पृष्‍टम्?“"},{"number":32,"verse":"येन तत् विहितं तं दिदृक्षुः दृष्‍टिम् अक्षिपत्। सा स्‍त्री, इदं ज्ञात्‍वा तया किम् अभवत्, प्रकम्‍पमाना भीतार्ता, भूमौ दण्‍डवत् प्रणम्‍य आगत्‍य तस्‍मै सर्वम् न्‍यवेदयत्।"},{"number":34,"verse":"येशुः ताम् आह, “वत्‍से! त्‍वं विश्‍वासात् स्‍वस्‍थतां गता। शान्‍तिम् आधाय गच्‍छ, रोगमुक्‍ता भव।”"},{"number":35,"verse":"तस्‍मिन् एवं कथिते एव सभागृहस्‍य अधिकारिणः तत्र समागताः, अवदन् च, “भवत्‍पुत्री दिवंगता अतः किमर्थम् गुरवे अधिकं कष्‍टं दत्रे?”"},{"number":36,"verse":"तत् श्रुत्‍वा येशुः सभागेहस्‍य अधिकारिणम् उक्‍तवान्, “मा बिभीहि, त्‍वं विश्‍वासं केवलम् विधेहि।”"},{"number":37,"verse":"एवमुक्‍त्‍वा सः याकूबं, याकूबस्‍य सोदरम् योहनं, पतरसं च परिहाय अपरं कम् अपि स्‍वम् अनुगन्‍तुम् अनुमतिं न दत्तवान्।"},{"number":38,"verse":"यदा येशुः सभागेहस्‍य अध्‍यक्षस्‍य वासम् आगतवान्, ततः जनान् भृशम् क्रोशतः रुदतः ददर्श।"},{"number":39,"verse":"येशुः प्रविश्‍य तान् प्राह, “विलापो रोदनं कथम्? इयं बालिका मृता नास्‍ति, सा अत्र निद्राणा वर्तते।”"},{"number":40,"verse":"एतत् आकर्ण्‍य जनाः येशुम् उपाहसन्। येशुः सर्वान् बहिः कृतवान्, बालिकायाः पितरौ, स्‍वसंगिनः केवलम् स्‍वेन साद्र्धम् नयन् तत् गृहम् प्राविशत्, यत्र बालिका शयिता अभवत्।"},{"number":41,"verse":"सः बालिकायाः हस्‍तं गृहीत्‍वा ताम् उवाच, “तालिथा कुम“ अस्‍यार्थो अस्‍ति - “बालिके उतिष्‍ठ, इति ममादेशः“"},{"number":42,"verse":"बालिका सद्यः एव समुत्‍थिता, विहर्तुम् च प्रववृते, यतः सा द्वादशवर्षीया बालिका आसीत्। एतत् समालोक्‍य लोकाः परमं विस्‍मयं ययुः।"},{"number":43,"verse":"येशुः तान् दृढं प्रबोध्‍य समादिशत्, “एतत् वृत्तम् कः अपि न जानीयात्। भोजनार्थम् किंचित् अस्‍यै दातुम् प्रोवाच।”"}]}
{"bibleAbbr":"saNT2015","bookName":null,"bookEnglishName":"Genesis","chapterNumber":19,"verses":[{"number":1,"verse":"येशुः स्‍वीयम् उपदेशं समाप्‍य गलीलप्रदेशात् प्रस्‍थाय, यर्दनं पारे यहूदाप्रदेशम् आगतवान्।"},{"number":2,"verse":"एकः विशालः जनसमूहः तम् अनुजगाम, येशुः तत्र आगतान् सर्वान् जनान् निरामयान् कृतवान्।"},{"number":3,"verse":"( विवाहस्‍य बन्‍धनम्) ( ( 480 10:1-12 )) ततः फरीसिनः येशोः पार्श्‍वम् आगतवन्‍तः। ते तं परीक्षमाणाः एतत् प्रश्‍नम् अकुर्वन्, “किं केनापि मनुष्‍येण येन केनापि हेतुना पत्‍नीत्‍यागः विधातव्‍यः?”"},{"number":4,"verse":"इदं श्रुत्‍वा येशुः अब्रवीत्, “इदं युष्‍माभिः न पठितं, यत् आदितः सृष्‍टिकर्ता नरं नारीं च निर्मितवान्"},{"number":5,"verse":"जगाद च, एतद् हेतोः मनुष्‍यः स्‍वकौ पितरौ त्‍यक्ष्‍यति, स्‍वपत्‍न्‍या सह स्‍थास्‍यति, तथा च उभौ एककायौ भविष्‍यथ?"},{"number":6,"verse":"इत्‍थं तौ न पुनर्द्वौ अपितु एकशरीरं स्‍तः। अतः परमेश्‍वरेण यत् संयोजितं, तत् मनुष्‍येण कदापि कुत्रापि मा वियोज्‍यताम्।”"},{"number":7,"verse":"ते येशुम् अवदन् “तदा मूसा कथम् एताम् आज्ञां प्रदत्तवान् त्‍यागपत्रं प्रदायैव पत्‍न्‍याः त्‍यागः विधीयते?”"},{"number":8,"verse":"येशुः तान् प्रत्‍युवाच, “युष्‍माकं हृदयस्‍य कठोरतायाः कारणात् मूसा युष्‍मभ्‍यम् युष्‍मान् पत्‍नीत्‍यागस्‍य अनुमतिम् अददात्, परन्‍तु प्रारम्‍भात् एवं न आसीत्।"},{"number":9,"verse":"अहं युष्‍मान् ब्रवीमि, कश्‍चित् तु व्‍यभिचारतः केनचित् अन्‍यकारणात्, पत्‍नीत्‍यागं करोति चेत्, अन्‍यां नारीं च उद्वहति, सः व्‍यभिचारं करोति।”"},{"number":10,"verse":"शिष्‍याः तम् ऊदुः “यदि पतिपत्‍न्‍योः ईदृशः सम्‍बन्‍धः तदा उद्वाहः न हितावहः वर्तते।”"},{"number":11,"verse":"येशुः तान् उवाच, “सर्वैः वार्ता इयं न अवबुध्‍यते, परन्‍तु ते एव बुध्‍यन्‍ते येभ्‍यः वरः प्राप्‍तः।"},{"number":12,"verse":"यतः केचित् आ मातुः जठरात् नपुंसकाः जाताः सन्‍ति। केचित् मनुष्‍यैः नंपुसकीकृताः, केचित् तु स्‍वर्गराज्‍यस्‍य कृते नपुंसकाः अभवन्। यस्‍य अस्‍ति खलु सामर्थ्‍यम् सः एतद् अवबुध्‍यताम्।”"},{"number":13,"verse":"( शिशुभ्‍यः आशीर्वचनम्) ( ( 480 10:13-16 ; 490 18:15-17 )) तस्‍मिन् काले जनाः येशोः पार्श्‍वम् स्‍वबालकान् आनीतवन्‍तः, येन येशुः तेषु स्‍वं हस्‍तं निधाय प्रार्थयेत्। शिष्‍याः तान् भर्त्‍सयामास,"},{"number":14,"verse":"परन्‍तु येशुः तान् अवदत्, “बालकान् मम अन्‍तिकम् आगमने मा वारयत, यतः स्‍वर्गराज्‍यं शिशुजनानाम् एव वर्तते।”"},{"number":15,"verse":"तेषु स्‍वहस्‍तकं हस्‍तं निधाय तत्रतः प्रयातवान् च।"},{"number":16,"verse":"( धनसम्‍पत्तिः शाश्‍वतजीवनम् वा) ( ( 480 10:17-22 ; 490 18:18-23 )) कश्‍चित् जनः येशोः अन्‍तिकम् आगत्‍य उक्‍तवान्, “गुरो! अनन्‍तजीवनस्‍य प्राप्‍तये मया किं भद्रकार्यम् करणीयम् अस्‍ति?”"},{"number":17,"verse":"येशुः अब्रवीत्, “कथं त्‍वं मां भद्रकार्यम् हि पृच्‍छसि? एकम् एव भद्रकार्यम् अस्‍ति। यदि त्‍वं जीवनं प्रवेष्‍टुम् इच्‍छसि, तदा आज्ञां परिपालय।”"},{"number":18,"verse":"सः पृष्‍टवान् “काः आज्ञाः? येशुः तम् इदम् अब्रवीत्, “हत्‍यां, व्‍यभिचारं, मृषासाक्ष्‍यं चौर्यम् च मा कुरु”"},{"number":19,"verse":"स्‍वपितरौ आद्रियस्‍व तथा एवं प्रतिवेशिनम् प्रति आत्‍मवत् त्‍वया प्रेम सर्वदा एव विधीयताम्।”"},{"number":20,"verse":"युवा तम् जगाद, “सर्वम् मया एतत् परिपालितम्। तर्हि मेऽपूर्णता कस्‍य वस्‍तुनः अधुना वर्तते?”"},{"number":21,"verse":"येशुः तम् आह, “पूर्णश्‍चेत् त्‍वं भवितुम् इच्‍छसि, तर्हि सर्वस्‍वं विक्रीय तत् दरिद्रेभ्‍यः देहि, तव कृते स्‍वर्गे च अवश्‍यं धनराशिः निधास्‍यते। ततः परं समागत्‍य मम अनुसरणं कुरु।”"},{"number":22,"verse":"एतत् आकर्ण्‍य सः नवयुवकः परमं विषादं ययौ। सः स्‍वकं गेहं जगाम, यतः सः महाधनी आसीत्।"},{"number":23,"verse":"( धनेन अवरोधः) ( ( 480 10:23-27 ; 490 18:24-27 )) तदा येशुः स्‍वान् शिष्‍यान् आह, “अहं युष्‍मान् ब्रवीमि-धनिनां स्‍वर्गराज्‍ये प्रवेशः अति दुष्‍करः भविष्‍यति।"},{"number":24,"verse":"अहं पुनः युष्‍मान् वदामि “सूचीछिद्रेण उष्‍ट्राणाम् निर्गमः अति साध्‍योऽस्‍ति, परन्‍तु धनिनाम् स्‍वर्गराज्‍ये प्रवेशः महान् दुष्‍करः वर्तते।”"},{"number":25,"verse":"एतत् आकर्ण्‍य शिष्‍याः परमं विस्‍मयं ययुः उक्‍तवन्‍तश्‍च, “प्रभो! कः तर्हि तरितुं शक्‍नोति?”"},{"number":26,"verse":"येशुः तान् स्‍थिरया दृष्‍ट्या पश्‍यन् एव अभाषत, “मनुष्‍याणां तु इदं सर्वम् असंभवम् वर्तते, परन्‍तु परमेश्‍वराय तु सर्वम् संभवं खलु वर्तते।”"},{"number":27,"verse":"( स्‍वैच्‍छिकी निर्धनता) ( ( 490 18:28-30 )) तदानीं पतरसः येशुं प्राह, “भवान् पश्‍येत् वयं सर्वम् परित्‍यज्‍य भवतः अनुयायिनः स्‍मः। एवं कृते अस्‍मभ्‍यम् किं लप्‍स्‍यते?”"},{"number":28,"verse":"येशुः तान् अब्रवीत्, “अहं युष्‍मान्, अनुयायिनः वच्‍मि-मानवपुत्रः, पुनरुत्‍थाने आत्‍मनः महिमामयं सिंहासनम् आरूढ़ः भविष्‍यति, तदा यूयम् अपि द्वादशानां सिंहासनेषु उपविश्‍य, इस्राएलस्‍य द्वादशानां वंशानां न्‍यायं विधास्‍यथ।"},{"number":29,"verse":"तथा यः कश्‍चित् मत्‍कृते मातरं पितरं तथा भ्रातरं भगिनीं चापि गृहं च, स्‍वकं अतिप्रियं भार्याम्, भूमिं, सन्‍तानान् च त्‍यक्‍तवान् अस्‍ति, असौ शतगुणं लप्‍स्‍यते तथा अनन्‍तजीवनस्‍य अधिकारी भविष्‍यति।"},{"number":30,"verse":"बहवः जनाः ये प्रथमे सन्‍ति, ते अन्‍तिमाः भविष्‍यन्‍ति, ये अन्‍तिमाः सन्‍ति ते प्राथम्‍यं च लप्‍स्‍यन्‍ते।”"}]}
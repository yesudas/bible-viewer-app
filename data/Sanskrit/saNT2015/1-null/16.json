{"bibleAbbr":"saNT2015","bookName":null,"bookEnglishName":"Genesis","chapterNumber":16,"verses":[{"number":1,"verse":"( ईश्‍वरीयस्‍य अभिज्ञानस्‍य याचना) ( ( 480 8:11-13 ; 490 12:54-56 )) ततः फरीसिनः सदूकिनश्‍च तस्‍य समीपे आगत्‍य, तं परीक्षितुम् इच्‍छया स्‍वर्गस्‍य किंचित् चिह्नं दर्शयितुं याचितवन्‍तः।"},{"number":2,"verse":"येशुः तान् प्राह, “सन्‍ध्‍यायां युष्‍माभिः उच्‍यते, आकाशं रक्‍ततां गतम्, अतः अद्यः सुदिनं भविष्‍यति,"},{"number":3,"verse":"प्रातः वदथ यत् अद्यः वात्‍यः भविष्‍यति, यतः गगनं रक्‍तं, मेघैः च छन्‍नं वर्तते। यदा यूयं नभसः रूपं विनिर्णेतुं शक्‍नुथ, तदा कथं युष्‍माभिः काललक्षणम् न ज्ञायते?"},{"number":4,"verse":"एषः दुष्‍टः विधर्मी वंशश्‍च अभिज्ञानम् इच्‍छति, अस्‍मै नबिनः योनः चिह्नं त्‍यक्‍त्‍वा नापरं चिह्नं दास्‍यते।” इति उक्‍त्‍वा येशुः तान् विहाय निर्गतवान्।"},{"number":5,"verse":"( फरीसिनां किण्‍वम्) ( ( 480 8:14-21 )) समुद्रपारं गच्‍छन्‍तः शिष्‍याः स्‍वैः सह रोटिकाः आनेतुं विस्‍मृतवन्‍तः,"},{"number":6,"verse":"अतः येशुः तान् इदम् अब्रवीत्, “यूयं फरीसिनां सदूकिनां किण्‍वतः सावधानाः स्‍थ।”"},{"number":7,"verse":"शिष्‍याः मिथः बभाषिरे, “अस्‍माभिः रोटिकाः एव न आनीताः, एतेन हेतुना अस्‍मान् एवं वदति।”"},{"number":8,"verse":"एतत् ज्ञात्‍वा येशुः तान् उवाच, “अल्‍पविश्‍वासिनः! यूयं कथं एवं चिन्‍तयथ, अस्‍माभिः रोटिकाः न आनीतवन्‍तः अतः एषः एवं भाषते?"},{"number":9,"verse":"किं न स्‍मर्यते पत्र्चसहस्रेषु जनेषु ताः पत्र्च वितीर्णाः रोटिकाः, कियन्‍तश्‍च करण्‍डकाः युष्‍माभिः अवशिष्‍टैः तैः भग्‍नांशैः पूरिताः इति?"},{"number":10,"verse":"तथा चतुःसहस्रेषु लोकेषु सप्‍तरोटिकाः वितीर्णाः कति करण्‍डकाः पूरिताश्‍चासन्?"},{"number":11,"verse":"यूयं कथं न बुध्‍यध्‍वे, यदहं रोटिकाः अधिकृत्‍य न प्रोक्‍तवान्, यद् यूयं सर्वे तेषां फरीसिनाम् तथा सदूकिनां किण्‍वतः सावधानाः स्‍थ?”"},{"number":12,"verse":"एतत् आकर्ण्‍य शिष्‍यैः येशोभावः अबुध्‍यत; यत् येशुः रोटिकायाः किण्‍वतः न, परन्‍तु सदूकिनां फरीसिनाम् शिक्षातः “यूयं सावधानाः स्‍थ” इति उक्‍तवान्।"},{"number":13,"verse":"( पतरसस्‍य विश्‍वासः) ( ( 480 8:27-30 ; 490 9:18-21 )) कैसरिया-फिलिप्‍याः प्रान्‍तम् एत्‍य येशुः सर्वान् शिष्‍यान् समाहूय तान् इदम् पृष्‍टवान्,"},{"number":14,"verse":"”मानवपुत्रः कोऽसौ अस्‍ति, अस्‍मिन् विषये जनाः किं वदन्‍ति? ते प्रत्‍युत्तरं दतवन्‍तः, “केचित् वदन्‍ति योहनः जलसंस्‍कारदाता; केचित् वदन्‍ति एलियाहः; केचित् च जनाः वदन्‍ति - यिर्मयाहः, नबिनां कश्‍चन वा अस्‍ति।”"},{"number":15,"verse":"एतद् श्रुत्‍वा येशुः अवदत्, “यूयं किं वदथ कः अहम् अस्‍मि इति?”"},{"number":16,"verse":"सिमोनपतरसः उत्तरं दत्तवान्, “भवान् मसीहः, भवान् जीवन्‍तस्‍य परमेश्‍वरस्‍य पुत्रः अस्‍ति।”"},{"number":17,"verse":"येशुः तम् आह, सिमोन! योनः पुत्र! त्‍वं धन्‍यः असि, यतः मानवमात्रः न, परन्‍तु मम स्‍वर्गिकपिता त्‍वयि इदं प्रकटितवान्।"},{"number":18,"verse":"अहं त्‍वां ब्रवीमि त्‍वं पतरसः अर्थतः पाषाणः असि, अस्‍य एव प्रस्‍तरस्‍य उपरि अहं स्‍वकं समाजं (कलीसियां) स्‍थापयिष्‍यामि, अधोलोकस्‍य द्वाराणि अस्‍य सम्‍मुखम् न स्‍थास्‍यन्‍ति।"},{"number":19,"verse":"अहं तुभ्‍यं स्‍वर्गराज्‍यस्‍य कुत्र्चिकाम् प्रदास्‍यामि। अस्‍मिन् भूतले यस्‍य अपि त्‍वं निषेधं च विधास्‍यसि, तस्‍य तु स्‍वर्गलोके अपि निषेधः सम्‍भविष्‍यति। पृथिव्‍यां च यस्‍मै मुक्‍तिं दास्‍यसि, स्‍वर्गे अपि लप्‍स्‍यते।”"},{"number":20,"verse":"ततः येशुः तान् आदिष्‍टवान् “युष्‍माभिः कस्‍मै अपि एतत् न कथितव्‍यम्, यत् अहमेव मसीहः अस्‍मि।”"},{"number":21,"verse":"( दुःखभोगस्‍य पुनरुत्‍थानस्‍य च प्रथमा भविष्‍यवाणी) ( ( 480 8:31-33 ; 490 9:22 )) तदा येशुः स्‍वशिष्‍यान् बोधयितुं प्रचक्रमे “मया तु येरुसलेमं गमनीयम् भविष्‍यति। गत्‍वा च धर्मवृद्धैः महापुरोहितैः तथा शास्‍त्रिभिः अधिकक्‍लेशः मया तत्र सहनीयः भविष्‍यति। ते सर्वे मम वधं विधास्‍यन्‍ति; तृतीये दिवसे मम पुनरुज्‍जीवनं च भविष्‍यति।”"},{"number":22,"verse":"पतरसः येशुं लोकसमूहात् पृथक् नीत्‍वा कथितवान्, “परमेश्‍वरः न एव कदाचन कुर्यात् एवम्। प्रभो! भवतः ईदृशी दशा न सम्‍भविष्‍यति।”"},{"number":23,"verse":"तदा येशुः परावृत्‍य इदम् प्रोक्‍तवान्, “अपसर मत्तः दुष्‍ट! त्‍वं मम मार्गे अवरोधकः भवसि। त्‍वं केवलं मनुष्‍यस्‍य वार्तां करोषि, न परमेश्‍वरस्‍य।”"},{"number":24,"verse":"( आत्‍मत्‍यागस्‍य आवश्‍यकता) ( ( 480 8:34-9:1 ; 490 9:22-27 )) तत्‍पश्‍चात् येशुः पुनः शिष्‍यान् अभाषत, “यत् कश्‍चित् जनः माम् अनुगन्‍तुम् इच्‍छति, तर्हि आत्‍मनः त्‍यागं कृत्‍वा, स्‍वकं क्रूसम् आदाय माम् अनुगच्‍छेत्;"},{"number":25,"verse":"यतः यो हि स्‍वजीवनम् रक्षितं वात्र्छति, असौ स्‍वीयं जीवनं हारयति। यस्‍तु स्‍वप्राणान् मदर्थं जहाति, तान् सः रक्षति।"},{"number":26,"verse":"यदि कश्‍चित् कृत्‍स्‍नं जगत् लब्‍ध्‍वा स्‍वकं जीवनं हारयति, तर्हि कः तेन लाभो लब्‍धो भविष्‍यति? स्‍वप्राणानां निष्‍क्रयं मनुष्‍यस्‍तु कं प्रदास्‍यति?"},{"number":27,"verse":"यतो हि मानवपुत्रः स्‍वकैः स्‍वर्गदूतैः सह स्‍वपितुः प्रतापेन सह आगमिष्‍यति प्रत्‍येकं कर्मानुसारतः फलं प्रदास्‍यते।"},{"number":28,"verse":"अहं युष्‍मान् ब्रवीमि - अत्र केचन ईदृशाः मानवाः सन्‍ति यैः तु तावत् मृत्‍युः न लप्‍स्‍यते, यावत् मानवपुत्रः स्‍वप्रतापेन संयुतः आगच्‍छन् नहि तेषां दृक् गोचरताम् उपैष्‍यति।”"}]}
{"bibleAbbr":"saNT2015","bookName":null,"bookEnglishName":"Genesis","chapterNumber":26,"verses":[{"number":1,"verse":"( येशोः वधस्‍य अभिसन्‍धिः) ( ( 480 14:1-2 ; 490 22:1-2 ; 500 11:45-57 )) एतान् उपदेशान् सर्वान् येशुः परिसमाप्‍य स्‍वकान् शिष्‍यान् अवदत्,"},{"number":2,"verse":"किं यूयं जानीथ यद् द्वयोर्दिनयोः पश्‍चात् पास्‍कापर्व भविष्‍यति। तदा मानवपुत्रः क्रूसस्‍य आरोपणाय ग्रहिष्‍यते?"},{"number":3,"verse":"तस्‍मिन् समये कैफ़सनाम्‍नः प्रधानपुरोहितस्‍य प्रासादे शास्‍त्रिणः, जननेतारश्‍च एकत्राः अभवन्।"},{"number":4,"verse":"ते मिथः परामर्शम् कृतवन्‍तः कथं वयं छलात् येशुं धृत्‍वा व्‍यापादेयम च।"},{"number":5,"verse":"पुनश्‍च ते मिथः प्रोचुः “उत्‍सवस्‍य दिनेषु एतत् न भवितव्‍यम् न चेत् एतेन जनतासु कोलाहलः भवेत्।"},{"number":6,"verse":"( बेतनियाहे येशोः अभ्‍यंजनम्) ( ( 480 14:3-9 ; 500 12:1-8 )) यदा येशुः बेतनियाहग्रामे सिमोनकुष्‍ठिनः गृहे आसीत्,"},{"number":7,"verse":"तदा काचिद् योषित् स्‍फटिकभाजने सुगन्‍धितं तैलम् आनीय येशोः मस्‍तके अस्रावयत्। तदा येशुः भोजने रतः आसीत्।"},{"number":8,"verse":"एतत् समालोक्‍य शिष्‍याः असन्‍तुष्‍टाः भूत्‍वा अवदन् च, “अयम् अपव्‍ययः किमर्थम्?"},{"number":9,"verse":"अस्‍मिन् तैले विक्रीते मूल्‍येन महता मूल्‍यं लब्‍धं च तत् दीनेभ्‍यः प्रदातुम् अशक्‍यत।”"},{"number":10,"verse":"येशुः तत् विज्ञाय तान् एवम् अब्रवीत्, “यूयं कथं इमां महिलां दुखितां कुरुथ। मत्‍कृते अनया श्रद्धया भद्रं कर्म कृतम्।"},{"number":11,"verse":"यतो दरिद्राः युष्‍माभिः सह सर्वदा स्‍थास्‍यन्‍ति, परन्‍तु अहं युष्‍माभिः सह सर्वदा न स्‍थास्‍यामि।"},{"number":12,"verse":"अनया मे शवागारे विनिक्षेपणप्रस्‍तुतो सुगन्‍धितैललेपस्‍य मम शरीरे विधिः कृतः।"},{"number":13,"verse":"अहं युष्‍मान् ब्रवीमि, समस्‍तसंसारे यत्रापि अस्‍य शुभसमाचारस्‍य प्रचारः करिष्‍यते, तत्र अस्‍याः स्‍मृतौ अस्‍य कार्यस्‍य चर्चा भविष्‍यति।”"},{"number":14,"verse":"( यूदसस्‍य विश्‍वासघातः (यहूदः)) ( ( 480 14:12-16 ; 490 22:7-13 )) द्वादशशिष्‍याणामेकः “यूदसः इस्‍करियोती इति नाम एक जनः मुख्‍यपुरोहितानां पार्श्‍वे गत्‍वा कथितवान्,"},{"number":15,"verse":"”अहं येशुं युष्‍मभ्‍यम् चेत् समर्पये, तदा यूयं तदर्थम् मह्यम् किं दातुं प्रस्‍तुताः स्‍थ?” ते तस्‍मै त्रिंशत् रजतनिर्मिताः मुद्राः अददुः।"},{"number":16,"verse":"तस्‍मात् समयात् यूदसः येशुं ग्राहयितुम् अवसरस्‍य अन्‍वेषणम् अकरोत्।"},{"number":17,"verse":"( पास्‍काभोज्‍यम् (फसहस्‍य)) ( ( 480 14:12-16 ; 490 22:7-13 )) बेखमीरपूपानां प्रथमे दिने शिष्‍याः येशुम् उपेत्‍य अब्रुवन्, “किं भवान् अभिवात्र्छति, भवते पास्‍काभोजस्‍य प्रबन्‍धं कुर्महे?”"},{"number":18,"verse":"येशुः तान् अवदत्, “यूयं नगरस्‍थम् अमुकं जनं गत्‍वा निगदत, गुरुः भाषते-मम समयः आसन्‍नः वर्तते, अतः स्‍वशिष्‍यैः सह तव भवने मे पास्‍काभोजनं भविष्‍यति।”"},{"number":19,"verse":"येशुना ते यथा आदिष्‍टः, तथैव ते कृतवन्‍तः, पास्‍काभोजस्‍य प्रबन्‍धे ते निरताः अभवन्।"},{"number":20,"verse":"( यूदसस्‍य विश्‍वासघातस्‍य संकेतः) ( ( 480 14:17-21 ; 490 22:14 , 490 21-23 ; 500 13:21-30 )) सन्‍ध्‍याकाले समायाते येशुः द्वादशशिष्‍यैः सह भोजनाय उपाविशत्।"},{"number":21,"verse":"तेषां भोजनसमये येशुः सर्वान् अभाषत, “अहं युष्‍मान् ब्रवीमि - युष्‍मासु कश्‍चन मां ग्राहयिष्‍यति।”"},{"number":22,"verse":"इदं श्रुत्‍वा चिन्‍तिताः सन्‍तः एकः एकः पृष्‍टवान्, “प्रभो! किं सः अहम् एव अस्‍मि?”"},{"number":23,"verse":"येशुः प्रत्‍यवोचत्, “यः स्‍थाल्‍यां मया सह खादति, सः मां ग्राहयिष्‍यति।"},{"number":24,"verse":"मानवपुत्रस्‍तु प्रयाति - यथा लिखितमस्‍ति। धिक् तं, येन मानवपुत्रः ग्राह्यते। अभविष्‍यच्‍छुभं तस्‍य नरस्‍य नैव तस्‍य अभविष्‍यत् चेत् जन्‍म अस्‍मिन् संसारे।”"},{"number":25,"verse":"विश्‍वासघाती यूदसोऽपि येशुम् अपृच्‍छत्, “प्रभो! किं सः अहम् एव अस्‍मि?” येशुः तम् अवदत्, “त्‍वया सत्‍यं कथितम्।”"},{"number":26,"verse":"( प्रभोः भोजनस्‍य (परमप्रसादस्‍य) स्‍थापना) ( ( 480 14:22-25 ; 490 22:15-20 )) तेषु भोजनं कुर्वत्‍सु येशुः पूपं गृहीतवान्। विधाय धन्‍यवादान् सः प्रार्थनाम् अकरोत्। ततः सः तं पूपं भड्. क्‍त्‍वा, शिष्‍येभ्‍यः तं वितीर्य च प्राह, “गृह्णीत, अश्‍नीत, इदं मे शरीरम्।”"},{"number":27,"verse":"तदा पानपात्रं स्‍वे करे कृत्‍वा धन्‍यवादस्‍य प्रार्थनाम् अकरोत्, इदं कथयन् शिष्‍येभ्‍यो दत्तवान्, “इदं पिबत,"},{"number":28,"verse":"एतद् मे रक्‍तम्, विधानस्‍य रक्‍तम्, यत् बहूनां पापमुक्‍त्‍यर्थम् विस्राव्‍यते।”"},{"number":29,"verse":"अहं युष्‍मान् ब्रवीमि - “यावत् अहं पितुः राज्‍ये युष्‍माभिः सह नवं रसं न पास्‍यामि, तावत् इदं द्राक्षारसं पुनः न पास्‍यामि।”"},{"number":30,"verse":"( शिष्‍याणां पतनस्‍य भविष्‍यवाणी) ( ( 480 14:26-31 ; 490 22:31-34 ; 500 13:36-38 )) स्‍तोत्रगीतस्‍य अवसाने असौ जैतूनपर्वतं गतः।"},{"number":31,"verse":"तस्‍मिन् समये येशुः शिष्‍यान् कथितवान्, “अस्‍यां तु रात्रौ यूयं मत् कारणात् विचलिताः भविष्‍यथ। यतः यत् लिखितमस्‍ति - “अहं पशुचारकं हनिष्‍यामि, यूथस्‍य मेषाः विकीर्णताम् एष्‍यति;"},{"number":32,"verse":"स्‍वस्‍य पुनरुत्‍थानस्‍य पश्‍चात् युष्‍माकं प्राक् एव अहं गलीलियाम् गमिष्‍यामि।”"},{"number":33,"verse":"एतद् श्रुत्‍वा पतरसः येशुम् अवदत्, “भवतः हेतोः एते विचलिताः भवेयुः, परन्‍तु अहं कदाचन विचलितः न भविष्‍यामि।”"},{"number":34,"verse":"येशुः तं प्रत्‍यवोचत्, “अहं तु सत्‍यं वदामि - अस्‍याम् एव निशायां कुक्‍कुटध्‍वनेः प्राक् उत्‍थिते, त्‍वं त्रिवारं मे प्रत्‍याख्‍यानं करिष्‍यसि।”"},{"number":35,"verse":"पतरसः येशुम् अवदत्, “भवता सह यद्यपि मृत्‍युः मे स्‍यात्, तथापि त्‍वां न प्रत्‍ख्‍यास्‍यामि।” एवमेव ते सर्वे शिष्‍याः तम् अब्रुवन्।"},{"number":36,"verse":"( गेतसेमन्‍याम् वाटिकायाम् येशोः प्राणपीडा) ( ( 480 14:32-43 ; 490 22:39-40 )) यदा येशुः स्‍वकैः शिष्‍यैः सह गेतसेमनीम् प्राप्‍तवान्, तदा तान् अवदत्, “यूयम् अत्र उपविशत। अहं तावत् तत्र प्रार्थनां कर्तुम् गच्‍छामि।”"},{"number":37,"verse":"सः पतरसं जेबेदिनश्‍च द्वौ पुत्रौ आत्‍मना सार्द्धम् नीतवान्।"},{"number":38,"verse":"येशुः शोकाकुलः विषण्‍णश्‍च भूत्‍वा तान् इदम् अब्रवीत्, “मम आत्‍मा शोकम् आपन्‍नः मृत्‍युः मे भविता यथा। यूयम् अत्र तिष्‍ठत मया सह जाग्रत च।"},{"number":39,"verse":"किंचित् अग्रे गत्‍वा भुवि अधोमुखः न्‍यपतद्, एवं कथयन् प्रार्थनाम् अकरोत्, मत्‍पितः! चेत् एतत् शक्‍यम् पानपात्रम् अपसरेत्। तथापि मम इच्‍छा न, अपितु भवतः इच्‍छैव पूर्णा भवेत्।”"},{"number":40,"verse":"तदा सः स्‍वान् शिष्‍यान् एत्‍य, तान् निद्रायां दृष्‍ट्वा, पतरसम् आह, “किं यूयम् एकां घण्‍टां अपि मया सह जागर्तुम् न अशक्‍नुत?"},{"number":41,"verse":"जागृत प्रार्थयध्‍वं च, येन यूयं परीक्षायां न पतिष्‍यथ। आत्‍मा तु तत्‍परः, किन्‍तु शरीरं तु अति दुर्बलम्।”"},{"number":42,"verse":"येशुः पुनः द्वितीयवारं गतवान्, तेन इत्‍थं कथयन् प्रार्थना कृता, “मत्‍पितः! इदं पानपात्रम् चेत् मे पानेन विना मत् अपसरितुं न एव शक्‍नोति, तर्हि भवतः इच्‍छा एव सिध्‍यतु।” पुनश्‍च"},{"number":43,"verse":"तान् शिष्‍यान् तथैव निद्राणान् समलोकयत्। तेषां नेत्राणि निन्‍द्रालसानि आसन्।"},{"number":44,"verse":"येशुः तान् परित्‍यज्‍य गत्‍वा तत्र तथैव व्‍याहरन्, पुनः तृतीयकं बारं प्रार्थयामास।"},{"number":45,"verse":"अनन्‍तरं स तान् शिष्‍यान् उपगम्‍य इदम् अब्रवीत्, “इदानीमपि किं यूयं निद्राकुलाः विश्राम्‍यथ?” पश्‍यत, कालः उपस्‍थितः, यदा मानवपुत्रः पापात्‍मनां करे समर्पितः भविष्‍यति।"},{"number":46,"verse":"अतएव उत्तिष्‍ठत, गच्‍छामः, मम विश्‍वासघाती मे समीपम् आगतः अस्‍ति।"},{"number":47,"verse":"( येशोर्बन्‍धनम्) ( ( 480 14:43-50 ; 490 22:47-53 ; 500 18:3-11 )) येशुः ब्रुवन् एव आसीत् द्वादशानां सः यूदसः एकः तत्र आगतः। तेन सार्द्धम् दण्‍डासि - धारिणाम्, दर्शकानां च महान् जनानां राशिः आसीत्। सः महापुरोहितैः समाजस्‍य धर्मवृद्धैश्‍च प्रेषितः आसीत्।"},{"number":48,"verse":"विश्‍वासघाती तेभ्‍यः इमं संकेतं दत्तवान् “यम् अहम् चुम्‍बयिष्‍यामि, सः असौ, तं धरत।” ततः सः येशोः समीपं प्राप्‍य प्रोक्‍तवान्,"},{"number":49,"verse":"”गुरो! त्‍वां सादरं नौमि” इति उक्‍त्‍वा तं चुचुम्‍ब।"},{"number":50,"verse":"येशुः तम् अब्रवीत्, “मित्र! यदर्थम् इह आगतः कुरुष्‍व।” तदा जनाः येशोः अन्‍तिकम् आगत्‍य, तं गृहीत्‍वा बबन्‍ध च।"},{"number":51,"verse":"येशोः संगिनाम् एकः स्‍वेन असिना प्रधानमहापुरोहितस्‍य दासस्‍य एकं कर्णम् आहरत्।"},{"number":52,"verse":"येशुः मित्रम् आह, “खड्गं कोषे निधेहि, यतः ये खड्गम् उत्तोलयन्‍ति, ते खड्गैः विनश्‍यन्‍ति।"},{"number":53,"verse":"यूयं किम् एतत् मन्‍यध्‍वे यत् अहम् स्‍वकं पितरं साहाय्‍यं याचितुं नैव शक्‍नोमि? किं सः इदानीं मह्यम् द्वादशभ्‍योऽपि सेनाभ्‍यः शक्‍तिशालिनः अधिकान् स्‍वर्गदूतान् न प्रेषयिष्‍यति?"},{"number":54,"verse":"परन्‍तु धर्मग्रन्‍थस्‍य उक्‍त्‍यः कथम् सेत्‍स्‍यन्‍ति? तत्र लिखितमस्‍ति, इदृशम् एव भवितव्‍यम् आवश्‍यकमस्‍ति।”"},{"number":55,"verse":"तदनन्‍तरम् येशुः जनसमूहम् उवाच, “कि यूयं मां दस्‍युम् अवगच्‍छथ? यत् खड्गान् दण्‍डान् च नीत्‍वा समागताः? अहं तु प्रत्‍यहं मन्‍दिरे युष्‍मत् सकाशम् उपविश्‍य युष्‍मान् शिक्षयन् आसम् तथापि युष्‍माभिः मां धर्तुम् यत्‍नः न हि व्‍यधीयत।”"},{"number":56,"verse":"सर्वम् एतत् तु सम्‍भूतं नबिभिः लिखितं, तत् सर्वम् सिद्धिमाप्‍नोतु। तदा सर्वे शिष्‍याः येशुं परित्‍यज्‍य पलायितवन्‍तः।"},{"number":57,"verse":"( धर्ममहासभायाः समक्षम्) ( ( 480 14:53-55 ; 490 22:54-55 , 490 63-71 ; 500 18:13 , 500 19-24 )) ये येशुं धृतवन्‍तः, ते प्रधानमहापुरोहितं कैफसं तं निन्‍युः, यत्र धर्मवृद्धाः शास्‍त्रिणश्‍च एकत्राः अभवन्।"},{"number":58,"verse":"पतरसः दूरतः येशुम् अनुसरन् गतः। प्रधानमहापुरोहितस्‍य भवनं सम्‍प्राप्‍य अभ्‍यन्‍तरं गतवान्, परिणतिं द्रष्‍टुं तत्र एव सेवकैः सह समुपाविशत्।"},{"number":59,"verse":"प्रधानपुरोहिताः सर्वा कृत्‍स्‍ना सा च धर्ममहासभा येशुं हन्‍तुं तस्‍य विरुद्धं कित्र्चन मृषासाक्ष्‍यं समावेष्‍टुं अयतन्‍त,"},{"number":60,"verse":"किन्‍तु ते तत् न लेभिरे। यद्यपि अनेके मृषासाक्ष्‍यप्रदायिनः तत्र आसन्।"},{"number":61,"verse":"अन्‍ते द्वौ मृषासाक्ष्‍यदायिनौ तत्र समायातौ। तौ इदं प्रोचतुः -’’अयं जनः अकथयत -अहम् ईशमन्‍दिरं भड्. क्‍त्‍वा दिनत्रये तच्‍च पुनः तथा कर्तुम् क्षमः।”"},{"number":62,"verse":"ततः प्रधानमहापुरोहितः उत्‍थाय येशुम् अब्रवीत्- “इमौ ते विरुद्धं साक्ष्‍यं दत्तः त्‍वं किं न भाषसे?”"},{"number":63,"verse":"येशुः तूष्‍णीम् अतिष्‍ठत्। तदा प्रधानमहापुरोहितः पुनः येशुम् अब्रवीत्, “त्‍वां जीवितपरमेश्‍वरस्‍य शपथः यदि त्‍वं मसीहः, परमेश्‍वरस्‍य पुत्रः असि, नः ब्रूहि।” येशुः तम् आह -"},{"number":64,"verse":"”भवता सत्‍यम् एव निगद्यते। अहं त्‍वाम् इदमपि ब्रवीमि - भविष्‍ये भवान् मानवपुत्रं सर्वशक्‍तिमतः दक्षिणे आसीनं, नभसः मेघेषु समायान्‍तं द्रक्ष्‍यति।”"},{"number":65,"verse":"इदं श्रुत्‍वा प्रधानमहापुरोहितः स्‍वीयवासांसि विदार्य बभाषे -”अनेन ईशनिन्‍दा कृता। अतः अस्‍माकं साक्षिभिः प्रयोजनम् न वर्तते? युष्‍माभिः अधुना एव ईशनिन्‍दावचः श्रुतम्।"},{"number":66,"verse":"तदत्र युष्‍माकं विचारः कोऽस्‍ति इति कथ्‍यताम्।” ते ऊदुः - “अयं प्राणदण्‍डस्‍य योग्‍यः अस्‍ति।”"},{"number":67,"verse":"तदा ते तस्‍य मुखे न्‍यष्‍ठीवन्, मुष्‍टिभिः आजध्‍नुः, अपरे तं प्रहरन्‍तः अवदन् “मसीह! त्‍वं नबी चेत् नः कथयस्‍व-कः त्‍वां ताडितवान्।”"},{"number":69,"verse":"( पतरसस्‍य अस्‍वीकरणम्) ( ( 480 14:66-72 ; 490 22:56-62 ; 500 18:17-18 , 500 25-27 )) पतरसः तदानीं बहिः प्रांगणे समासीनः आसीत्। काचिद् दासी तम् उपेत्‍य तं प्राह- “त्‍वम् अपि गलीलीयेन सह आसीः।”"},{"number":70,"verse":"किन्‍तु तेषां समक्षम् अस्‍वीकुर्वन् इदम् अब्रवीत् - “न एव अहम् अवगच्‍छामि त्‍वया किं कथ्‍यते।”"},{"number":71,"verse":"तदा तं गोपुरम् अभिसरन्‍तं वीक्ष्‍य काचन अन्‍या दासी तत्र वर्तमानान् जनान् अभाषत- “अयं पुरुषः येशोः नासरिणः सह आसीत्।”"},{"number":72,"verse":"सः शप्‍त्‍वा पुनः अस्‍वीकुर्वन् जगाद - “अहं तं मनुष्‍यं न जानामि।”"},{"number":73,"verse":"तत्र स्‍थिताः जनाः सर्वे पतरसं समुपागमन् आहुः च - “नूनं त्‍वम् अपि तेषाम् एकः हि असि। यतः तव वचसा इदम् स्‍पष्‍टतां व्रजति।”"},{"number":74,"verse":"तदा पतरसः विनिन्‍द्य शप्‍त्‍वा च पुनः अब्रवीत् - “अहं तं जनं न जानामि।” तस्‍मिन् एव क्षणे कुक्‍कुटः अरौषीत्।"},{"number":75,"verse":"तदा पतरसः येशोः तद् वाक्‍यं सस्‍मार यत् कुक्‍कुटध्‍वनेः पूर्वमेव त्‍वं त्रिवारं मां न स्‍वीकरिष्‍यसि। सः बहिः गत्‍वा स्‍फुटम् रोदितुम् आरेभे।"}]}
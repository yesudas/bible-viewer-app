{"bibleAbbr":"saNT2015","bookName":null,"bookEnglishName":"Genesis","chapterNumber":8,"verses":[{"number":1,"verse":"( कुष्‍ठिनः स्‍वास्‍थ्‍यलाभः) ( ( 480 1:40-45 ; 490 5:12-14 )) ततः येशुः गिरेः अवतरत्। एकः विशालजनसमूहः तेन सार्द्धम् प्रतस्‍थिरे।"},{"number":2,"verse":"तस्‍मिन् एव समये एकः कुष्‍ठी तस्‍य समीपे आगच्‍छत्, दण्‍डवत् प्रणम्‍य इत्‍थम् अवदत्, “प्रभो ! यदि त्‍वं वात्र्छसि, तर्हि मां त्‍वं शुचीकर्तुम् शक्‍नोषि।”"},{"number":3,"verse":"ततः येशुः स्‍वहस्‍तेन तं स्‍पृशन् इदम् अब्रवीत्, “मम इयम् अभिलाषा अस्‍ति त्‍वं सर्वथा शुचिः भवेः।”"},{"number":4,"verse":"तत्‍क्षणमेव असौ कुष्‍ठी कुष्‍ठरोगतः मुक्‍तः अभवत्। येशुः तं जनम् अवदत् “सावधानेन भूयताम्, तथा एतद्विषयकं कोऽपि किंचित् न प्रोच्‍यताम्। गत्‍वा याजकम् आत्‍मनं दर्शय, मूसा आदिष्‍टेन उपहारम् अर्पय, येन तव स्‍वास्‍थ्‍यलाभः तेभ्‍यः प्रमाणिकः भवेत्।”"},{"number":5,"verse":"( शतपतेः सेवकस्‍य स्‍वास्‍थ्‍यलाभः) ( ( 490 7:1-10 ; 490 13:28-29 )) ततः येशौ कफ़रनहूमं प्रविष्‍टे च कश्‍चन शतपतिः उपेत्‍य तं प्रणिपत्‍य इदम् अब्रवीत्,"},{"number":6,"verse":"“प्रभो! मम सेवकः गेहे पक्षाघातप्रपीडितः शय्‍यायां पतितः वर्तते, महती व्‍यथां सहते।”"},{"number":7,"verse":"येशुः तम् अवदत्, “एत्‍य अहं तं निरामयम् करिष्‍ये।” ततो शतपतिः येशुं सादरं प्रत्‍यभाषत, “प्रभो! अहं न इदृशः योग्‍यः यद् भवान् मद्गृहं विशेत्, केवलं भवता एक एवहि शब्‍दः प्रोच्‍यताम्, येन असौ मम सेवकः नीरोगः अवश्‍यमेव भविष्‍यति।"},{"number":9,"verse":"अहम् एकः अति लघु अधिकारी अस्‍मि। मम अधीने बहवः सैनिकाः सन्‍ति। तेषु एकः मया प्रोक्‍तः - गच्‍छ इति, असौ प्रचलति, अन्‍यः च उक्‍तः - आगच्‍छ, तदा सः आगच्‍छति। दासं ब्रवीमि-इदं कुरु-सः तत् कुरुते।”"},{"number":10,"verse":"येशुः एतत् समाकर्ण्‍य विस्‍मयान्‍वितः संजातः। अनुयायिनः प्राह, “युष्‍मान् अहं सत्‍यं ब्रवीमि - “इस्रायलप्रदेशेऽपि न ईदृशः कश्‍चिद् विश्‍वासवान् मया परिलक्षितः।”"},{"number":11,"verse":"“अहं युष्‍मान् ब्रवीमि - बहवः जनाः पूर्वपश्‍चिमात् आगत्‍य अब्राहमेन, इसहाकेन, याकूबेन सह स्‍वर्गराज्‍यस्‍य भोज्‍ये सम्‍मिलिताः भविष्‍यन्‍ति,"},{"number":12,"verse":"किन्‍तु राज्‍यस्‍य प्र्रजाः बहिः तिमिरे क्षेपिस्‍यन्‍ते ते बहिः स्‍थिते रोदिष्‍यन्‍ति तथा दन्‍तान् घर्षिष्‍यन्‍ति।"},{"number":13,"verse":"येशुः ततः इत्‍थं जगाद तं शताधिपतिं प्रति - “याहि, यथा तव विश्‍वासः तथैव तव सिध्‍यतु। तस्‍मिन्‍नेव क्षणे तस्‍य सेवकः निरामयः अभवत्।”"},{"number":14,"verse":"( पतरसस्‍य श्‍वश्रूः) ( ( 490 7:1-10 ; 490 13:28-29 )) अथ शिष्‍यैः वृतः येशुः पतरसस्‍य गृहं ययौ। तत्र असौ पतरसस्‍य श्‍वश्रूं ज्‍वरेण आतुरां दृष्‍टवान्।"},{"number":15,"verse":"येशुः तस्‍याः करं स्‍पृष्‍टवान्, सा निरोगा अभवत्, समुत्‍थाय सा तस्‍य सत्‍कारम् अकरोत्।"},{"number":16,"verse":"( बहूनां स्‍वास्‍थ्‍यलाभः) ( ( 480 1:32-34 ; 490 4:40-41 )) सन्‍ध्‍यायां भविते सति, लोकाः भूताविष्‍टान् बहून् जनान् आदाय येशुम् उपागताः। येशुः तु शब्‍दमात्रेण तान् भूतान् निरसारयत् तथा सद्यः सर्वान् स्‍वस्‍थान् चकार।"},{"number":17,"verse":"इत्‍थं यत् नबी- यशायाहः अवोचत् तस्‍य वचनं परिपूर्णम् अभवत् - “सः अस्‍माकम् दुर्बलत्‍वं निराकरोत्, तथा अस्‍मदीयं रोगभारं स्‍वभारवत् स्‍वोपरि गृहीतवान्।”"},{"number":18,"verse":"( शिष्‍यतायाः नियमः) ( ( 490 9:56-60 )) येशुः स्‍वं जनानां निवहैः वृतम् विलोक्‍य, स्‍वीयान् शिष्‍यान् समुद्रस्‍य पारं गन्‍तुं समादिशत्।"},{"number":19,"verse":"तस्‍मिन् एव समये एकः शास्‍त्री समागत्‍य तम् अब्रवीत्, “गुरो! अहं त्‍वाम् अनुयास्‍यामि त्‍वं यत्र यास्‍यसि।”"},{"number":20,"verse":"येशुः तं शास्‍त्रिणम् अब्रवीत्, “शृगालानां निवासाय स्‍वानि गर्त्तानि सन्‍ति, पक्षिणाम् व्‍योम्‍नि नीडाश्‍च, किन्‍तु मानवपुत्रस्‍य स्‍वकम् शिरः शाययितुम्, जगतीतले कुत्रचित् अपि स्‍थानं न विद्यते।”"},{"number":21,"verse":"शिष्‍येषु कश्‍चित् येशुम् अभाषत, “प्रभो! माम् मे पितुः अन्‍त्‍येष्‍टिकर्मणे अनुजानीहि।”"},{"number":22,"verse":"किन्‍तु तं शास्‍त्रिणं येशुः अवदत्, “त्‍वं माम् अनुव्रज, मृतकाः एव स्‍वकान् मृतान् शवागारे निक्षिपन्‍तु।”"},{"number":23,"verse":"( चण्‍डवातस्‍य शान्‍तिः) ( ( 490 4:35-41 ; 480 8:22-25 )) येशुः शिष्‍यकैः सह एकां नौकाम् आरोहत्।"},{"number":24,"verse":"तस्‍मिन् काले समुद्रे तुमुलः संक्षोभः अजायत्, येन सा नौः तरंगैः समाच्‍छादिता अभवत्। येशुः तस्‍यां नौकायां स्‍वपिति स्‍म।"},{"number":25,"verse":"शिष्‍याः उपेत्‍य तं प्रबोध्‍य अवदन्, “प्रभो ! नः रक्षतु, अस्‍मिन् सागरे वयं निमज्‍जामः।”"},{"number":26,"verse":"येशुः तान् प्राह, “रे अल्‍पविश्‍वासिनः जनाः! यूयं किमर्थम् बिभीथ?” ततः उत्‍थाय वायुं सागरं च ततर्ज; एतेन पूर्णशान्‍तिः अभवत्।"},{"number":27,"verse":"ते जनाः विस्‍मिताः भूत्‍वा अवदन्, “एषः को वर्तते? वायुः अब्‍धिः च तस्‍य अधीने भवतः।”"},{"number":28,"verse":"( द्वयोः भूतग्रस्‍तनरयोः स्‍वास्‍थ्‍यलाभः) ( ( 490 5:1-17 ; 480 8:26-27 )) अथ समुद्रस्‍य अपर पारतटस्‍थितम् गदरेनियायाः प्रदेशं येशुः आप्‍तवान्, तदा द्वौ अपदूतग्रस्‍तौ मनुष्‍यौ शवगर्त्ततः निर्गत्‍य सहसा येशोः समक्षं समुपस्‍थितौ। तौ च एतादृशौ उग्रौ आस्‍ताम्, यत् तस्‍मात् मार्गात् कश्‍चिद् अपि गन्‍तुम् आगन्‍तुम् न शशाक।"},{"number":29,"verse":"अतिप्रचण्‍डौ तौ येशुम् उत्‍क्रोशन्‍तौ अकथयताम्, “ईशपुत्र! भवता सह आवयोः कः संबंधः? कि भवान् समयात् पूर्वम् आवां पीडयितुम् आगतः?”"},{"number":30,"verse":"तत्र किंचित् दूरे शूकराणां वृहत् समूहः चरन् आसीत्।"},{"number":31,"verse":"अपदूतौ येशुम् विनयन्‍तौ तं प्रत्‍यवोचताम्, “भवान् चेद् आवां निःसारयति तदा अस्‍मिन् शूकरसमूहे प्रहिणोतु।”"},{"number":32,"verse":"येशुः तौ अवदत्, “गच्‍छताम्।” तदा तत्‍क्षणमेव शूकरव्रजः वेगेन धावन् शैलस्‍य अग्रतः पतित्‍वा अब्‍धौ तोये अम्रियत।"},{"number":33,"verse":"शूकरचारकाः पलाय्‍य, नगरं गत्‍वा, यत् अपश्‍यन् तत् सर्वम् जनान् न्‍यवेदयन्।"},{"number":34,"verse":"तद् अद्भुतं वृत्तं श्रुत्‍वा सर्वे नगरवासिनः येशुं द्रष्‍टुम् आगतवन्‍तः। तं विलोक्‍य ते सर्वे येशुं तेषां प्रदेशात् शीघ्रं गमनाय निवेदितवन्‍तः।"}]}
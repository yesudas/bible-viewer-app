{"bibleAbbr":"saNT2015","bookName":null,"bookEnglishName":"Genesis","chapterNumber":20,"verses":[{"number":1,"verse":"( द्राक्षोद्यानस्‍य श्रमिकाणां दृष्‍टान्‍तः) स्‍वर्गराज्‍यं तेन भूस्‍वामिना समम् वर्तते यः स्‍वकीये द्राक्षायाः उद्याने श्रमिकान् नियोक्‍तुं गृहतः प्रत्‍यूष एव निर्जगाम।"},{"number":2,"verse":"तैः श्रमिकैः सार्द्धम् दैनिकी दीनारं भूतिम् निरुप्‍य, तान् स्‍वकं द्राक्षायाः उद्यानं प्रेषयामास।"},{"number":3,"verse":"प्रायः प्रथमे प्रहरे पुनः सः बहिः आगतः। सः अपरान् अकर्मकान् श्रमिणः स्‍थितान् दृष्‍ट्वा अवदत्,"},{"number":4,"verse":"“यूयम् अपि मम द्राक्षायाः उद्यानं गच्‍छत।” अहं न्‍याय्‍यं वेतनं दास्‍यामि, ते च तत्र अगच्‍छन्।"},{"number":5,"verse":"प्रायः द्वितीये तृतीये प्रहरे बहिः आगत्‍य सः तथैव कृतवान्।"},{"number":6,"verse":"अवशिष्‍टे होरामात्रे दिनेऽसौ सः पुनः बहिः आगतः; तत्र अन्‍यान् जनान् स्‍थितान् दृष्‍ट्वा उवाच, “यूयं कृत्‍स्‍नं दिनम् अत्र किमर्थम् निष्‍कर्मकाः स्‍थिताः!”"},{"number":7,"verse":"ते अवदन्, “यतः केनापि कर्मणि न वयं नियुक्‍ताः।” सः तान् अवदत्, “यूयम् अपि मम द्राक्षायाः उद्यानं गच्‍छत।”"},{"number":8,"verse":"सन्‍ध्‍यायाम् उपस्‍थितायां द्राक्षायाः उद्यानपतिः स्‍वकर्मचारिणं प्राह, “श्रमिकान् आह्वय। तथा अन्‍ताः श्रमिकाः ये च विद्यन्‍ते प्रथमाश्‍च ये, त्‍वया द्रुतम् तेभ्‍योः सर्वेभ्‍यो वेतनं दीयताम्।"},{"number":9,"verse":"यदा ते श्रमिकाः सर्वे आजग्‍मुः, ये कर्मणि अवशिष्‍टे होरामात्रे दिने नियोजिताः आसन्, ते प्रत्‍येकं दीनारम् एकम् लेभिरे।"},{"number":10,"verse":"ततः ते प्रथमाः सर्वे श्रमिकाः समुपागताः ते सर्वे तु अवजग्‍मुः यद् अस्‍मभ्‍यम् अधिकं लप्‍स्‍यते। किन्‍तु ते च अपि प्रत्‍येकम् एकं दीनारम् आप्‍नुवन्।"},{"number":11,"verse":"तत् तु आदाय ते द्राक्षोद्यानाधिपं प्रति अपवदन्‍तः जगदुः,"},{"number":12,"verse":"इमे अन्‍तिमाः श्रमिकाः होरामात्रमेव हि कर्मणि व्‍यापारिताः। त्‍वं तथापि एतान् अस्‍माभिः सह तुल्‍यान् कृतवान्, वयं कठोरश्रमं तीव्रम् आतपं सहित्‍वा कृत्‍स्‍नं दिवसम् अकुर्म।"},{"number":13,"verse":"सः भूमिवान् तेषु एकं प्रति अवदीत्, “मित्र! अहं त्‍वया सार्द्धम् अन्‍यायं न करोमि। किं त्‍वया मया सह एकं दीनारं न निरुपितम्?"},{"number":14,"verse":"स्‍वीयां भूतिं नीत्‍वा स्‍वस्‍थानं व्रज। अहं तुभ्‍यम् इव अन्‍त्‍याय कर्मिणे अपि भूतिं दातुम् इच्‍छामि।"},{"number":15,"verse":"किं अहं स्‍वेच्‍छया स्‍वधनस्‍य उपयोगकर्तुम् न शक्‍नोमि? मम औदार्यम् अवलोक्‍य त्‍वं किमर्थम् ज्‍वलसि?"},{"number":16,"verse":"इत्‍थं ये अन्‍त्‍याः सन्‍ति ते प्राथम्‍यं लप्‍स्‍यन्‍ते, ये प्रथमे सन्‍ति ते अन्‍तिमाः भविष्‍यन्‍ति।”"},{"number":17,"verse":"( दुःखभोगस्‍य पुनरुत्‍थानस्‍य च तृतीया भविष्‍यवाणी) ( ( 480 10:32-34 ; 490 18:31-33 )) येशुः येरुसलेमस्‍य मार्गे गच्‍छन् आसीत्। द्वादशशिष्‍यान् पृथक् नीत्‍वा पथि, तान् अवदत्,"},{"number":18,"verse":"“पश्‍यत, वयं येरुसलेमं गच्‍छामः। मानवपुत्रः महापुरोहितानां शास्‍त्रिणां च हस्‍तेषु अर्पयिष्‍यते।"},{"number":19,"verse":"ते तस्‍य कृते प्राणदण्‍डस्‍य आदेशं श्रावयित्‍वा, विजातीयानां हस्‍तेषु अर्पयिष्‍यन्‍ति, येन ते उपहासं कृत्‍वा कशाभिः ताडयित्‍वा क्रूसकाष्‍ठे तं हनिष्‍यन्‍ति। परन्‍तु असौ तृतीये दिने ध्रुवं पुनः उत्‍थास्‍यति।”"},{"number":20,"verse":"( एकस्‍याः मातुः अभिलाषा) ( ( 480 10:35-40 )) तदानीं जेबेदिनः सुतयोः माता, पुत्राभ्‍यां सह येशुम् उपागमत्, प्रणिपत्‍य तं सा प्रार्थयितुम् इयेष।"},{"number":21,"verse":"येशुः ताम् अब्रवीत्, “किम् इच्‍छसि?” सा कथितवती, “मम द्वौ इमौ पुत्रकौ। यदि भवान् इच्‍छेत् भवतः राज्‍ये अनयोः एकस्‍तु तव दक्षिणे, अपरः भवतः वामे स्‍थानम् आप्‍नुयात्।”"},{"number":22,"verse":"येशुः ताम् अवदत्, “त्‍वया यत् प्रार्थ्‍यते तत् न ज्ञायते। येन चषकेन अहं पास्‍यामि, तेन युवाम् अपि किं पातुं शक्‍नुथः?” तौ तं “शक्‍नुवः” इति प्रोचतुः।"},{"number":23,"verse":"येशुः अवदत्, “युवां मम चषकेण तु पास्‍यथः, किन्‍तु मे वामे दक्षिणे च उपवेशनम् युवयोः, मे अधिकारस्‍य विषयः न हि वर्तते। स्‍थानद्वयं तु तेषां कृते एवास्‍ति, येषां कृते तत् मदीयेन पित्रा विनिर्मितम् आस्‍ते।”"},{"number":24,"verse":"( सेवायाः महत्‍वम्) ( ( 480 10:41-45 ; 490 22:25-27 )) यदा दश- प्रेरिताः इदं ज्ञातवन्‍तः, भ्रातृद्वाभ्‍यां भृशम् अक्रुध्‍यन्।"},{"number":25,"verse":"येशुः शिष्‍यान् स्‍व अन्‍तिकम् आहूय प्रोक्‍तवान्, “यूयं जानीथ यत् विश्‍वस्‍य शासकाः स्‍वप्रजायाः उपरि निरड्. कुशं शासनं कुर्वन्‍ति, सत्ताधारिजनेषु अपि अधिकारं दर्शयन्‍ते।"},{"number":26,"verse":"युष्‍मासु तादृशं वृत्तं न सम्‍भविष्‍यति।"},{"number":27,"verse":"यतः युष्‍मासु यः महान् भवितुम् इच्‍छति, असौ युष्‍माकं सेवकः स्‍यात्,"},{"number":28,"verse":"यतः मानवपुत्रः अपि स्‍वकीयां परिचर्याम् परतः न हि काड्. क्षति, किन्‍तु अन्‍येषां सेवां कर्तुम्, बहूनाम् उद्धाराय स्‍वप्राणान् दातुम् आगतः अस्‍ति।”"},{"number":29,"verse":"( द्वाभ्‍याम् अन्‍धाभ्‍याम् दृष्‍टिदानम्) ( ( 480 10:46-52 ; 490 18:35-43 )) यरीहोनगरात् तेषु विनिर्गच्‍छत्‍सु, एकः विशालजनसमूहः येशुम् अनुजगाम।"},{"number":30,"verse":"जनपथप्रान्‍ते द्वौ अन्‍धौ आस्‍ताम्।"},{"number":31,"verse":"येशुः पुरतः गच्‍छन् अस्‍ति इति ज्ञात्‍वा इदम् ऊदतुः, प्रभो! दाऊदपुत्र! आवयोः भवान् दयताम्।"},{"number":32,"verse":"येशुः तौ उभौ इदम् पृष्‍टवान्, “युवां किम् इच्‍छथः किं च मया युवयोः क्रियताम्?”"},{"number":33,"verse":"तौ ऊदतुः, “व्रजेयुः नौ नेत्राणि स्‍वस्‍थतां प्रभो!” येशुः दयार्द्रताम् एत्‍य तयोः नेत्राणि स्‍पृष्‍टवान्। तत्‍क्षणम् एव तौ दृष्‍टिम् आसाद्य येशुम् अनुजग्‍मतुः।"}]}
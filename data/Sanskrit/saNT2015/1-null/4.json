{"bibleAbbr":"saNT2015","bookName":null,"bookEnglishName":"Genesis","chapterNumber":4,"verses":[{"number":1,"verse":"( प्रभोः परीक्षा) ( ( 480 1:12-13 ; 490 4:1-13 )) तदानीम् आत्‍मा येशुम् अतिनिर्जनस्‍थानं नीतवान्, येन शातनः येशोः परीक्षणम् कुर्यात्।"},{"number":2,"verse":"सः चत्‍वारिंशत् दिवसान् रात्रीः च अपि तथैव तत्र तस्‍थौ निराहारः क्षुधार्तः अभवत्।"},{"number":3,"verse":"तदा परीक्षकः येशुम् उपागम्‍य इदम् अब्रवीत् - “चेत् ईश्‍वरस्‍य पुत्रः अस्‍ति भवान् एतत् ब्रवीतु यत् अत्र ये प्रस्‍तराः, सर्वे ते सुरोटिकाः भवेयुः।” एतत् आकर्ण्‍य येशुः तं परीक्षकम् प्रति अवोचत् - “लिखितम् अस्‍ति यत् मनुष्‍यः रोटिकया मात्रेण न जीवति। सः ईश्‍वरस्‍य मुखात् निर्गतेन प्रत्‍येकेन वचनेन जीवति।”"},{"number":5,"verse":"अथ सः शातनः येशुं पवित्रं नगरं निन्‍ये, मन्‍दिरस्‍य शिखरे च स्‍थापयित्‍वा तम् इदम् अब्रवीत्, भवान् चेत् ईश्‍वरस्‍य पुत्रः, अधः पततु। तव विषये लिखितम् अस्‍ति - “सः स्‍वदूतान् आदेक्ष्‍यति। ते करैः त्‍वां वक्ष्‍यन्‍ति, येन तव पादौ प्रस्‍तरैः आहतौ न स्‍याताम्।”"},{"number":7,"verse":"येशुः तम् आह “तत्र इदमपि लिखितम् - “स्‍वप्रभोः ईश्‍वरस्‍य त्‍वं नैव परीक्षणम् कुर्याः।”"},{"number":8,"verse":"पुनः सः शातनः येशुम् उन्‍नतगिरिम् अनैषीत्। तं जगतः सर्वम् राज्‍यं तस्‍य वैभवम् च दर्शयन् तं परीक्षितुम् इच्‍छया इत्‍थं अब्रवीत्,"},{"number":9,"verse":"“यदि भवान् प्रणिपत्‍य माम् आराधयति, तदा भवते सर्वराज्‍यानि तथा तेषां च वैभवम् सर्वम् एतत् अहं प्रदास्‍ये।”"},{"number":10,"verse":"तदा येशुः तं जगाद- “दूरम् उत्‍सर शातन! यतो लिखितमस्‍ति यत् स्‍वं प्रभुम् ईश्‍वरं भज। तस्‍य एव केवलं श्रद्धया आराधनं कुर्याः।”"},{"number":11,"verse":"एतत् श्रुत्‍वा शातनः तं त्‍यक्‍त्‍वा दूरं गतवान्, स्‍वर्गदूताः आगत्‍य तम् असेवन्‍त।"},{"number":12,"verse":"( गलीले सेवाकार्यस्‍य आरंभः) ( ( 480 1:14-15 ; 490 4:14-15 )) येशुः यदा एतद् अशृणोत् यत् योहनः निगृहीतोऽस्‍ति, तदा तस्‍मात् प्रदेशात् गलीलप्रदेशम् आगतवान्।"},{"number":13,"verse":"नासरतनगरं परित्‍यज्‍य जूबूलूनस्‍य तथा नेफ्‍तालिनः प्रान्‍ते समुद्रतटे स्‍थिते कफरनहूमनगरे वासम् अकरोत्।"},{"number":14,"verse":"इत्‍थम् नबिनः यशायाहस्‍य इदं वाक्‍यं सिद्धम् अभवत् -"},{"number":15,"verse":"“जूबूलूनस्‍य प्रदेशस्‍य नेफताल्‍यः कुलानां भूमिक्षेत्र! सागरतीरस्‍थे यर्दनस्‍य उत्तरे स्‍थिते स्‍थाने अयहूदिनां गलील!"},{"number":16,"verse":"अन्‍धकारे स्‍थितैः लोकैः एका महाद्युतिः दृष्‍टा, मृत्‍योः तमोभये देशे ये मानवाः निवसन्‍ति, तेषाम् उपरि ज्‍योतेः उदयः अभवत्।”"},{"number":17,"verse":"ततः परं येशुः एभिः वचनैः जनान् उपादिशत् - “पश्‍चात्तापो विधीयताम्, स्‍वर्गस्‍य राज्‍यं पार्श्‍वे अस्‍ति।”"},{"number":18,"verse":"( चतुर्णाम् मत्‍स्‍यजीविनाम् आह्वानम्) ( ( 480 1:16-29 ; 490 5:1-11 )) गलीलियास्‍थाब्‍धेः तटे परिभ्रमन् येशुः सिमोनं पतरसम् अमिधं, तथा तस्‍य सहोदरं अन्‍द्रेयसं द्वौ भ्रातरौ ददर्श। तौ जलधौ जालं क्षिपन्‍तौ, यतः तौ मत्‍स्‍यजीविनौ आस्‍ताम्।"},{"number":19,"verse":"येशुः तौ भ्रातरौ प्राह - “युवाम् माम् अनुव्रजतम्, अहं युवां मनुजानां धीवरौ विधास्‍यामि।”"},{"number":20,"verse":"ततो जालं विहाय तौ शीघ्रं तमनुजग्‍मतुः।"},{"number":21,"verse":"अथ अग्रे गत्‍वा येशुः अन्‍यौ च बान्‍धवौ जे़बेदीपुत्रं याकूबं, योहनं तत्‍सहोदरम् अपश्‍यत्। तौ उभौ पित्रा जेबेदिना सह नौकायां स्‍वीयजालानां जीर्णोद्धारस्‍य कर्मणि व्‍यापृतौ आस्‍ताम्। येशुः तौ आह्वयत्।"},{"number":22,"verse":"तौ च सद्यः स्‍वकं कर्म, नावं च पितरं विहाय तम् अनुजग्‍मतुः।"},{"number":23,"verse":"( गलीलप्रदेशे सेवाकार्याय भ्रमणम्) ( ( 490 6:17-19 )) येशुः गलीलप्रदेशे इतस्‍ततः परिभ्रमन् सभागृहेषु तत्रत्‍यान् जनान् सर्वान् उपादिशत्। जनेषु राज्‍यस्‍य शुभसमाचारान् प्रचारयत्, तेषां रोगान् अशेषान् दौर्बल्‍यं च अपि अनशयत्।"},{"number":24,"verse":"तस्‍य ख्‍यातिः समस्‍तसीरियादेशे अवर्धत। नानारोगप्रपीडिता जनाश्‍च तम् उपागच्‍छन्। अस्‍वस्‍थाः विविधैः रोगैस्‍तथा कष्‍टैः कदर्थिताः जनाः तस्‍य अन्‍तिकं जग्‍मुः, तेन ते स्‍वस्‍थीकृताः च।"},{"number":25,"verse":"गलीलप्रदेशात्, दिकापोलिसात्, येरुसलेमात् यहूदाप्रदेशात् तथा यर्द्दनपारस्‍थाः जनाः येशोः अन्‍तिकम् आगतवन्‍तः।"}]}
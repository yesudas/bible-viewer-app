{"bibleAbbr":"saNT2015","bookName":null,"bookEnglishName":"Genesis","chapterNumber":13,"verses":[{"number":1,"verse":"( बीजवप्‍तुः दृष्‍टान्‍तः) ( ( 480 4:1-9 ; 490 8:4-8 )) कस्‍मिंश्‍चिद् दिवसे येशुः गेहात् निर्गत्‍य समुद्रतटम् आगत्‍य आस्‍त।"},{"number":2,"verse":"तस्‍य समीपं लोकानां महान् निचयः उपायातः, अतः नावि अरोहितवान्, समूहः तटे एव अतिष्‍ठत्।"},{"number":3,"verse":"ततः दृष्‍टान्‍तवचनैः सः बहुविधाः वार्ताः अकथयत्। तेन कथितम् - “शृणुत! बीजानां वप्‍ता बीजानि वप्‍तुं निर्गतः।"},{"number":4,"verse":"वपनकाले कानिचित् बीजानि मार्गस्‍य पार्श्‍वे अपतन्, नभसः खगैः तानि बीजानि भक्षितानि।"},{"number":5,"verse":"अन्‍यानि बीजानि प्रस्‍तरैः आकीर्णभूतले पतितानि। यत्र तेषां कृते प्राचुर्येण मृत्तिका न आसीत्। मृत्तिकायाः गंभीरत्‍वस्‍य अभावात्, तानि अचिरेण प्ररूढ़ानि।"},{"number":6,"verse":"समारूढे़ तु भास्‍करे प्‍लुष्‍टानि, मूलाभावात् च सद्यः शोषं गतानि।"},{"number":7,"verse":"अपराणि तु बीजानि कण्‍टकेषु च न्‍यपतन्। किन्‍तु तानि कण्‍टकैः निरुद्ध्‍वा पीडितानि च।"},{"number":8,"verse":"कानिचित् तु उत्तमभूमौ अपतन्, फलितानि च, कानिचित् तु शतगुणम्, अन्‍यानि षष्‍टिगुणम् अपराणि त्रिंशदगुणम्।"},{"number":9,"verse":"यस्‍य श्रोत्रे स्‍तः, असौ शृणोतु।”"},{"number":10,"verse":"( दृष्‍टान्‍तानां प्रयोजनम्) ( ( 480 4:10-12 ; 490 8:9-10 )) येशोः शिष्‍याः समागत्‍य तं पृष्‍टवन्‍तः, “भवान् इमान् लोकान् दृष्‍टान्‍तेषु किमर्थम् शिक्षयते?”"},{"number":11,"verse":"सः प्रत्‍युतरत्, “युष्‍मभ्‍यम् स्‍वर्गराज्‍यस्‍य भेदान् ज्ञातुं समर्थता दत्ता आस्‍ते, किन्‍तु न एतेभ्‍यः,"},{"number":12,"verse":"यतः हि यस्‍य विद्यते, तस्‍मै प्रदास्‍यते, तस्‍य पार्श्‍वे अत्‍यधिकः भविष्‍यति। यस्‍य पार्श्‍वे किंचित् अस्‍ति तस्‍मात् तत् अपि नेष्‍यते।"},{"number":13,"verse":"अहं तेभ्‍यः दृष्‍टान्‍तेषु शिक्षये, यतः पश्‍यन्‍तः अपि न पश्‍यन्‍ति, शृण्‍वन्‍तः अपि न शृण्‍वन्‍ति न तु बुध्‍यन्‍ते।"},{"number":14,"verse":"यशायाहस्‍य भविष्‍योक्‍तिः तेषु सिध्‍यति - ‘यूयं श्रुत्‍वापि नहि भोत्‍स्‍यध्‍वे। अवलोक्‍यापि न अवलोकयिष्‍यथ।"},{"number":15,"verse":"यतो सर्वे हतबुद्धयः जनाः इमे स्‍वश्रोत्रैः श्रोतुम् न इच्‍छन्‍ति। एतैः स्‍वनेत्राणि निमीलितानि, कुत्रचित् एवं न भवेत् स्‍वनेत्रैः द्रक्ष्‍यन्‍ति कर्णैः श्रोष्‍यन्‍ति बुद्ध्या ज्ञास्‍यन्‍ति मत् प्रति प्रत्‍यगमिष्‍यन्‍ति च मया ते स्‍वस्‍थाः भविष्‍यन्‍ति।’"},{"number":16,"verse":"युष्‍माकं नेत्राणि धन्‍यानि, यतः पश्‍यन्‍ति, धन्‍याः युष्‍माकं कर्णाः यतः ते शृण्‍वन्‍ति।"},{"number":17,"verse":"अहं युष्‍मान् वदामि यूयं यत् पश्‍यथ, यत् च युष्‍माभिः कर्णैः संश्रूयते, तानि सर्वाणि श्रोतुं द्रष्‍टुं च अनेकाः नबिनः धार्मिकाश्‍च ऐच्‍छन्, परन्‍तु तैः न दृष्‍टम् न श्रुतम् च।"},{"number":18,"verse":"( बीजवप्‍तुः दृष्‍टान्‍तस्‍य व्‍याख्‍या) ( ( 480 4:14-20 ; 490 8:11-15 )) “इदानीं यूयं वप्‍तुः दृष्‍टान्‍तं शृणुत।"},{"number":19,"verse":"कश्‍चित् राज्‍यस्‍य वाक्‍यं शृण्‍वन् अपि न बुध्‍यते, तदा तस्‍य मनसि यत् उप्‍तं, दुष्‍टः आगत्‍य, समादाय च गच्‍छति, ते ईदृशाः जनाः सन्‍ति, ये पथः पार्श्‍वे उप्‍ताः।"},{"number":20,"verse":"यानि बीजानि पाषाणभूमौ उप्‍तानि, ते नराः सन्‍ति ये वचनं श्रुत्‍वा एव प्रसन्‍नतया तत् गृह्णन्‍ति,"},{"number":21,"verse":"परन्‍तु मूलस्‍य अभावे क्षणस्‍थिराः। वचनस्‍य कारणात् संकटेषु विचलिताः भवन्‍ति।"},{"number":22,"verse":"यानि बीजानि कंटकेषु उप्‍तानि, ते जनाः सन्‍ति ये वचनं शृण्‍वन्‍ति, परन्‍तु धनस्‍य मोहः तथा सांसारिकी चिन्‍ता तत् वचनं पीडयतः, अतः निष्‍फलाः भवन्‍ति।"},{"number":23,"verse":"बीजानि यानि उत्तमभूमौ उप्‍तानि ते सम्‍यक् उप्‍ताः नराः, ये वचनानि शृण्‍वन्‍ति, अवबुध्‍यन्‍ते च, फलयुक्‍ताः भवन्‍ति - कश्‍चित् शतगुणं कश्‍चित् षष्‍ठिगुणं, कश्‍चित् त्रिंशत् गुणम्। यस्‍य कर्णौ स्‍तः सः शृणोतु।”"},{"number":24,"verse":"( गोधूमवन्‍यबीजयोः दृष्‍टान्‍तः) येशुः तेषां समक्षे एकम् अन्‍यं दृष्‍टान्‍तं प्रस्‍तुतवान्, “स्‍वर्गस्‍य राज्‍यं तस्‍य मनुष्‍यस्‍य सदृशः अस्‍ति, येन स्‍वक्षेत्रे सुबीजम् उप्‍तम्।"},{"number":25,"verse":"किन्‍तु लोकेषु सुप्‍तेषु, तस्‍य शत्रुः आगच्‍छत्, गोधूमेषु च वन्‍यानि बीजानि उप्‍त्‍वा जगाम।"},{"number":26,"verse":"ततः शस्‍यानि प्ररुह्य फलवन्‍त्‍यानि अभवन्, तदा वन्‍यानि बीजानि अपि दृष्‍टिगोचराणि अभवन्।"},{"number":27,"verse":"दासाः ततः स्‍वामिनं समागत्‍य इदम् अवदन्, “स्‍वामिन्! किं भवान् क्षेत्रे सुबीजानि न उप्‍तवान्? क्षेत्रे वन्‍यबीजानि कथं जातानि सन्‍ति?"},{"number":28,"verse":"स्‍वामी तान् अब्रवीत् - वैरिणा केनचित् कृतम्। दासाः तं पुनः अपृच्‍छन्, किं भवान् इच्‍छति वयं वन्‍यबीजानां संग्रहं कुर्याम?"},{"number":29,"verse":"स्‍वामी तान् प्रत्‍युत्तरितवान् - मा एवम् स्‍यात् यतः एवं न सम्‍भवेत्, युष्‍माभिः वन्‍यबीजानि संग्रहणसमये तैः सह सकलाः गोधूमाः अपि उन्‍मूलिताः करिष्‍यन्‍ते। उभयोः कर्त्तनं यावत् सहवृद्धेः प्रतीक्ष्‍यध्‍वम्।"},{"number":30,"verse":"कर्त्तनस्‍य समये अहं कर्त्तकान् कथयिष्‍यामि प्रथमं वन्‍यबीजानि संगृह्णीत, ततः परम् तानि कूर्चेषु दाहनार्थम् बध्‍नीत, ततः गोधूमान् मम कुशूलेषु संगृह्णीत।”"},{"number":31,"verse":"( सर्षपबीजम्) ( ( 480 4:30-32 ; 490 13:18-19 )) पुनः तेषां समक्षे एकं दृष्‍टान्‍तम् अभाषत, स्‍वर्गराज्‍यं सर्षपबीजेन सदृशम् वर्तते, यत् आदाय कश्‍चित् नरः आत्‍मनः क्षेत्रे उप्‍तवान्।"},{"number":32,"verse":"एतत् तु सर्वबीजेषु क्षोदीयः, परन्‍तु वृद्ध्‍वा सर्वेभ्‍यः शस्‍येभ्‍यः वृहत् जायते, यस्‍य शाखासु खगाः निवसन्‍ति।"},{"number":33,"verse":"( किण्‍वम्) ( ( 480 4:33-34 )) येशुः तान् एकम् अन्‍यं दृष्‍टान्‍तम् अश्रावयत् “स्‍वर्गस्‍य राज्‍यं तेन किण्‍वेन सदृशम् अस्‍ति, तत् आदाय कयाचिद् योषिता द्रोणत्रयमितैः गोधूमचूर्णकैः सह सम्‍यक्तया मिश्रितवती, सकलं चूर्णकम् किण्‍वरूपेण अभवत्।”"},{"number":34,"verse":"( दृष्‍टान्‍तवचसां प्रयोगः) ( ( 480 4:33-34 )) येशुः दृष्‍टान्‍तवचनैः सर्वम् सर्वान् व्‍यबोधयत्। विना दृष्‍टान्‍तवचनं तान् किञिचत् न जगाद,"},{"number":35,"verse":"येन नबिना प्रोक्‍तम एतत् वाक्‍यं पूर्णं व्रजेत् “अहं सर्वदा दृष्‍टान्‍तवाक्‍यानि व्‍याहरिष्‍यामि। आ जगत्‍सृष्‍टितः यत् गूढं वर्तते, तम् अहं प्रकटं करिष्‍यामि।”"},{"number":36,"verse":"( वन्‍यबीजानां दृष्‍टान्‍तस्‍य व्‍याख्‍या) सकलान् लोकान् विसृज्‍य येशुः गृहम् आगच्‍छत्। तस्‍य शिष्‍याः तम् उपेत्‍य बभाषिरे, प्रभो! क्षेत्रे वन्‍यबीजानां दृष्‍टान्‍तम् अस्‍मान् बोधय।"},{"number":37,"verse":"येशुः तान् अब्रवीत् - “सुबीजानां वप्‍ता मानवपुत्रः,"},{"number":38,"verse":"क्षेत्रं जगत्,"},{"number":39,"verse":"वन्‍यबीजं वैरी दुष्‍टः; कर्त्तनम् जगतः अन्‍तः अस्‍ति, कर्त्तितारश्‍च स्‍वर्गस्‍य दूताः सन्‍ति।"},{"number":40,"verse":"यथा जनाः वन्‍यानि बीजानि संगृह्य अग्‍नौ दाहयन्‍ति, तथैव जगतः अन्‍ते भविष्‍यति।"},{"number":41,"verse":"मानवपुत्रः स्‍वीयान् स्‍वर्गदूतान् प्रेषयिष्‍यति। ते तस्‍य राज्‍यस्‍य सर्वान् अधार्मिकान् जनान् बाधकद्रव्‍यानि च संगृह्य अग्‍निकुण्‍डे प्रक्षेप्स्‍यन्‍ति।"},{"number":42,"verse":"तत्र ते रोदनं दन्‍तघर्षणम् करिष्‍यन्‍ति।"},{"number":43,"verse":"तदा धार्मिकाः स्‍वपितुः राज्‍ये सूर्यवत् भास्‍यन्‍ति। यस्‍य श्रोत्रे स्‍तः, सः शृणोतु।"},{"number":44,"verse":"( गुप्‍तधनम्) “स्‍वर्गराज्‍यं क्षेत्रे निगूढ़धनेन सदृशं वर्तते, यत् कश्‍चित् जनः लभते, पुनः तत्र निगूढ़यति। सः आनन्‍देन सह गच्‍छति, सर्वस्‍वं विक्रीय तत् क्षेत्रं क्रीणाति च।"},{"number":45,"verse":"( बहुमूल्‍यमुक्‍ता) “स्‍वर्गराज्‍यं पुनः तस्‍य वणिजः इव अस्‍ति, यः उत्तममुक्‍तानाम् अनुसंधाने आसीत्।"},{"number":46,"verse":"यः एकां बहुमूल्‍यकाम् मुक्‍तामासाद्य सानन्‍दः प्रतिगच्‍छति। स्‍वं सर्वस्‍वं विक्रीय ताम् मुक्‍तां क्रीणाति।"},{"number":47,"verse":"( जालस्‍य दृष्‍टान्‍तः) “पुनः स्‍वर्गराज्‍यं तेन जालेन सदृशम् अस्‍ति, यत् सर्वविधान् मत्‍स्‍यकान् गृह्णाति।"},{"number":48,"verse":"तस्‍य जाले पूर्णे सति मत्‍स्‍यजीविनः तत् तटम् आनयन्‍ति। तत्र ते उपविश्‍य सुमत्‍स्‍यकान् पात्रेषु संग्रह कुर्वन्‍ति, कुत्‍सितान् बहिः क्षिपन्‍ति।"},{"number":49,"verse":"संसारस्‍य अन्‍ते एवमेव भविष्‍यति। स्‍वर्गदूताः गत्‍वा धार्मिकाणाम् मध्‍यतः दुष्‍टान् जनान् पृथक्कृत्‍य"},{"number":50,"verse":"अग्‍निकुण्‍डके क्षेप्‍स्‍यन्‍ति। तत्र ते जनाः दन्‍तकान् दन्‍तैः धर्षिष्‍यन्‍ति रोदिष्‍यन्‍ति च।"},{"number":51,"verse":"( प्राचीना तथा नूतना शिक्षा) “किं यूयं सर्वम् एतद् अबुध्‍यध्‍वम्? शिष्‍याः तम् अकथयन् - “अस्‍माभिः ज्ञातं सर्वम्।”"},{"number":52,"verse":"येशुः तान् उवाच - “प्रत्‍येकः शास्‍त्री यः स्‍वर्गराज्‍यस्‍य विषये शिक्षितः, असौ तेन गृहस्‍थेन सदृशः यः निजकोषतः पुराणानि नवानि च वस्‍तूनि निःसारयति।”"},{"number":53,"verse":"दृष्‍टान्‍तेषु समाप्‍ते येशुः तत्रतः जगाम।"},{"number":54,"verse":"( गृहनगरनासरतस्‍य यात्रा) ( ( 480 6:1-6 ; 490 4:16-30 )) येशुः स्‍वकं नगरम् आगतवान्, यत्र सः जनान् तेषां सभागृहे उपदिशति स्‍म। जनाः विस्‍मयभूताः अकथयन्, “अस्‍मै इदं ज्ञानम् सामर्थ्‍यञच कुत्रतः अलभेताम्?"},{"number":55,"verse":"किम् असौ तक्ष्‍णः पुत्रः न वर्तते? किं मरिया अस्‍य माता न? किं याकूबः, यूसुफः, सिमोनः, यूदसः अस्‍य भ्रातरः न सन्‍ति?"},{"number":56,"verse":"किं अस्‍य सर्वाः भगिन्‍यश्‍च अस्‍माकं मध्‍ये न सन्‍ति? तद् एतत् सर्वम् अस्‍मै कुत्रतः प्राप्‍तम्?”"},{"number":57,"verse":"सर्वे येशौ विश्‍वासं कर्तुम् न अशक्‍नुवन्। येशुः तान् अवदत् - “स्‍वस्‍मिन् नगरे स्‍वके गेहे च नबिनः सम्‍मानः न भवति।”"},{"number":58,"verse":"जनानाम् अविश्‍वासकारणात् बहवः चमत्‍काराः तेन न दर्शिताः।"}]}
{"bibleAbbr":"neNRV2012","bookName":"दानिएल","bookEnglishName":"Daniel","chapterNumber":8,"verses":[{"number":1,"verse":"( दानिएलले देखेका साँढ भेडा र बोकाको दर्शन) अघिल्‍लो दर्शन मलाई देखा परेपछि, राजा बेलसजरको राज्‍यकालको तेस्रो वर्षमा म, दानिएलले एउटा अर्को दर्शन देखें।"},{"number":2,"verse":"मेरो दर्शनमा मैले आफैलाई एलाम प्रदेशको शूशनको किल्‍लामा देखें; दर्शनमा म ऊलै नहरको छेउमा थिएँ।"},{"number":3,"verse":"मैले हेरें, र मेरो सामु नहरको छेउमा उभिरहेको दुई सीङ भएको एउटा भेड़ा थियो, र ती सीङहरू लामा थिए। तीमध्‍ये एउटा अर्कोभन्‍दा लामो थियो, तर त्‍यो पछि उम्रेको थियो।"},{"number":4,"verse":"त्‍यो भेड़ाले पश्‍चिम र उत्तर र दक्षिणतिर हानिरहेको मैले हेरें। त्‍यसको विरुद्धमा कोही पनि खड़ा हुन सकेन र कसैले पनि त्‍यसको शक्तिबाट छुटाउन सकेन। त्‍यसले जे इच्‍छा लाग्‍यो, त्‍यही गर्‍यो र महान् बन्‍यो।"},{"number":5,"verse":"जसै मैले यसबारे विचार गर्दैथिएँ, अचानक आँखाहरूका बीचमा एउटा विशेष सीङ भएको एउटा बोका जमिनलाई नछोइकन पूरा पृथ्‍वीलाई पार गर्दै पश्‍चिमबाट आयो।"},{"number":6,"verse":"मैले देखेको नहरको छेउमा खड़ा भएको दुई सीङ्गे भेड़ातिर त्‍यो आयो र ठूलो झोँकले त्‍यसलाई हान्‍यो।"},{"number":7,"verse":"रीसले चूर भई त्‍यसले भेड़ालाई आक्रमण गरी हानेर त्‍यसका दुई वटै सीङ भाँचिदिएको मैले देखें। त्‍यसको विरुद्ध खड़ा हुन त्‍यो भेड़ा शक्तिहीन थियो। त्‍यस बोकाले त्‍यसलाई जमिनमा पछारिदियो र त्‍यसमाथि टेक्‍यो, र त्‍यसको शक्तिबाट भेड़ालाई छुटाउन कसैले पनि सकेन।"},{"number":8,"verse":"त्‍यो बोको अति ठूलो भयो, तर त्‍यसका शक्तिको चरम सीमामा त्‍यसको विशाल सीङ भाँचियो र त्‍यसको सट्टामा आकाशका चारै बतासतर्फ विशेष सीङहरू उम्रे।"},{"number":9,"verse":"तिनीहरूमध्‍येबाट अर्को एउटा सीङ आयो, जो सानोबाट सुरु भयो तर दक्षिणतिर र पूर्वतिर र सुन्‍दर भूमितिर शक्तिशाली हुँदै बढ्दैगयो।"},{"number":10,"verse":"स्‍वर्गका सेनाहरूसम्‍म नपुगुञ्‍जेल त्‍यो बढ्दैगयो, र त्‍यसले केही ताराका दललाई तल पृथ्‍वीमा खसाल्‍यो र तीमाथि खुट्टाले कुल्‍च्‍यो। ( )"},{"number":11,"verse":"त्‍यसले आफैलाई राजकुमार जत्तिकै महान् तुल्‍यायो। त्‍यसले उहाँबाट दैनिक बलिदान खोस्‍यो, र उहाँको पवित्रस्‍थान तल झारियो।"},{"number":12,"verse":"विद्रोहको कारणले पवित्र जनहरूका सेना र दैनिक बलिदान त्‍यसलाई सुम्‍पियो। त्‍यसले गरेका सबै काममा त्‍यो सफल भयो, र सत्‍यलाई भूइँमा फ्‍याँकियो।"},{"number":13,"verse":"त्‍यसपछि मैले एउटा पवित्र जनले बोलेको सुनें, र अर्का पवित्र जनले उनलाई भने, “यो दर्शन पूरा हुन कति समय लाग्‍ला— अर्थात्, दैनिक बलिदान, उजाड़ पार्ने विद्रोह, र पवित्रस्‍थान र सेनालाई खुट्टाले कुल्‍चिनेसम्‍बन्‍धी दर्शन पूरा हुन कति समय लाग्‍ला?”"},{"number":14,"verse":"उनले मलाई भने, “दुई हजार तीन सय साँझ र बिहान लाग्‍नेछ, तब पवित्रस्‍थानको पून:अर्पण हुनेछ।”"},{"number":15,"verse":"( दर्शनको अर्थ) जसै म, दानिएल, दर्शन हेर्दैथिएँ र त्‍यो बुझ्‍न कोशिश गर्दैथिएँ, मानिसको रूपमा एक जना मेरो सामु उभिए।"},{"number":16,"verse":"अनि मैले ऊलैबाट यसो भनेर बोलाएको मानिसको स्‍वर सुनें, “हे गब्रिएल, यस मानिसलाई दर्शनको अर्थ बताइदेऊ।” ( , )"},{"number":17,"verse":"जसै तिनी म उभिएको ठाउँ नजिक आए, म डरले भयभीत भएर लम्‍पसार परें। तिनले मलाई भने, “हे मानिसको पुत्र, यो बुझ कि दर्शनले अन्‍तको समयलाई सङ्केत गर्दछ।”"},{"number":18,"verse":"तिनले मसँग बोल्‍दैगर्दा, मेरो अनुहार भूइँमा थियो र म मस्‍त निद्रामा थिएँ। तब तिनले मलाई छोएर मेरो खुट्टामा उभ्‍याए।"},{"number":19,"verse":"तिनले भने, “क्रोधको समयमा पछि के हुनेछ, म तिमीलाई बताउन लागिरहेछु, किनभने दर्शनले तोकिएको अन्‍तको समयलाई बताउँदछ।"},{"number":20,"verse":"तिमीले देखेको त्‍यस दुई सीङे भेड़ाले मादी र फारसका राजाहरूलाई जनाउँछ।"},{"number":21,"verse":"त्‍यो रौँले ढाकेको बोकाचाहिँ ग्रीसको राजा हो, र त्‍यसका आँखाका बीचमा भएको ठूलो सीङ त्‍यसको प्रथम राजा हो।"},{"number":22,"verse":"त्‍यस भाँचिएको सीङको सट्टामा उम्रेका चार सीङहरूचाहिँ त्‍यसैबाट निस्‍केका चार राज्‍यहरू हुन्, तर पहिलो राज्‍यजस्‍तो ती बलिया हुनेछैनन्।"},{"number":23,"verse":"तिनीहरूका राज्‍यकालका पछिल्‍ला दिनहरूमा जब विद्रोहीहरूको दुष्‍टता चरम सीमामा पुगेको हुनेछ, तब एक जना हठी, षड्यन्‍त्रमा पोख्‍त राजा उठ्नेछ।"},{"number":24,"verse":"त्‍यो धेरै बलवान् हुनेछ, तर त्‍यसको आफ्‍नो शक्तिले होइन। त्‍यसले अचम्‍मको विध्‍वंस ल्‍याउनेछ, र जे गर्छ त्‍यसमा सफल हुनेछ। त्‍यसले शक्तिशाली मानिसहरू र पवित्र जनहरूलाई नाश गर्नेछ।"},{"number":25,"verse":"त्‍यसले छललाई सफल पार्नेछ र आफैलाई उच्‍च ठान्‍नेछ। जब तिनीहरूले सुरक्षाको महसूस गर्छन्, त्‍यसले धेरैलाई नष्‍ट गर्नेछ र राजकुमारहरूका राजकुमारको विरुद्धमा त्‍यो खड़ा हुनेछ। तापनि त्‍यो नष्‍ट हुनेछ, तर कुनै मानिसको शक्तिद्वारा होइन।"},{"number":26,"verse":"“तिमीलाई दिइएको साँझहरू र बिहानहरूसम्‍बन्‍धी दर्शन सत्‍य छ, तर त्‍यो दर्शनलाई मोहोर लगाई बन्‍द गर, किनभने यो धेरै पछिको भविष्‍यसँग सम्‍बन्‍धित छ।”"},{"number":27,"verse":"म, दानिएल, अति थकित भएँ र केही दिनसम्‍म बिरामी भई पस्रिएँ। तब म उठेर राजाको कामधन्‍धामा लागें। दर्शनको कारण म व्‍याकुल भएँ, यो समझदेखि बाहिरको कुरा थियो।"}]}
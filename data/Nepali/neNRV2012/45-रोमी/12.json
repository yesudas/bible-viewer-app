{"bibleAbbr":"neNRV2012","bookName":"रोमी","bookEnglishName":"Romans","chapterNumber":12,"verses":[{"number":1,"verse":"( जिउँदो बलि) यसकारण भाइ हो, परमेश्‍वरको कृपालाई ध्‍यानमा राखी म तिमीहरूलाई अनुरोध गर्दछु, कि तिमीहरूको आत्‍मिक उपासनाको रूपमा आ-आफ्‍ना शरीरलाई पवित्र र परमेश्‍वरलाई ग्रहणयोग्‍य हुने जिउँदो बलिको रूपमा अर्पण गर।"},{"number":2,"verse":"यस संसारको ढाँचामा नचल, तर आफ्‍नो मनमा नयाँ भई पूर्ण रूपले परिवर्तित होओ, र परमेश्‍वरको असल, ग्रहणयोग्‍य र सिद्ध इच्‍छा के हो, त्‍यो तिमीहरूले जाँच्‍न सक।"},{"number":3,"verse":"किनभने मलाई दिइएको अनुग्रहद्वारा तिमीहरूमध्‍ये हरेकलाई म आग्रह गर्दछु, जसले आफूलाई जस्‍तो सम्‍झनुपर्छ त्‍यसभन्‍दा बढ़ी नसम्‍झोस्, तर परमेश्‍वरले हरेकलाई दिनुभएको विश्‍वासको नापबमोजिम सन्‍तुलित विचारले सोचोस्।"},{"number":4,"verse":"किनकि जसरी हाम्रो एउटै शरीरमा धेरै अङ्ग हुन्‍छन्, तर सबै अङ्गहरूको एउटै काम हुँदैन, ( )"},{"number":5,"verse":"त्‍यसरी नै हामी जो धेरै छौं, हामी पनि ख्रीष्‍टमा एउटै शरीर हौं, र प्रत्‍येक एक-अर्काका अङ्ग हौं।"},{"number":6,"verse":"हामीलाई दिइएको अनुग्रहअनुसार अलग-अलग वरदानहरू हामी प्रयोग गरौं। अगमवाणीको हो भने, विश्‍वासको परिमाणअनुसार, ( )"},{"number":7,"verse":"सेवाको हो भने, सेवाको काममा, शिक्षा दिनेले शिक्षा दिने काममा,"},{"number":8,"verse":"अर्ती दिनेले अर्ती दिने काममा, दान दिनेले उदारचित्तले, शासन गर्नेले दत्तचित्तसाथ, कृपाको काम गर्नेले खुशीसित।"},{"number":9,"verse":"( प्रेम सम्‍बन्‍धी) प्रेम निष्‍कपट होस्। जुन कुरा खराब छ, त्‍यसलाई घृणा गर। जुन कुरा असल छ, त्‍यसमा लागिरहो।"},{"number":10,"verse":"भातृ-प्रेमसँग एकअर्कालाई प्रेम गर। आफूलाई भन्‍दा बढ़ी अरूलाई आदर गर।"},{"number":11,"verse":"जोशमा पछि नहट। पवित्र आत्‍मामा प्रज्‍वलित होओ, प्रभुको सेवा गर्दैरहो।"},{"number":12,"verse":"आफ्‍नो आशामा आनन्‍द गर, सङ्कष्‍टमा धैर्य धारण गर, प्रार्थनामा निरन्‍तर लागिरहो।"},{"number":13,"verse":"सन्‍तहरूको खाँचोमा सहायता देओ, अतिथिसत्‍कार कायम राख।"},{"number":14,"verse":"तिमीहरूको खेदो गर्नेहरूलाई आशीर्वाद देओ, नसराप। ( ; )"},{"number":15,"verse":"आनन्‍द गर्नेहरूसँग आनन्‍द गर। रुनेहरूसँग रोओ।"},{"number":16,"verse":"एक-अर्कासँग मिलेर बस, अभिमानी नहोओ, तर नम्रहरूसँग सङ्गत गर। कहिल्‍यै अहङ्कारी नहोओ। ( )"},{"number":17,"verse":"कसैलाई खराबको सट्टा खराब नगर। जुन कुरा सबै मानिसहरूका दृष्‍टिमा आदरणीय छ, तिनमा ध्‍यान देओ।"},{"number":18,"verse":"हुन सक्‍छ भने, सकेसम्‍म सबैसँग शान्‍तिमा बस।"},{"number":19,"verse":"प्रिय हो, आफैले कहिल्‍यै बदला नलेओ, तर परमेश्‍वरको क्रोधमा छोडिदेओ। किनभने, लेखिएको छ, “बदला लिने काम मेरो हो, म नै बदला लिनेछु,” परमप्रभु भन्‍नुहुन्‍छ। ( )"},{"number":20,"verse":"बरु, “तिम्रो शत्रु भोकाएको छ भने त्‍यसलाई खुवाओ, त्‍यो तिर्खाएको छ भने त्‍यसलाई पानी देओ। त्‍यसो गर्नाले तिमीले त्‍यसको टाउकोमा आगोको भुङ्ग्रो थुपार्नेछौ।” ( )"},{"number":21,"verse":"खराबीबाट पराजित नहोओ, तर खराबीलाई भलाइले जित।"}]}
{"bibleAbbr":"neNRV2012","bookName":"सपन्‍याह","bookEnglishName":"Zephaniah","chapterNumber":2,"verses":[{"number":1,"verse":"ए शर्मलाग्‍दो जाति हो, तिमीहरू एकसाथ जम्‍मा होओ, एकसाथ जम्‍मा होओ,"},{"number":2,"verse":"नियुक्त गरिएको समय आउन अघि नै, र भुसजस्‍तै त्‍यो दिन बितेर जान अघि, परमप्रभुको भयङ्कर रीस तिमीहरूमाथि आउन अघि, र परमप्रभुका क्रोधको दिन तिमीहरूमाथि आउन अघि नै।"},{"number":3,"verse":"हे देशका दीन हो, तिमीहरू, जो उहाँको आज्ञापालन गर्छौ, परमप्रभुको खोजी गर। धार्मिकता खोज, नम्रता खोज, र परमप्रभुका रीसको दिनमा शायद तिमीहरूले शरण पाउनेछौ।"},{"number":4,"verse":"( पलिश्‍तीको विरुद्धमा) गाजा निर्जन हुनेछ, र अश्‍कलोन भग्‍नावशेष भएर छोड़िनेछ। मध्‍यदिनमा अश्‍दोद खाली पारिनेछ, र एक्रोनचाहिँ उखेलिनेछ। ( ; ; ; ; ; )"},{"number":5,"verse":"समुद्रको किनारमा रहने करेती जातिलाई धिक्‍कार! परमप्रभुको वचन तिमीहरूका विरुद्धमा छ, हे कनान, पलिश्‍तीहरूको देश। “तँमा कुनै बासिन्‍दा नरहने गरी म तँलाई नाश गर्नेछु।”"},{"number":6,"verse":"समुद्रका किनारको देश, जहाँ करेतीहरू बस्‍छन्, त्‍योचाहिँ गोठालाहरू र भेड़ाहरूका निम्‍ति बस्‍ने ठाउँ हुनेछ।"},{"number":7,"verse":"त्‍यो यहूदाका घरानाको बाँकी रहेकाहरूका निम्‍ति हुनेछ। त्‍यहाँ तिनीहरूले खर्क पाउनेछन्। साँझमा तिनीहरू अश्‍कलोनका घरहरूमा सुत्‍नेछन्। परमप्रभु तिनीहरूका परमेश्‍वरले तिनीहरूको वास्‍ता गर्नुहुनेछ। उहाँले तिनीहरूको सौभाग्‍य फर्काउनुहुनेछ।"},{"number":8,"verse":"( मोआब र अम्‍मोनको विरुद्धमा) “मोआबको र अम्‍मोनीहरूको ठट्टा मैले सुनेको छु, जसले मेरो प्रजालाई अपमान गरेका छन् र उनीहरूका देशको विरुद्धमा धम्‍की दिएका छन्। ( ; ; ; ; ; )"},{"number":9,"verse":"यसैकारण सर्वशक्तिमान् परमप्रभु, इस्राएलका परमेश्‍वर भन्‍नुहुन्‍छ, “म जीवित रहेझैँ, निश्‍चय नै मोआब सदोमजस्‍तै र अम्‍मोनीहरू गमोराजस्‍तै झार-जङ्गल र नूनका खाल्‍डा भएको ठाउँ, र सदासर्वदाको निम्‍ति रूखो जमिन हुनेछन्। मेरो प्रजाका बाँकी रहेका मानिसहरूले तिनीहरूलाई लुट्नेछन्, र मेरो प्रजाका बचेकाहरूले तिनीहरूको देश अधिकार गर्नेछन्।” ( )"},{"number":10,"verse":"तिनीहरूका घमण्‍डको सट्टा तिनीहरूले यही पाउनेछन्, किनभने तिनीहरूले सर्वशक्तिमान् परमप्रभुको प्रजालाई अपमान र ठट्टा गरेका थिए।"},{"number":11,"verse":"जब उहाँले देशका सबै देवताहरूलाई नष्‍ट पार्नुहुनेछ, तब तिनीहरूका निम्‍ति परमप्रभु भयङ्कर हुनुहुनेछ। हरेक किनारका जाति-जातिले उहाँको आराधना गर्नेछन्, प्रत्‍येकले आफ्‍नै भूमिमा।"},{"number":12,"verse":"( कूश र अश्‍शूरका विरुद्धमा) “हे कूशी हो, तिमीहरू पनि मेरो तरवारले काटिनेछौ।” ( )"},{"number":13,"verse":"उहाँले उत्तर दिशाको विरुद्धमा आफ्‍नो हात पसारेर अश्‍शूरलाई सर्वनाश गर्नुहुनेछ। उहाँले निनवेलाई पूर्ण रूपमा उजाड़ र मरुभूमिजस्‍तो सुक्‍खा तुल्‍याउनुहुनेछ। ( ; ; )"},{"number":14,"verse":"पशुका बथान र बगाल, सबै किसिमका प्राणी त्‍यहाँ सुत्‍नेछन्। मरुभूमिको लाटोकोसेरो र कराउने लाटोकोसेराले त्‍यहाँका स्‍तम्‍भमा गुँड़ लगाउनेछन्। तिनीहरूको कराइ झ्‍यालहरूबाट प्रतिध्‍वनित हुनेछ। बाटोहरूमा रोड़ा-ढुङ्गाका टुक्राहरू हुनेछन्, देवदारुका दलिनहरू खुलस्‍त देखिनेछन्।"},{"number":15,"verse":"यो त त्‍यही सुरक्षितसाथ निर्धक्‍क बस्‍ने सहर हो, जसले आफ्‍नो हृदयमा भन्‍दथ्‍यो, “म नै हुँ, मबाहेक अरू कोही छैन।” त्‍यो कस्‍तो भग्‍नावशेष भयो, वन-पशुहरूको ओड़ार। त्‍यताबाट भएर जानेहरू सबैले त्‍यसको गिल्‍ला गर्दै मुक्‍का देखाउँछन्।"}]}
{"bibleAbbr":"neNRV2012","bookName":"१ कोरिन्थी","bookEnglishName":"1 Corinthians","chapterNumber":8,"verses":[{"number":1,"verse":"( मूर्तिलाई चढाएको खानेकुरा) अब मूर्तिहरूलाई चढ़ाएको खानेकुरा बारेमा: हामी जान्‍दछौ, कि हामी सबैसित ज्ञान छ। ज्ञानले घमण्‍ड ल्‍याउँछ, तर प्रेमले उन्‍नति गराउँछ।"},{"number":2,"verse":"यदि कसैले “केही जान्‍दछु” भनी ठान्छ भने, उसले जति जान्‍नुपर्ने हो त्यति जानेको हुँदैन।"},{"number":3,"verse":"तर कसैले परमेश्‍वरलाई प्रेम गर्दछ भने त्‍यसलाई परमेश्‍वरले चिन्‍नुहुन्‍छ।"},{"number":4,"verse":"यसकारण मूर्तिहरूलाई चढ़ाएका खानेकुरा खाने विषयमा चाहिँ हामी जान्‍दछौं, कि मूर्तिको कुनै अस्‍तित्‍व नै छैन, र एक परमेश्‍वरबाहेक अरू छैन।"},{"number":5,"verse":"आकाशमा वा पृथ्‍वीमा नाम मात्रका देवदेवताहरू छन् होला। (साँच्‍चै यस्‍ता धेरै “देवदेवताहरू” र “प्रभुहरू” छन्।)"},{"number":6,"verse":"तर हाम्रा निम्‍ति त एउटै परमेश्‍वर पिता हुनुहुन्‍छ, जसबाट सबै थोक हुन आए, अनि उहाँकै निम्‍ति हामी जिउँदछौं— हाम्रा निम्‍ति एउटै प्रभु, येशू ख्रीष्‍ट हुनुहुन्‍छ, जसद्वारा सबै कुरा हुन आए, र जसद्वारा हामी जिउँदछौं।"},{"number":7,"verse":"तापनि सबै मानिसमा त यो ज्ञान हुँदैन। तर कति मानिसहरूलाई मूर्तिपूजाको यति बानी बसेको हुन्‍छ, कि तिनीहरूले यस्‍तो भोजन खाँदा साँच्‍चै मूर्तिलाई चढ़ाएको भनिठान्‍छन्, र तिनीहरूको विवेक दुर्बल भएकोले अशुद्ध बन्‍छ।"},{"number":8,"verse":"तर खानेकुराले हामीलाई परमेश्‍वरको दृष्‍टिमा बढ़ी ग्रहणयोग्‍य बनाउँदैन। नखाँदैमा कुनै हानि छैन र खाँदैमा कुनै लाभ छैन।"},{"number":9,"verse":"तर होशियार होऔ, तिमीहरूको यो स्‍वतन्‍त्रता दुर्बलहरूका निम्‍ति ठोकरको कारण नबनोस्।"},{"number":10,"verse":"किनभने यदि कुनै दुर्बल विवेक भएको मानिसले तिमी ज्ञान भएको मानिसलाई मूर्तिको मन्‍दिरमा खान बसेको देख्‍यो भने, मूर्तिलाई चढ़ाएको खानेकुरा खाने त्‍यसले साहस नगर्ला र?"},{"number":11,"verse":"अनि तिम्रो ज्ञानले गर्दा त्‍यो दुर्बल भाइ नष्‍ट हुन्‍छ, जसको निम्‍ति ख्रीष्‍ट मर्नुभयो।"},{"number":12,"verse":"अब यसरी आफ्‍ना भाइहरूका विरुद्धमा पाप गर्दा र तिनीहरूका दुर्बल विवेकलाई चोट लाउँदा तिमीहरू ख्रीष्‍टको विरुद्धमा पाप गर्दछौ।"},{"number":13,"verse":"यसकारण खानेकुराले मेरो भाइलाई बाधा पार्छ भने म आफ्‍नो भाइलाई बाधा नपार्नलाई कहिल्यै मासु खानेछैनँ।"}]}
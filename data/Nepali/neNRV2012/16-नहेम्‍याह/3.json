{"bibleAbbr":"neNRV2012","bookName":"नहेम्‍याह","bookEnglishName":"Nehemiah","chapterNumber":3,"verses":[{"number":1,"verse":"( मरम्मत गर्ने काम) प्रधान पूजाहारी एल्‍यासीब र तिनका सङ्गी-पूजाहारीहरूले काम सुरु गरेर भेड़ा ढोकाको पुनर्निर्माण गरे। तिनीहरूले त्‍यसका ढोकाहरू खड़ा गरे। तिनीहरूले यो काम सयको बुर्जा र हननेलको बुर्जासम्‍मै सके र त्‍यसलाई अर्पण गरे।"},{"number":2,"verse":"यरीहोका मानिसहरूले त्‍यसैसँग जोड़िएको भाग बनाए, र इम्रीका छोरा जक्‍कूरले अर्को भाग बनाए।"},{"number":3,"verse":"माछा ढोकाचाहिँ हस्‍सेनाका छोराहरूले पुनर्निर्माण गरे। तिनीहरूले त्‍यसका सत्तरीहरू बसाले, र त्‍यसका छेस्‍किनी र आग्‍लाहरू लगाएर ढोकाहरू खड़ा गरे।"},{"number":4,"verse":"उरियाहका छोरा, हक्‍कोसका नाति मरेमोतले अर्को भाग मरम्‍मत गरे। बेरेक्‍याहका छोरा, मशेजेबेलका नाति मशुल्‍लामले अर्को भाग मरम्‍मत गरे, र त्‍यसका छेउको भाग बानाका छोरा सादोकले मरम्‍मत गरे।"},{"number":5,"verse":"तकोका मानिसहरूले अर्को भाग मरम्‍मत गरे, तर तिनीहरूका भारदारहरूचाहिँ आ-आफ्‍ना नाइकेहरूको निर्देशनमा काम गरेर आफैलाई नीच तुल्‍याउन मानेनन्।"},{"number":6,"verse":"येशना ( “येशना” को अर्थ “पुरानो” हो) ढोका पसेहका छोरा योयादा र बसोदयाहका छोरा मशुल्‍लामले मरम्‍मत गरे। तिनीहरूले त्‍यसका सत्तरीहरू बसालेर छेस्‍किनी र आग्‍लाहरू लगाएर ढोकाहरू खड़ा गरे।"},{"number":7,"verse":"तिनीहरूका छेउमा गिबोनी मलत्‍याह र मेरोनोती यादान, गिबोन र मिस्‍पाका मानिसहरूले मरम्‍मत गरे। तिनीहरू यूफ्रेटिस पारिको प्रान्‍तका राज्‍यपालको अधिकारमुनि थिए।"},{"number":8,"verse":"सुनार हरयाहका छोरा उज्‍जीएलले अर्को भाग मरम्‍मत गरे। त्‍यसका छेउको भाग अत्तर बनाउने हनन्‍याहले मरम्‍मत गरे। तिनीहरूले चौड़ा पर्खालसम्‍मै यरूशलेमको पुनर्निर्माण गरे।"},{"number":9,"verse":"यरूशलेमको आधा जिल्‍लाका शासक हूरका छोरा रपायाहले अर्को भाग मरम्‍मत गरे।"},{"number":10,"verse":"त्‍यससँग जोड़िएको भाग हरूमापका छोरा यदायाहले आफ्‍नो घरको सामुन्‍नेको अर्को भाग मरम्‍मत गरे। हशबन्‍याहको छोरा हत्तूशले अर्को भाग मरम्‍मत गरे।"},{"number":11,"verse":"अर्को भागचाहिँ भट्टीको बुर्जासमेत हारीमका छोरा मल्‍कियाह र पहत-मोआबका छोरा हश्‍शूबले मरम्‍मत गरे।"},{"number":12,"verse":"यरूशलेमको आधा जिल्‍लाका शासक हल्‍लोहेशका छोरा शल्‍लूमले आफ्‍ना छोरीहरूको सहायताले अर्को भाग मरम्‍मत गरे।"},{"number":13,"verse":"बेँसी ढोकाचाहिँ हानून र जानोहका बासिन्‍दाहरूले मरम्‍मत गरे। तिनीहरूले त्‍यो पुनर्निर्माण गरे, र छेस्‍किनीहरू र आग्‍लाहरू लगाएर त्‍यसका ढोकाहरू बसाले, र फोहोर ढोकासम्‍मै चार सय पचास मिटर लामो पर्खाल मरम्‍मत गरे।"},{"number":14,"verse":"फोहोर ढोकाचाहिँ बेथ-हक्‍केरेम जिल्‍लाका शासक रेकाबका छोरा मल्‍कियाहले मरम्‍मत गरे। तिनले त्‍यो पुनर्निर्माण गरी छेस्‍किनीहरू र आग्‍लाहरू लगाएर त्‍यसका ढोकाहरू बसाले।"},{"number":15,"verse":"फुहारा ढोकाचाहिँ मिस्‍पा जिल्‍लाका शासक कोल-होजेका छोरा शल्‍लूनले मरम्‍मत गरे। तिनले त्‍यो पुनर्निर्माण गरेर त्‍यसका छाना लगाए, र त्‍यसका छेस्‍किनीहरू र आग्‍लाहरू लगाएर त्‍यसका ढोकाहरू बसाले। तिनले राजाका बगैँचाको छेउमा भएको सिलोआमको तलाउको पर्खाल दाऊदको सहरबाट ओर्लने खुट्किलाहरूसम्‍मै मरम्‍मत गरे।"},{"number":16,"verse":"तिनको छेउमा बेथ-सरको आधा जिल्‍लाका शासक अज्‍बूकका छोरा नहेम्‍याहले दाऊदका चिहानको सामुको एउटा जग्‍गा, बनावटी पोखरी र वीरहरूको घरसम्‍म मरम्‍मत गरे।"},{"number":17,"verse":"तिनको छेउमा बानीका छोरा रेहूमको अधीनमा लेवीहरूले मरम्‍मत गरे। तिनको छेउमा कीलाहको आधा जिल्‍लाका शासक हशब्‍याहले आफ्‍नो जिल्‍लाको निम्‍ति मरम्‍मत गरे।"},{"number":18,"verse":"तिनको छेउमा तिनका देशवासीहरूले कीलाहको आधा जिल्‍लाका शासक हेनादादका छोरा बिन्‍नूईको अधीनमा मरम्‍मत गरे।"},{"number":19,"verse":"तिनको छेउमा मिस्‍पाका शासक येशूअका छोरा एसेरले अर्को एउटा भाग हतियारखानाका भिरालोको सामुन्‍नेदेखि मरम्‍मत गरे।"},{"number":20,"verse":"तिनको छेउमा जब्‍बैका छोरा बारूकले जोशिला भई अर्को एउटा भाग कुनादेखि प्रधान पूजाहारी एल्‍यासीबका घरको ढोकासम्‍म मरम्‍मत गरे।"},{"number":21,"verse":"तिनको छेउमा उरियाहका छोरा, हक्‍कोसका नाति मरेमोतले अर्को एउटा भाग एल्‍यासीबका घरको ढोकादेखि तिनका घरको छेउसम्‍मै मरम्‍मत गरे।"},{"number":22,"verse":"तिनको छेउमा यरूशलेमका छेउछाउका क्षेत्रमा बस्‍ने पूजाहारीहरूले मरम्‍मत गरे।"},{"number":23,"verse":"तिनका छेउमा बेन्‍यामीन र हश्‍शूबले आफ्‍नो घरको सामुन्‍ने मरम्‍मत गरे। तिनका छेउमा मासेयाहका छोरा, हननियाका नाति अजर्याहले आफ्‍नो घरको छेउमा मरम्‍मत गरे।"},{"number":24,"verse":"तिनको छेउमा हेनादादका छोरा बिन्‍नूईले अर्को एउटा भाग अजर्याहको घरदेखि कुनाको कोणसम्‍म मरम्‍मत गरे।"},{"number":25,"verse":"उज्‍जैका छोरा पालालले कोण र रक्षकहरूका चोकनेरको माथिल्‍लो महलदेखि बाहिर निस्‍केको बुर्जाको सामुन्‍ने मरम्‍मत गरे।"},{"number":26,"verse":"तिनको छेउमा परोशका छोरा पदायाह र ओफेल डाँड़ामा बस्‍ने मन्‍दिरका सेवकहरूले पूर्वपट्टिको पानी ढोका र बाहिर निस्‍केको बुर्जाको सामुन्‍ने एउटा ठाउँसम्‍म मरम्‍मत गरे।"},{"number":27,"verse":"तिनका छेउमा तकोका मानिसहरूले बाहिर निस्‍केको ठूलो बुर्जादेखि ओफेलको पर्खालसम्‍म अर्को एउटा भाग मरम्‍मत गरे।"},{"number":28,"verse":"अश्‍व ढोकाको मास्‍तिर पूजाहारीहरूले आ-आफ्‍नो घरको सामु मरम्‍मत गरे।"},{"number":29,"verse":"तिनीहरूका छेउमा इम्‍मेरका छोरा सादोकले आफ्‍नो घरको सामु मरम्‍मत गरे। तिनको छेउमा पूर्व ढोकाका द्वारपाल शकन्‍याहका छोरा शमायाहले मरम्‍मत गरे।"},{"number":30,"verse":"तिनको छेउमा शेलेम्‍याहका छोरा हनन्‍याह र सालापका जन्‍तरे छोरा हानूनले अर्को एउटा भाग मरम्‍मत गरे। तिनका छेउमा बेरेक्‍याहका छोरा मशुल्‍लामले आफ्‍नो डेराको सामु मरम्‍मत गरे।"},{"number":31,"verse":"तिनको छेउमा सुनार मल्‍कियाहले निरीक्षण ढोकाका सामुन्‍नेको, मन्‍दिरका सेवकहरू र व्‍यापारीहरूको घरसम्‍म र कुनाका मास्‍तिरको कोठासम्‍म मरम्‍मत गरे।"},{"number":32,"verse":"कुनाका मास्‍तिरको कोठा र भेड़ा ढोकाको बीचमा चाहिँ सुनारहरू र व्‍यापारीहरूले मरम्‍मत गरे।"}]}
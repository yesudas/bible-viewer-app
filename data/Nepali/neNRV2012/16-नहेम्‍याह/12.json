{"bibleAbbr":"neNRV2012","bookName":"नहेम्‍याह","bookEnglishName":"Nehemiah","chapterNumber":12,"verses":[{"number":1,"verse":"( पूजाहारीहरू र लेवीहरू) शालतिएलका छोरा यरुबाबेल र येशूअसँग फर्किआएका पूजाहारीहरू र लेवीहरू यिनै हुन्:"},{"number":2,"verse":"सरायाह, यर्मिया, एज्रा, अमर्याह, मल्‍लूक, हत्तूश,"},{"number":3,"verse":"शकन्‍याह, रेहूम, मरेमोत,"},{"number":4,"verse":"इद्दो, गिन्‍नतोन, अबिया,"},{"number":5,"verse":"मियामीन, मदाहा, बिल्‍गा,"},{"number":6,"verse":"शमायाह, योयारीब, यदायाह,"},{"number":7,"verse":"सल्‍लू, अमोक, हिल्‍कियाह र यदायाह। येशूअको पालोमा पूजाहारीका अगुवाहरू र तिनीहरूका सहयोगीहरू यिनै थिए।"},{"number":8,"verse":"लेवीहरू: येशूअ, बिन्‍नूई, कादमीएल, शरेबियाह, यहूदा र मत्तन्‍याह। मत्तन्‍याह आफ्‍ना सहयोगीहरूसँग धन्‍यवादका भजनहरूका जिम्‍मावाल थिए।"},{"number":9,"verse":"तिनका सहयोगीहरू बक्‍बुक्‍याह र उन्‍नीचाहिँ सेवाहरूमा तिनीहरूका सामुन्‍ने बस्‍थे।"},{"number":10,"verse":"येशूअ योयाकीमका पिता थिए। योयाकीम एल्‍यासीबका पिता थिए। एल्‍यासीब योयादाका पिता थिए।"},{"number":11,"verse":"योयादा जोनाथनका पिता थिए, र जोनाथन यद्दूअका पिता थिए।"},{"number":12,"verse":"योयाकीमको पालोमा यी पूजाहारीहरू आ-आफ्‍ना परिवारका मुखिया थिए: सरायाहका परिवारका मरायाह, यर्मियाका हनन्‍याह,"},{"number":13,"verse":"एज्राका मशुल्‍लाम, अमर्याहका येहोहानान,"},{"number":14,"verse":"मल्‍लूकका जोनाथन, शकन्‍याहका योसेफ,"},{"number":15,"verse":"हारीमका अदना, मरेमोतका हल्‍कै।"},{"number":16,"verse":"इद्दोका जकरिया, गिन्‍नतोनका मशुल्‍लाम,"},{"number":17,"verse":"अबियाका जिक्री, मिन्‍यामीन र मोदाहाका पिल्‍तै,"},{"number":18,"verse":"बिल्‍गाका शम्‍मूअ, शमायाहका यहोनातान,"},{"number":19,"verse":"योयारीबका मत्तनै, यदायाहका उज्‍जी,"},{"number":20,"verse":"सल्‍लूका कल्‍लै, अमोकका एबेर,"},{"number":21,"verse":"हिल्‍कियाहका हशब्‍याह, यदायाहका नतनेल।"},{"number":22,"verse":"एल्‍यासीब, योयादा, योहानान र यद्दूअका पालाका लेवीहरूका परिवारहरूका तथा पूजाहारीका मुखियाहरूका नाउँ फारसी राजा दाराको शासनकालमा लेखिएका थिए।"},{"number":23,"verse":"लेवी परिवारहरूका मुखियाहरूका नाउँचाहिँ एल्‍यासीबका छोरा योहानानको पालासम्‍मै इतिहासको पुस्‍तकमा लेखिएका थिए।"},{"number":24,"verse":"लेवीहरूका अगुवाहरू हशब्‍याह, शरेबियाह, कादमीएलका छोरा येशूअ, र तिनीहरूका सहयोगीहरू, जो तिनीहरूका सामुन्‍ने खड़ा हुन्‍थे र आ-आफ्‍नो पालोमा परमेश्‍वरका मानिस दाऊदले तोकेअनुसार पालैपालो स्‍तुति गर्ने र धन्‍यवाद चढ़ाउने गर्थे।"},{"number":25,"verse":"मत्तन्‍याह, बक्‍बुक्‍याह, ओबदिया, मशुल्‍लाम, तल्‍मोन र अक्‍कूबचाहिँ मूल ढोकाका भण्‍डार-कोठाहरूमा रक्षा दिने द्वारपालहरू थिए।"},{"number":26,"verse":"येशूअका छोरा, योसादाकका नाति योयाकीमको पालोमा र राज्‍यपाल नहेम्‍याह र पूजाहारी-शास्‍त्री एज्राका पालामा तिनीहरूले सेवा गरेका थिए।"},{"number":27,"verse":"( यरूशलेमका पर्खालको समर्पण) यरूशलेमका पर्खालको समर्पण गर्दा यरूशलेममा रमाहट गरेर धन्‍यवादका भजन गाउँदै, झ्‍याली, सारङ्गी र वीणाका साथमा समर्पणको उत्‍सव मनाउन तिनीहरूले लेवीहरूलाई आफू बसेका सबै निवास-स्‍थानहरूबाट खोजेर ल्‍याए।"},{"number":28,"verse":"गवैयाहरू यरूशलेमको चारैतिरका ठाउँहरूबाट, अर्थात् नतोपातीहरूका गाउँहरूबाट,"},{"number":29,"verse":"बेथ-गिलगालबाट, अनि गेबा र अज्‍मावेतका इलाकाहरूबाट ल्‍याइएका थिए, किनभने ती गवैयाहरूले यरूशलेमका चारैतिर आफ्‍ना निम्‍ति गाउँहरू बनाएका थिए।"},{"number":30,"verse":"पूजाहारीहरू र लेवीहरूले विधिअनुसार आफू-आफूलाई पवित्र गरे। त्‍यसपछि तिनीहरूले मानिसहरू, मूल ढोकाहरू र पर्खाललाई शुद्ध पारे।"},{"number":31,"verse":"तब मैले यहूदाका अगुवाहरूलाई सहरको पर्खालमाथि जान लाएँ। साथै धन्‍यवाद दिन दुई वटा ठूला स्‍तुति गाउनेहरूका दल नियुक्त गरें। एक दल दाहिनेतिर पर्खालमा फोहोर ढोकासम्‍म जानुपर्थ्‍यो।"},{"number":32,"verse":"त्‍यस दलको पछिपछि होशयाह र यहूदाका आधा अगुवाहरूका साथमा"},{"number":33,"verse":"अजर्याह, एज्रा, मशुल्‍लाम,"},{"number":34,"verse":"यहूदा, बेन्‍यामीन, शमायाह र यर्मिया लागे।"},{"number":35,"verse":"तुरहीको साथमा कति जना पूजाहारीहरू, र जकरिया, जो जोनाथनका छोरा, जो शमायाहका छोरा, जो मत्तन्‍याहका छोरा, जो मीकायाका छोरा, जो जक्‍कूरका छोरा,"},{"number":36,"verse":"जो आसापका छोरा थिए, र तिनका सहयोगीहरू— शमायाह, अज्रेल, मिललै, गिललै, माऐ, नतनेल, यहूदा र हनानी— परमेश्‍वरका जन दाऊदले तोकेका बाजाहरूका साथमा थिए। शास्‍त्री एज्राचाहिँ जुलूसका अगुवा थिए।"},{"number":37,"verse":"तिनीहरू फुहारा ढोकाबाट भएर दाऊदको सहरका सिँढ़ीहरूबाट सोझै पर्खालमा उकालो चढ्ने बाटो भएर दाऊदको घर नाघेर पूर्वतिर भएको पानी ढोकासम्‍म गए।"},{"number":38,"verse":"भजन गाउँदै हिँड्ने दोस्रो दलचाहिँ देब्रेतिर लाग्‍यो। तिनीहरूका पछिपछि मानिसको आधा भागसँग म हिँडें। यो दल पर्खाल माथिमाथि भट्टीको बुर्जा भएर,"},{"number":39,"verse":"चौड़ा पर्खालसम्‍म र एफ्राइमको ढोका, येशना ढोका, माछा ढोका, हननेलको बुर्जा र सयको बुर्जादेखि भेड़ा ढोकासम्‍म गएपछि तिनीहरू गारदको ढोकामा अड़िए।"},{"number":40,"verse":"ती दुई भजन गाउने दल परमप्रभुको भवनमा आ-आफ्‍नै स्‍थानमा बसे। म पनि अधिकृतहरूको आधा दलसँग बसें।"},{"number":41,"verse":"यसै गरी पूजाहारीहरू एल्‍याकीम, मासेयाह, मिन्‍यामीन, मीकाया, एल्‍योएनै, जकरिया र हनन्‍याह तुरहीका साथमा थिए।"},{"number":42,"verse":"र मासेयाह, शमायाह, एलाजार, उज्‍जी, येहोहानान, मल्‍कियाह, एलाम र एसेर पनि थिए। यिज्रहियाहको निर्देशनमा गवैयाहरूले गाए।"},{"number":43,"verse":"र त्‍यस दिन तिनीहरूले आनन्‍द गरेर ठूला बलिदानहरू चढ़ाए, किनकि परमप्रभु परमेश्‍वरले तिनीहरूलाई रमाहट गर्ने अवसर दिनुभएको थियो। स्‍त्रीहरू र बाल-बालिकाहरूले पनि आनन्‍द मनाए। यरूशलेमको आनन्‍दउत्‍सव टाढ़ा-टाढ़ासम्‍म पनि सुनियो।"},{"number":44,"verse":"( पूजाहारी र लेवीहरूको बन्‍दोबस्‍त) त्‍यस बेला भेटीहरू अगौटे फलहरू र दशांशका निम्‍ति भण्‍डारको जिम्‍मा लिन, र सहरहरूका वरिपरि बस्‍तीहरूबाट पूजाहारीहरू र लेवीहरूका निम्‍ति व्‍यवस्‍थाले तोकेबमोजिम हिस्‍सा बटुल्‍न मानिसहरू नियुक्त गरिए। किनभने पूजाहारीहरू र लेवीहरूको सेवाबाट सबै यहूदा साह्रै प्रसन्‍न थिए।"},{"number":45,"verse":"दाऊद र तिनका छोरा सोलोमनले दिएका नियमअनुसार आफ्‍ना परमेश्‍वरको सेवा र शुद्धिको सेवा तिनीहरूले गरे, र यसै गरी गवैयाहरू र द्वारपालहरूले पनि सेवा गरे। ( ; )"},{"number":46,"verse":"किनकि उहिले नै दाऊद र आसापको पालोमा गवैयाहरू परमेश्‍वरको प्रशंसा र धन्‍यवादका भजनका निम्‍ति निर्देशकहरू भएका थिए।"},{"number":47,"verse":"यसैले यरुबाबेल र नहेम्‍याहका पालामा गवैयाहरू र द्वारपालहरूलाई सबै इस्राएलले प्रतिदिनको चाहिएको भाग दिन्‍थे। तिनीहरूले अरू लेवीहरूका भाग पनि छुट्ट्याएर राख्‍थे। अनि लेवीहरूले चाहिँ हारूनका सन्‍तानको भाग छुट्ट्याएर राख्‍थे।"}]}
{"bibleAbbr":"neNRV2012","bookName":"मर्कूस","bookEnglishName":"Mark","chapterNumber":16,"verses":[{"number":1,"verse":"( येशूको पुनरुत्‍थान) ( 470 २८:१-८ ; 490 २४:१-१२ ; 500 २०:१-१० ) शबाथ-दिन बितेपछि मरियम मग्‍दलिनी र याकूबकी आमा मरियम र सलोमीले सुगन्‍धित द्रव्‍य येशूको शरीरमा घस्‍नलाई किने।"},{"number":2,"verse":"साताको पहिलो दिनमा बिहानै घाम झुल्‍कँदा तिनीहरू चिहानमा गए।"},{"number":3,"verse":"अनि तिनीहरूले आपसमा भने, “हाम्रा निम्‍ति चिहानको ढोकाको ढुङ्गा कसले हटाइदेला?"},{"number":4,"verse":"अनि मास्‍तिर हेर्दा तिनीहरूले चिहानको त्‍यो ढुङ्गा हटाइराखेको देखे। त्‍यो ढुङ्गा खूब ठूलो थियो।"},{"number":5,"verse":"अनि चिहानभित्र पसेर तिनीहरूले सेतो वस्‍त्र लाएको एक जना जवान मानिसलाई दाहिनेपट्टि बसिरहेको देखे, र तिनीहरू आश्‍चर्यचकित भए।"},{"number":6,"verse":"तर उनले तिनीहरूलाई भने, “आश्‍चर्य नमान, तिमीहरू नासरतका येशूलाई खोज्‍दछौ, जो क्रूसमा टाँगिनुभएको थियो। उहाँ जीवित भई उठ्नुभएको छ। उहाँ यहाँ हुनुहुन्‍न। उहाँलाई राखेको ठाउँ हेर।"},{"number":7,"verse":"जाओ, र उहाँका चेलाहरू र पत्रुसलाई भनिदेओ कि उहाँ तिमीहरूका अगिअगि गालीलमा जाँदैहुनुहुन्‍छ। उहाँले तिमीहरूलाई भन्‍नुभएबमोजिम तिमीहरू उहाँलाई त्‍यहाँ देख्‍नेछौ।” ( ; )"},{"number":8,"verse":"तिनीहरू निस्‍केर चिहानबाट दौड़े, किनकि डर र आश्‍चर्यले तिनीहरू कामिरहेका थिए। अनि तिनीहरूले कसैलाई केही भनेनन्, किनकि तिनीहरू डराएका थिए।"},{"number":9,"verse":"( प्रभु येशूले चेलाहरूलाई दर्शन दिनुभएको) ( 470 २८:९-२० ; 490 २४:१३-५३ ; 500 २०:११-२३ ; 510 १:४-११ ) [हप्‍ताको पहिलो दिनको बिहानै उहाँ जीवित भई उठ्नुभएपछि उहाँ पहिले मरियम मग्‍दलिनीकहाँ देखा पर्नुभयो। तिनीबाट येशूले सात वटा भूतहरू निकाल्‍नुभएको थियो।"},{"number":10,"verse":"मरियमले गएर उहाँका चेलाहरूलाई यो खबर दिइन्। तिनीहरू विलाप गर्दै रोइरहेका थिए।"},{"number":11,"verse":"तर जब येशू जीवित हुनुभयो र मरियमकहाँ देखा पर्नुभयो भन्‍ने कुरा तिनीहरूले सुने, तब तिनीहरूले पत्‍याएनन्।"},{"number":12,"verse":"त्‍यसपछि दुई चेलाहरू गाउँतिर गइरहेको बेला तिनीहरूकहाँ उहाँ अर्को रूपमा देखा पर्नुभयो।"},{"number":13,"verse":"अनि तिनीहरू फर्केर गई अरूहरूलाई बताए। तर तिनीहरूले उनीहरूलाई पनि विश्‍वास गरेनन्।"},{"number":14,"verse":"पछिबाट उहाँ एघार चेलाहरूकहाँ तिनीहरू भोजनमा बसेको बेला देखा पर्नुभयो। अनि तिनीहरूको अविश्‍वास र हृदयका कठोरताको लागि उहाँले तिनीहरूलाई हप्‍काउनुभयो। किनभने उहाँ मृतकबाट जीवित भई उठ्नुभएपछि उहाँलाई देख्‍नेहरूका कुरा तिनीहरूले विश्‍वास गरेका थिएनन्।"},{"number":15,"verse":"अनि उहाँले तिनीहरूलाई भन्‍नुभयो, “सारा संसारमा गएर सारा सृष्‍टिलाई सुसमाचार प्रचार गर। ( )"},{"number":16,"verse":"विश्‍वास गर्ने र बप्‍तिस्‍मा लिनेले उद्धार पाउनेछ, तर विश्‍वास नगर्ने दोषी ठहरिनेछ।"},{"number":17,"verse":"विश्‍वास गर्नेहरूसँग यी चिन्‍हहरू हुनेछन्— मेरो नाउँमा तिनीहरूले भूतहरू धपाउनेछन्, तिनीहरूले नयाँ भाषाहरूमा बोल्‍नेछन्,"},{"number":18,"verse":"तिनीहरूले सर्पहरू समात्‍नेछन् र कुनै विषालु कुरा पिए तापनि कुनै किसिमले त्‍यसले तिनीहरूको हानि गर्नेछैन। तिनीहरूले रोगीहरूमाथि आफ्‍ना हात राख्‍नेछन् र तिनीहरू निको हुनेछन्।"},{"number":19,"verse":"तब यसरी तिनीहरूसँग बोलिसक्‍नुभएपछि प्रभु येशू स्‍वर्गारोहण हुनुभयो, र परमेश्‍वरको दाहिने बाहुलीतर्फ विराजमान हुनुभयो। ( )"},{"number":20,"verse":"अनि ती चेलाहरूले गएर सबै ठाउँमा प्रचार गरे। प्रभुले तिनीहरूका साथमा काम गर्दैरहनुभयो, र चिन्‍हहरूद्वारा वचनलाई सुदृढ़ पार्नुभयो। आमेन।]"}]}
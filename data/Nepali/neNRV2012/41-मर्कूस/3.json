{"bibleAbbr":"neNRV2012","bookName":"मर्कूस","bookEnglishName":"Mark","chapterNumber":3,"verses":[{"number":1,"verse":"पछिबाट फेरि उहाँ सभाघरमा पस्‍नुभयो। त्‍यहाँ सुकेको हात भएको एक जना मानिस थियो।"},{"number":2,"verse":"कतै उहाँले त्‍यसलाई शबाथ-दिनमा निको पार्नुहुन्‍छ कि भनी उहाँलाई दोष लाउन मानिसहरू उहाँको चेवामा थिए।"},{"number":3,"verse":"तब उहाँले सुकेको हात भएको मानिसलाई भन्‍नुभयो, “यता आऊ।”"},{"number":4,"verse":"उहाँले तिनीहरूलाई भन्‍नुभयो, “शबाथ-दिनमा भलो गर्नु कि खराबी गर्नु, प्राण बचाउनु कि नाश गर्नु, कुनचाहिँ उचित छ?” तर तिनीहरू चूप लागिरहे।"},{"number":5,"verse":"तिनीहरूका हृदयको कठोरतामा दुःखित भई क्रोधित भएर उहाँले तिनीहरू सबैलाई हेर्नुभयो अनि त्‍यस मानिसलाई भन्‍नुभयो, “तिम्रो हात पसार।” त्‍यसले हात पसार्‍यो र त्‍यसको हात निको भयो।"},{"number":6,"verse":"तब निस्‍केर गई उहाँलाई कसरी नाश पारौं भनी फरिसीहरूले तुरुन्‍तै हेरोदीहरूसँग उहाँको विरुद्धमा मतो गरे।"},{"number":7,"verse":"( भीड़हरूले येशूलाई पछ्याएका) ( 470 १२:१५-१६ ; 490 ६:१७-१९ ) त्‍यसपछि येशू आफ्‍ना चेलाहरूसँग समुद्रतिर जानुभयो, र गालीलबाट मानिसहरूको ठूलो भीड उहाँको पछि लाग्‍यो।"},{"number":8,"verse":"यहूदिया, यरूशलेम, इदुमिआ, यर्दनपारी र टुरोस र सीदोनका वरिपरिबाट मानिसहरूको ठूलो भीड उहाँका अचम्‍मका कामको कीर्ति सुनेर उहाँकहाँ आयो।"},{"number":9,"verse":"भीड़ले उहाँलाई नमिचोस् भनी उहाँले आफ्‍ना चेलाहरूलाई आफ्‍नो निम्‍ति एउटा डुङ्गा तयार पार्न लगाउनुभयो। ( ; )"},{"number":10,"verse":"उहाँले धेरैलाई निको पार्नुभएको हुनाले रोग लागेका सबैले उहाँलाई छोऔं भनेर ठेलमठेला गर्दथे।"},{"number":11,"verse":"जब अशुद्ध आत्‍माहरूले उहाँलाई देख्‍दथे, तब उहाँको अगि घोप्‍टो परेर यसो भन्‍दै कराउँथे, “तपाईं परमेश्‍वरका पुत्र हुनुहुन्‍छ।”"},{"number":12,"verse":"तर उहाँलाई प्रकट नगर्नू भनी तिनीहरूलाई उहाँले कड़ा हुकुम दिनुभयो।"},{"number":13,"verse":"( बाह्र चेलाहरूको नियुक्ति) ( 470 १०:१-४ ; 490 ६:१२-१६ ) त्‍यसपछि येशू डाँड़ामा उक्‍लनुभयो, र उहाँले चाहनुभएका जतिलाई बोलाउनुभयो, र तिनीहरू उहाँकहाँ आए।"},{"number":14,"verse":"आफूसँग रहन र प्रचार गर्न पठाउनलाई उहाँले बाह्र जनालाई नियुक्त गर्नुभयो,"},{"number":15,"verse":"र तिनीहरूलाई भूतहरू निकाल्‍ने अधिकार पनि दिनुभयो।"},{"number":16,"verse":"ती बाह्र प्रेरितहरू यी नै हुन्: सिमोन, जसको नाउँ उहाँले पत्रुस राख्‍नुभयो,"},{"number":17,"verse":"जब्‍दियाका छोरा याकूब र याकूबका भाइ यूहन्‍ना। उहाँले तिनीहरूलाई बोअनर्गेश, अर्थात् गर्जनका छोराहरू भन्‍ने नाउँ दिनुभयो।"},{"number":18,"verse":"अन्‍द्रियास, फिलिप, बारथोलोमाइ, मत्ती, थोमा, अल्‍फयसका छोरा याकूब, र थेदियस, सिमोन कनानी,"},{"number":19,"verse":"र यहूदा इस्‍करियोत जसले उहाँलाई धोका दियो।"},{"number":20,"verse":"( येशू र बालजिबुल) ( 470 १२:२२-३२ ; 490 ११:१४-२२ ) त्‍यसपछि येशू फेरि घरतिर जानुभयो। फेरि भीड जम्‍मा भयो, यहाँसम्‍म कि उहाँहरूले भोजन खान पनि पाउनुभएन।"},{"number":21,"verse":"जब येशूका परिवारले यो सुने, तब उहाँलाई लैजानलाई उनीहरू निस्‍के, किनकि उहाँको मन ठेगानमा छैन भनी उनीहरू भन्‍थे।"},{"number":22,"verse":"यरूशलेमबाट आएका व्‍यवस्‍थाका शास्‍त्रीहरूले भने, “त्‍यसमा बालजिबुल भूत छ, र भूतहरूको मालिकद्वारा नै त्‍यसले भूतहरू निकाल्‍दछ।” ( ; ; )"},{"number":23,"verse":"तर उहाँले तिनीहरूलाई आफूकहाँ बोलाएर दृष्‍टान्‍तहरूमा भन्‍नुभयो, “शैतानले शैतानलाई कसरी निकाल्‍न सक्‍छ?"},{"number":24,"verse":"कुनै राज्‍यको आपसमा फूट भयो भने त्‍यो राज्‍य टिक्‍न सक्‍दैन।"},{"number":25,"verse":"कुनै घरको पनि आपसमा फूट भयो भने त्‍यो घर टिक्‍न सक्‍नेछैन।"},{"number":26,"verse":"यदि शैतानले शैतानकै विरुद्धमा खड़ा भएर फाटो ल्‍याएको छ भने त्‍यो टिक्‍न सक्‍दैन, तर त्‍यसको अन्‍त्‍य आइसकेको हुन्‍छ।"},{"number":27,"verse":"कसैले बलियो मानिसको घरमा पसेर उसको धनमाल लुट्न सक्‍दैन जबसम्‍म त्‍यसले त्‍यो बलियो मानिसलाई पहिला बाँध्‍दैन। तब पो त्‍यसले उसको घर लुट्न सक्‍छ।"},{"number":28,"verse":"साँच्‍चै, म तिमीहरूलाई भन्‍दछु, मानिसहरूका सबै पाप र ईश्‍वर-निन्‍दा क्षमा गरिनेछन्,"},{"number":29,"verse":"तर पवित्र आत्‍माको विरुद्धमा निन्‍दा गर्नेलाई कदापि क्षमा हुनेछैन, तर त्‍यो अनन्‍त पापकर्मको दोषी ठहर्छ।’ ( )"},{"number":30,"verse":"उहाँले यो वचन भन्‍नुभयो, किनकि “उसमा अशुद्ध आत्‍मा छ” भनी तिनीहरूले भनेका थिए।"},{"number":31,"verse":"( येशूका आमा र भाइहरू) ( 470 १२:४६-५० ; 490 ८:१९-२१ ) तब उहाँकी आमा र उहाँका भाइहरू त्‍यहाँ आए, र बाहिरै खड़ा भएर उहाँलाई डाकिपठाए।"},{"number":32,"verse":"भीड उहाँको वरिपरि बसिरहेको थियो र तिनीहरूले उहाँलाई भने, “हेर्नुहोस्, तपाईंकी आमा र तपाईंका भाइहरू तपाईंलाई बाहिर खोज्‍दैछन्।”"},{"number":33,"verse":"उहाँले तिनीहरूलाई जवाफ दिएर भन्‍नुभयो, “मेरी आमा र मेरा भाइहरू को हुन्?”"},{"number":34,"verse":"अनि आफ्‍नो वरिपरि चारैतिर हेरेर उहाँले भन्‍नुभयो, “हेर, यी नै हुन् मेरी आमा र मेरा भाइहरू।"},{"number":35,"verse":"किनकि जसले परमेश्‍वरको इच्‍छा पालन गर्छ त्‍यो नै मेरो भाइ र मेरी बहिनी र मेरी आमा हुन्।”"}]}
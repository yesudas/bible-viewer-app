{"bibleAbbr":"neNRV2012","bookName":"मर्कूस","bookEnglishName":"Mark","chapterNumber":1,"verses":[{"number":1,"verse":"( बप्‍तिस्‍मा-दिने यूहन्‍ना मार्ग तयार पार्छन्) ( 470 ३:१-१२ ; 490 ३:१-१८ ; 500 १:१९-२८ ) परमेश्‍वरका पुत्र येशू ख्रीष्‍टको सुसमाचारको आरम्‍भ।"},{"number":2,"verse":"यशैया अगमवक्ताको पुस्‍तकमा यसरी लेखिएको छ: ( ) “हेर, म मेरो दूतलाई तिम्रो अगिअगि पठाउँछु, जसले तिम्रो मार्ग तयार गर्नेछ।"},{"number":3,"verse":"उजाड-स्‍थानमा एक जना कराउनेको आवाज, ( ) ‘परमप्रभुको मार्ग तयार पार, उहाँका पथ सोझा बनाओ’।”"},{"number":4,"verse":"बप्‍तिस्‍मा-दिने यूहन्‍ना पापमोचनको लागि पश्‍चात्तापको बप्‍तिस्‍मा प्रचार गर्दै उजाड-स्‍थानमा देखा परे।"},{"number":5,"verse":"समस्‍त यहूदिया देश र यरूशलेमका सबै बासिन्‍दाहरू तिनीकहाँ निस्‍किआए। र तिनीहरूले आ-आफ्‍ना पाप स्‍वीकार गर्दै तिनीबाट यर्दन नदीमा बप्‍तिस्‍मा लिए।"},{"number":6,"verse":"यूहन्‍नाले ऊँटको रौँबाट बुनेको लुगा लाउँथे, र कम्‍मरमा छालाको पटुका बाँध्‍थे, र सलह र वन-मह खान्‍थे। ( )"},{"number":7,"verse":"तिनले यसो भन्‍दै प्रचार गरे, “जो मपछि आउनुहुन्‍छ उहाँ मभन्‍दा शक्तिशाली हुनुहुन्‍छ, अनि निहुरेर उहाँका जुत्ताका फित्ता फुकाउने लायकको म छैनँ।"},{"number":8,"verse":"मैले तिमीहरूलाई पानीले बप्‍तिस्‍मा दिएको छु, तर उहाँले तिमीहरूलाई पवित्र आत्‍माले बप्‍तिस्‍मा दिनुहुनेछ।”"},{"number":9,"verse":"( येशूको बप्‍तिस्‍मा र परीक्षा) ( 470 ३:१३-१७ ; 470 ४:१-११ ; 490 ३:२१-२२ ; 490 4:1-13 ) अब ती दिनमा येशू गालीलको नासरतबाट आउनुभयो, र यूहन्‍नाबाट यर्दन नदीमा बप्‍तिस्‍मा लिनुभयो।"},{"number":10,"verse":"पानीबाट उक्‍लिआउनेबित्तिकै उहाँले स्‍वर्ग उघ्रिएको र पवित्र आत्‍मालाई ढुकुरको रूपमा आफूमाथि ओर्लंदैगर्नुभएको देख्‍नुभयो।"},{"number":11,"verse":"अनि स्‍वर्गबाट यस्‍तो एउटा आवाज भयो, “तिमी मेरा प्रिय पुत्र हौ, तिमीसँग म अति प्रसन्‍न छु।” ( ; ; ; ; )"},{"number":12,"verse":"पवित्र आत्‍माले उहाँलाई तुरुन्‍तै उजाड-स्‍थानमा लैजानुभयो।"},{"number":13,"verse":"शैतानबाट परीक्षित हुँदै उहाँ चालीस दिन उजाड-स्‍थानमा रहनुभयो। उहाँ जङ्गली जनावरहरूसँग रहनुभयो, र स्‍वर्गदूतहरूले उहाँको सेवा-टहल गरे।"},{"number":14,"verse":"( चेलाहरूको बोलावट) ( 470 ४:१८-२२ ; 490 ५:१-११ ; 500 १:३५-४२ ) अब यूहन्‍ना पक्राउमा परेपछि परमेश्‍वरको सुसमाचार प्रचार गर्दै येशू गालीलमा आउनुभयो।"},{"number":15,"verse":"उहाँले भन्‍नुभयो, “समय पूरा भएको छ, र परमेश्‍वरको राज्‍य नजिक आइपुगेको छ। पश्‍चात्ताप गर, र सुसमाचारमा विश्‍वास गर।” ( )"},{"number":16,"verse":"गालील-समुद्रको किनार-किनारै जाँदैहुनुहुँदा उहाँले सिमोन र तिनका भाइ अन्‍द्रियासलाई समुद्रमा जाल हानिरहेका देख्‍नुभयो। किनकि तिनीहरू जालहारी थिए।"},{"number":17,"verse":"येशूले तिनीहरूलाई भन्‍नुभयो, “मेरो पछि लाग, र म तिमीहरूलाई मानिसहरूका जालहारी बनाउनेछु।”"},{"number":18,"verse":"तिनीहरूले तुरुन्‍तै आफ्‍ना जालहरू छोड़े, र उहाँको पछि लागे।"},{"number":19,"verse":"अनि अलि पर गएपछि उहाँले जब्‍दियाका दुई छोरा याकूब र यूहन्‍नालाई डुङ्गामा बसी जाल तुनिरहेका देख्‍नुभयो।"},{"number":20,"verse":"उहाँले तुरुन्‍त तिनीहरूलाई बोलाउनुभयो, र तिनीहरू आफ्‍ना पिता जब्‍दियालाई ज्‍यामीहरूका साथ डुङ्गामा छोड़ेर उहाँको पछि लागे।"},{"number":21,"verse":"( अशुद्ध आत्‍मा भएको मानिस) ( 490 ४:३१-३७ ) तब उहाँहरू कफर्नहुममा जानुभयो, र तुरुन्‍तै शबाथ-दिनमा ( यहूदीहरूको विश्राम-दिनमा) सभाघरमा पसी उहाँले शिक्षा दिन लाग्‍नुभयो।"},{"number":22,"verse":"अनि तिनीहरू उहाँका शिक्षामा चकित भए। किनकि उहाँले तिनीहरूलाई शास्‍त्रीहरूले जस्‍तो होइन, तर अधिकारसँग सिकाउनुभयो। ( )"},{"number":23,"verse":"त्‍यही बेला त्‍यस सभाघरमा अशुद्ध आत्‍मा भएको एक जना मान्‍छे थियो।"},{"number":24,"verse":"त्‍यसले यसो भन्‍दै चिच्‍च्‍यायो, “हे नासरतका येशू, हामीलाई तपाईंसँग के सरोकार? के तपाईं हामीलाई सर्वनाश पार्नलाई आउनुभएको हो? म तपाईंलाई चिन्‍छु, तपाईं परमेश्‍वरका पवित्र जन हुनुहुन्‍छ।” ( )"},{"number":25,"verse":"तर येशूले त्‍यसलाई यसो भन्‍दै हकार्नुभयो, “चूप लाग्, र त्‍यसबाट निस्‍किजा।”"},{"number":26,"verse":"त्‍यस मान्‍छेलाई लछारपछार पार्दै त्‍यो अशुद्ध आत्‍मा ठूलो स्‍वरले चिच्‍च्‍याएर त्‍यस मान्‍छेबाट निस्‍किगयो।"},{"number":27,"verse":"तब सबै जनाले अचम्‍म माने, र तिनीहरू यसो भन्‍दै आपसमा सोधासोध गर्न लागे, “यो के हो? यो त नयाँ शिक्षा रहेछ। यिनले त अधिकारसँग अशुद्ध आत्‍माहरूलाई पनि आज्ञा गर्छन्, र तिनीहरूले यिनका आज्ञा मान्‍दारहेछन्।”"},{"number":28,"verse":"अनि चाँड़ै नै येशूको कीर्ति गालीलको इलाका वरिपरि चारैतिर फैलियो।"},{"number":29,"verse":"( धेरै जना निको भएका) ( 470 ८:१४-१७ ; 490 ४:३८-४१ ) अब उहाँ तुरुन्‍तै सभाघरबाट निस्‍केर याकूब र यूहन्‍नाका साथमा सिमोन र अन्‍द्रियासको घरमा पस्‍नुभयो।"},{"number":30,"verse":"सिमोनकी सासू जरोले थला परेकी थिइन्, र तिनीहरूले झट्टै उहाँलाई तिनको विषयमा भने।"},{"number":31,"verse":"उहाँले नजिक आएर तिनको हात समाती तिनलाई उठाउनुभयो, र जरोले तिनलाई छोडिहाल्‍यो। अनि तिनले उहाँहरूको सेवा गरिन्।"},{"number":32,"verse":"त्‍यो साँझ घाम डुबेपछि मानिसहरूले उहाँकहाँ बिरामीहरू र भूत लागेकाहरू जम्‍मैलाई ल्‍याए।"},{"number":33,"verse":"सारा सहर नै घरको ढोकामा जम्‍मा भएको थियो।"},{"number":34,"verse":"अनेक किसिमका रोगले ग्रस्‍त भएका धेरै बिरामीहरूलाई उहाँले निको पार्नुभयो, र धेरै भूतहरूलाई निकाल्‍नुभयो, तर भूतहरूले उहाँलाई चिनेका हुनाले उहाँले तिनीहरूलाई बोल्‍न दिनुभएन।"},{"number":35,"verse":"( एकान्‍तमा येशूको प्रार्थना) ( 490 ४:४२-४४ ) बिहान उज्‍यालो हुनभन्‍दा धेरै अघि उठेर उहाँ बाहिर एकान्‍त ठाउँमा जानुभयो, र त्‍यहाँ प्रार्थना गर्नुभयो।"},{"number":36,"verse":"सिमोन र तिनीसँग हुनेहरू उहाँलाई खोज्‍दैगए।"},{"number":37,"verse":"उहाँलाई भेट्टाएपछि तिनीहरूले भने, “सबैले तपाईंलाई खोजिरहेका छन्।”"},{"number":38,"verse":"तब उहाँले तिनीहरूलाई भन्‍नुभयो, “आओ, हामीहरू नजिकका अरू सहरहरूमा जाऔं, र त्‍यहाँ पनि म प्रचार गर्न पाऊँ, किनकि यसैको निम्‍ति म आएको हुँ।”"},{"number":39,"verse":"अनि सारा गालीलमा तिनीहरूका सभाघरहरूमा प्रचार गर्दै र भूतहरूलाई निकाल्‍दै उहाँ हिँड्नुभयो। ( ; )"},{"number":40,"verse":"( कुष्‍ठरोगी निको पारिएको) ( 470 ८:१-४ ; 490 ५:१२-१६ ) अनि एक जना कुष्‍ठरोगी उहाँकहाँ आएर घुँड़ा टेक्‍दै यसो भनेर बिन्‍ती गर्‍यो, “तपाईंले इच्‍छा गर्नुभयो भने मलाई निको पार्न सक्‍नुहुन्‍छ।”"},{"number":41,"verse":"तब दयाले भरिएर उहाँले आफ्‍नो हात पसारी त्‍यसलाई छुनुभयो, र त्‍यसलाई भन्‍नुभयो, “म इच्‍छा गर्दछु, तिमी निको भइजाऊ।”"},{"number":42,"verse":"त्‍यति नै बेला त्‍यसको कुष्‍ठरोग त्‍यसबाट हट्यो, र त्‍यो निको भइहाल्‍यो।"},{"number":43,"verse":"अनि उहाँले त्‍यसलाई कड़ा आज्ञा दिएर यसो भनी तुरुन्‍तै पठाउनुभयो,"},{"number":44,"verse":"“हेर, तिमीले यो कसैलाई नभन्‍नू, तर गएर तिमी आफैलाई पूजाहारीकहाँ देखाऊ र तिमी निको भएकोमा मानिसहरूका प्रमाणको लागि मोशाको आज्ञाबमोजिम बलि चढ़ाऊ।” ( )"},{"number":45,"verse":"तर त्‍यो निस्‍केर गयो, अनि यस विषयमा खुल्‍लमखुल्‍ला प्रचार गर्न लाग्‍यो, र येशू फेरि सहरमा खुलस्‍त प्रवेश गर्न सक्‍नुभएन, र एकान्‍त ठाउँहरूमा रहनुभयो। तर मानिसहरू चारैतिरबाट उहाँकहाँ आए।"}]}
{"bibleAbbr":"neNRV2012","bookName":"मर्कूस","bookEnglishName":"Mark","chapterNumber":15,"verses":[{"number":1,"verse":"( पिलातसको सामुन्‍ने येशू) ( 470 २७:११-३१ ; 490 २३:२-३ , 490 १८-२५ ; 500 १८:२८-४० ; 500 १९:१-१६ ) बिहान हुने बित्तिकै मुख्‍य पूजाहारीहरू, धर्म-गुरुहरू, शास्‍त्रीहरू र जम्‍मै महासभाले आपसमा सल्‍लाह गरी येशूलाई बाँधेर लगे, र पिलातसकहाँ सुम्‍पिदिए।"},{"number":2,"verse":"पिलातसले उहाँलाई सोधे, “के तिमी यहूदीहरूका राजा हौ?” उहाँले उनलाई जवाफ दिनुभयो, “तपाईं नै त्‍यसो भन्‍नुहुन्‍छ।”"},{"number":3,"verse":"मुख्‍य पूजाहारीहरूले उहाँमाथि धेरै कुराको दोष लगाए।"},{"number":4,"verse":"पिलातसले उहाँलाई फेरि यसो भनेर सोधे, “के तिमीसित केही जवाफ छैन? हेर, तिम्रो विरुद्धमा तिनीहरूले कति कुराहरूको दोष लगाउँछन्।”"},{"number":5,"verse":"तर येशूले फेरि केही जवाफ दिनुभएन, यहाँसम्‍म कि पिलातस छक्‍क परे।"},{"number":6,"verse":"निस्‍तार-चाड़को बेला मानिसहरूले मागेको एक जना कैदीलाई तिनीहरूका निम्‍ति पिलातसले छोड्ने गर्थे।"},{"number":7,"verse":"विद्रोहको समयमा हत्‍या गर्ने विद्रोहीहरू झ्‍यालखानमा थिए। तीमध्‍ये बारब्‍बा नाउँको एक जना त्‍यहाँ थियो।"},{"number":8,"verse":"भीड आयो र पिलातसलाई उनको चलनअनुसार तिनीहरूका निम्‍ति गरिदेऊन् भनी बिन्‍ती गर्न लाग्‍यो।"},{"number":9,"verse":"पिलातसले यसो भनेर तिनीहरूलाई प्रश्‍न गरे, “के म तिमीहरूका निम्‍ति यहूदीहरूका राजालाई छोडिदिऊँ भन्‍ने तिमीहरू चाहन्‍छौ?”"},{"number":10,"verse":"किनकि ईर्ष्‍याले गर्दा नै मुख्‍य पूजाहारीहरूले येशूलाई उनीकहाँ सुम्‍पेका हुन् भनी उनलाई थाहा थियो।"},{"number":11,"verse":"तर बरु बारब्‍बालाई तिनीहरूका निम्‍ति उनले छोडिदेऊन् भनेर मुख्‍य पूजाहारीहरूले भीड़लाई सुर्‍याए।"},{"number":12,"verse":"पिलातसले फेरि तिनीहरूलाई सोधे, “त्‍यसो भए जसलाई तिमीहरू यहूदीहरूका राजा भन्‍छौ, उसलाई चाहिँ म के गरूँ त?”"},{"number":13,"verse":"तिनीहरू फेरि चिच्‍च्‍याए, “त्‍यसलाई क्रूसमा टाँग्‍नुहोस्।”"},{"number":14,"verse":"पिलातसले तिनीहरूलाई भने, “किन? उसले के अपराध गरेको छ र?” तर झन् साह्रो गरी चिच्‍च्‍याएर तिनीहरूले भने, “त्‍यसलाई क्रूसमा टाँग्‍नुहोस्।”"},{"number":15,"verse":"तब पिलातसले भीड़लाई सन्‍तुष्‍ट पार्ने इच्‍छाले तिनीहरूका निम्‍ति बारब्‍बालाई छोडिदिए, र येशूलाई कोर्रा लाएर क्रूसमा टाँग्‍न सुम्‍पिदिए।"},{"number":16,"verse":"सिपाहीहरूले उहाँलाई प्रेटोरियन, अर्थात् महलभित्र लगे, र जम्‍मै पल्‍टनलाई भेला गराए।"},{"number":17,"verse":"अनि तिनीहरूले उहाँलाई बैजनी रङ्गको वस्‍त्र लगाइदिए, र काँढ़ाहरूको मुकुट गाँथेर उहाँको शिरमा लगाइदिए,"},{"number":18,"verse":"अनि “यहूदीहरूका राजाको जय” भन्‍दै तिनीहरूले उहाँलाई सलाम गर्न लागे।"},{"number":19,"verse":"अनि तिनीहरूले उहाँको शिरमा निगालोले हिर्काउँदै उहाँलाई थुके, र घुँड़ा टेकेर उहाँलाई दण्‍डवत् गरे।"},{"number":20,"verse":"अनि येशूको गिल्‍ला गरिसकेपछि तिनीहरूले बैजनी वस्‍त्र फुकालिदिए, र उहाँका आफ्‍नै लुगा लगाइदिए। त्‍यसपछि तिनीहरूले उहाँलाई क्रूसमा टाँग्‍नलाई बाहिर लगे।"},{"number":21,"verse":"( येशू क्रूसमा) ( 470 २७:३२-४४ ; 490 २३:३३-४३ ; 500 १९:१७-२७ ) अनि अलेक्‍जेन्‍डर र रूफसका बुबा, कुरेनी बासिन्‍दा सिमोनलाई गाउँबाट आइरहेका तिनीहरूले भेटे, र येशूको क्रूस बोकेर लैजान तिनलाई कर लगाए। ( )"},{"number":22,"verse":"त्‍यसपछि तिनीहरूले येशूलाई गलगथा भन्‍ने ठाउँमा ल्‍याए— गलगथाको अर्थ खोपड़ीको स्‍थान हो।"},{"number":23,"verse":"अनि तिनीहरूले उहाँलाई मूर्र मिसाएको दाखमद्य दिए। तर उहाँले त्‍यो ग्रहण गर्नुभएन।"},{"number":24,"verse":"तिनीहरूले उहाँलाई क्रूसमा टाँगे। अनि कसले कुन भाग पाउने सो निश्‍चय गर्न चिट्ठा हालेर तिनीहरूले उहाँका लुगाहरू आपसमा बाँड़े। ( )"},{"number":25,"verse":"तिनीहरूले उहाँलाई क्रूसमा टाँग्‍दा बिहानको नौ बजेको थियो।"},{"number":26,"verse":"उहाँको दोष-पत्रमा “यहूदीहरूका राजा” भन्‍ने लेखिएको थियो।"},{"number":27,"verse":"तिनीहरूले उहाँसँग दुई जना डाँकूहरू क्रूसमा टाँगे— एउटालाई उहाँको दाहिनेपट्टि, र अर्कालाई उहाँको देब्रेपट्टि।"},{"number":28,"verse":"[धर्मशास्‍त्रको वचन यसरी पूरा भयो, “उहाँ अपराधीहरूसँग गनिनुभयो।”] ( )"},{"number":29,"verse":"त्‍यहाँबाट जाने मानिसहरूले आफ्‍नो मुन्‍टो हल्‍लाउँदै यसो भनेर उहाँलाई गिल्‍ला गरे, “वाह! तँ मन्‍दिर भत्‍काएर तीन दिनमा बनाउने, ( ; ; ; )"},{"number":30,"verse":"क्रूसबाट ओर्लेर आइज, र आफूलाई बचा।”"},{"number":31,"verse":"त्‍यसै गरी मुख्‍य पूजाहारीहरूले पनि शास्‍त्रीहरूसँग यसो भन्‍दै आपसमा उहाँको ठट्टा गरे, “यसले अरूलाई बचायो, तर आफूलाई चाहिँ बचाउन सक्‍दैन।"},{"number":32,"verse":"यो इस्राएलका राजा, ख्रीष्‍ट अब क्रूसबाट ओर्लेर आओस्, र हामी त्‍यो देख्‍नेछौं र विश्‍वास गर्नेछौं।” उहाँसँग क्रूसमा टाँगेकाहरूले पनि उहाँको निन्‍दा गरे।"},{"number":33,"verse":"( येशूको मृत्‍यु) ( 470 २७:४५-५६ ; 490 २३:४४-४९ ; 500 १९:२८-३० ) बाह्र बजेदेखि तीन बजेसम्‍म सारा देशलाई अन्‍धकारले छोप्‍यो।"},{"number":34,"verse":"तीन बजेतिर यसो भनेर येशू ठूलो सोरले कराउनुभयो, “इलोई, इलोई, लामा सबखथनी?” — जसको अर्थ हो, “हे मेरा परमेश्‍वर, हे मेरा परमेश्‍वर, तपाईंले मलाई किन त्‍याग्‍नुभएको छ?” ( )"},{"number":35,"verse":"वरपर उभिनेहरूमध्‍ये कोही-कोहीले यो सुनेर भने, “सुन, त्‍यसले एलियालाई बोलाउँदैछ।”"},{"number":36,"verse":"अनि एक जनाले दौड़ेर गई एउटा स्‍पन्‍ज सिर्कामा पूरै चोपेर एउटा लामो निगालोमा यसो भनेर उहाँलाई पिउन दियो, “हेरौं, कतै एलिया त्‍यसलाई झार्न आउँछन् कि।” ( )"},{"number":37,"verse":"तब येशूले ठूलो सोर निकालेर प्राण त्‍याग्‍नुभयो।"},{"number":38,"verse":"अनि मन्‍दिरको पर्दा टुप्‍पादेखि फेदसम्‍मै दुई भाग भई च्‍यातियो। ( )"},{"number":39,"verse":"येशूले यसरी प्राण त्‍याग्‍नुभएको देखेर उहाँको सामने उभिएका कप्‍तानले भने, “साँच्‍चै नै यी मानिस परमेश्‍वरका पुत्र रहेछन्।”"},{"number":40,"verse":"त्‍यहाँ टाढ़ैबाट हेरिरहने केही स्‍त्रीहरू पनि थिए। तिनीहरूमध्‍ये मरियम मग्‍दलिनी अनि सानोचाहिँ याकूब र योसेफकी आमा मरियम र सलोमी थिए। ( )"},{"number":41,"verse":"उहाँ गालीलमा हुनुहुँदा, यिनीहरूले उहाँलाई पछ्याउँथे, र उहाँको सेवा-टहल गर्थे। येशूको साथमा यरूशलेममा आएका अरू धेरै स्‍त्रीहरू पनि त्‍यहाँ थिए।"},{"number":42,"verse":"( येशूको दफन) ( 470 २७:५७-६१ ; 490 २३:५०-५६ ; 500 १९:३८-४२ ) तयारीको दिन, अर्थात् शबाथ-दिनको अघिल्‍लो दिन, साँझ पर्दैथियो।"},{"number":43,"verse":"महासभाका प्रतिष्‍ठित सदस्‍य अरिमाथियाका योसेफ, जसले परमेश्‍वरका राज्‍यको बाटो हेर्दैथिए, तिनले साहसपूर्वक पिलातसकहाँ गएर येशूको लाश मागे।"},{"number":44,"verse":"येशू अघि नै मरिसक्‍नुभएको सुन्‍दा पिलातस छक्‍क परे। अनि कप्‍तानलाई आफूकहाँ बोलाएर उहाँको मृत्‍यु भएको हो कि होइन भनी सोधपूछ गरे।"},{"number":45,"verse":"उहाँको मृत्‍यु भइसकेको कुरा कप्‍तानबाट थाहा पाएपछि पिलातसले येशूको मृत शरीर योसेफलाई लैजाने अनुमति दिए।"},{"number":46,"verse":"अनि योसेफले मलमलका कपड़ा किने, र लाश तल झारेर कपड़ाले बेह्रे, अनि चट्टानमा खोपेर बनाइएको एउटा चिहानमा राखे। त्‍यसपछि चिहानको मुखमा तिनले एउटा ढुङ्गा राखिदिए।"},{"number":47,"verse":"मरियम मग्‍दलिनी र योसेफकी आमा मरियमले उहाँलाई राखेको ठाउँ हेरिराखेका थिए।"}]}
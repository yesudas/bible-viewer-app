{"bibleAbbr":"neNRV2012","bookName":"आमोस","bookEnglishName":"Amos","chapterNumber":7,"verses":[{"number":1,"verse":"( सलह, आगो र साहुल) परमप्रभु परमेश्‍वरले मलाई यो देखाउनुभयो: राजाका हिस्‍साको कटनी भइसकेपछि र दोस्रो बाली आउँदैगर्दा उहाँले सलहको बथान तयार गरिरहनुभएको थियो।"},{"number":2,"verse":"जब तिनीहरूले भूमिको बालीनाली सखाप पारे, तब मैले भनें, “हे परमप्रभु परमेश्‍वर, क्षमा गर्नुहोस्। याकूब कसरी बाँच्‍न सक्‍छन्? किनकि तिनी त साह्रै साना छन्।”"},{"number":3,"verse":"यस कुरामा परमप्रभु नरम हुनुभयो। “यसो हुनेछैन,” परमप्रभुले भन्‍नुभयो।"},{"number":4,"verse":"परमप्रभु परमेश्‍वरले मलाई यो देखाउनुभयो: आगोद्वारा न्‍याय गर्न परमप्रभु परमेश्‍वरले ठहराउनुभयो। त्‍यस आगोले महासागरलाई सुकाएर जमिनलाई पनि भस्‍म पार्‍यो।"},{"number":5,"verse":"तब मैले चिच्‍च्‍याएर भनेँ, “हे परमप्रभु परमेश्‍वर, बिन्‍ती छ, थाम्‍नुहोस्। याकूब कसरी खड़ा रहन सक्‍छन्? किनकि तिनी त साना छन्।”"},{"number":6,"verse":"यस कुरामा परमप्रभु नरम हुनुभयो। “यसो हुनेछैन,” परमप्रभु परमेश्‍वरले भन्‍नुभयो।"},{"number":7,"verse":"उहाँले मलाई यही देखाउनुभयो: साहुल लगाएर ठीक बनाएको भित्तानेर आफ्‍नो हातमा साहुल लिएर परमप्रभु उभिरहनुभएको रहेछ।"},{"number":8,"verse":"परमप्रभुले मलाई भन्‍नुभयो, “आमोस, तँ के देख्‍दैछस्?” मैले जवाफ दिएँ, “एउटा साहुल।” तब परमप्रभुले भन्‍नुभयो, “हेर्, म मेरो प्रजा इस्राएलको बीचमा एउटा साहुल लगाइरहेछु। म तिनीहरूलाई अब बाँकी राख्‍नेछैनँ।"},{"number":9,"verse":"इसहाकका अल्‍गा-अल्‍गा ठाउँहरू सर्वनाश गरिनेछन्, र इस्राएलका पवित्रस्‍थानहरू भग्‍नावशेष हुनेछन्। म तरवार लिएर यारोबामका घरानाको विरुद्धमा खड़ा हुनेछु।”"},{"number":10,"verse":"( आमोस र अमस्‍याह) तब बेथेलका पूजाहारी अमस्‍याहले इस्राएलका राजा यारोबामकहाँ समाचारवाहकलाई यसो भनेर पठाए, “इस्राएलका घरानाको बीचमा आमोसले तपाईंको विरुद्धमा एउटा षड्यन्‍त्र रचिरहेछ। यस देशले त्‍यसका सबै कुरा खप्‍न सक्‍दैन,"},{"number":11,"verse":"किनकि आमोसले यसो भनिरहेछ: ‘यारोबाम तरवारद्वारा मारिनेछन्, र इस्राएल निश्‍चय नै आफ्‍नो देशदेखि टाढ़ा कैदमा जानेछ’।”"},{"number":12,"verse":"तब अमस्‍याहले आमोसलाई भने, “हे दर्शी, यहाँबाट भागेर यहूदामा जाऊ, र त्‍यहीँ रोटी खाऊ अनि आफ्‍नो अगमवाणी गर।"},{"number":13,"verse":"बेथेलमा फेरि कहिल्‍यै अगमवाणी नगर, किनभने यो त राजाको शरणस्‍थान र राज्‍यको मन्‍दिर हो।”"},{"number":14,"verse":"आमोसले अमस्‍याहलाई यो जवाफ दिए, “म त अगमवक्ता थिइनँ, र अगमवक्ताको छोरा पनि होइनँ। तर म एउटा गोठालो र अञ्‍जीरका रूखहरू हेरचाह गर्ने मानिस थिएँ।"},{"number":15,"verse":"तर परमप्रभुले मलाई भेड़ाबाख्रा चराउनबाट बोलाउनुभयो, र मलाई भन्‍नुभयो, ‘जा, गएर मेरो प्रजा इस्राएललाई अगमवाणी कह’।"},{"number":16,"verse":"यसैले अब परमप्रभुको वचन सुन। तिमी भन्‍छौ, ‘इस्राएलको विरुद्धमा अगमवाणी नकह, र इसहाकका घरानाको विरुद्धमा प्रचार गर्न छोड़िदेऊ’।"},{"number":17,"verse":"यसकारण परमप्रभु यसो भन्‍नुहुन्‍छ: ‘तिम्री पत्‍नी सहरमा एउटी वेश्‍या हुनेछ, तिम्रा छोराछोरीहरू तरवारले काटिनेछन्, तिम्रो देश नापिनेछ र बाँड़िनेछ। तिमी आफैचाहिँ एउटा मूर्तिपूजक देशमा मर्नेछौ, र इस्राएलचाहिँ निश्‍चय नै आफ्‍नो देशबाट टाढ़ा निर्वासनमा लगिनेछ’।”"}]}
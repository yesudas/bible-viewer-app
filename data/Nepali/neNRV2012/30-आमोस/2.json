{"bibleAbbr":"neNRV2012","bookName":"आमोस","bookEnglishName":"Amos","chapterNumber":2,"verses":[{"number":1,"verse":"परमप्रभु यसो भन्‍नुहुन्‍छ: “मोआबका तीन पापहरू अथवा चारै वटा पापहरूका कारण म मेरो क्रोध हटाउनेछैनँ। त्‍यसले एदोमको राजाका हड्डीहरू जलाएर चून बनाएको हुनाले ( ; ; ; ; )"},{"number":2,"verse":"म मोआबमा आगो पठाइदिनेछु, र त्‍यसले किर्योतका किल्‍लाहरू भस्‍म पार्नेछ। मोआबचाहिँ खैलाबैला, ठूलो युद्ध-ध्‍वनि र तुरहीको सोरमा नष्‍ट हुनेछ।"},{"number":3,"verse":"म त्‍यसको शासक र त्‍यसका सबै अधिकारीहरूलाई सर्वनाश गर्नेछु,” परमप्रभु भन्‍नुहुन्‍छ।"},{"number":4,"verse":"परमप्रभु यसो भन्‍नुहुन्‍छ: “यहूदाका तीन पापहरू अथवा चारै वटा पापहरूका कारण म मेरो क्रोध हटाउनेछैनँ। तिनीहरूले परमप्रभुको व्‍यवस्‍थालाई अस्‍वीकार गरेका हुनाले, र उहाँका विधिहरू पालन नगरेकाले, र तिनीहरूका पिता-पुर्खाहरूले पछ्याएका झूटा देवताहरूद्वारा तिनीहरू भ्रममा परेका हुनाले,"},{"number":5,"verse":"म यहूदामा आगो पठाइदिनेछु, र त्‍यसले यरूशलेमका किल्‍लाहरू भस्‍म पार्नेछ।”"},{"number":6,"verse":"( इस्राएलमाथि न्‍याय) परमप्रभु यसो भन्‍नुहुन्‍छ: “इस्राएलका तीन पापहरू अथवा चारै वटा पापहरूका कारण म मेरो क्रोध हटाउनेछैनँ। तिनीहरूले धर्मात्‍माहरूलाई चाँदीमा र दरिद्रहरूलाई एक जोर जुत्तामा बेच्‍छन्।"},{"number":7,"verse":"तिनीहरू गरीबहरूका टाउकामाथि भूमिको धूलोमा गरेझैँ कुल्‍चन्‍छन्, र पीडितहरूको न्‍यायलाई नामन्‍जूर गर्दछन्। बुबा र छोरो एउटै तरुणीकहाँ गएर मेरो पवित्र नाउँ अपवित्र पार्छन्।"},{"number":8,"verse":"तिनीहरू हरेक वेदीको छेउमा बन्‍धकका लुगाहरूमा सुत्‍छन्। जरीमाना स्‍वरूप पाएको दाखमद्य आफ्‍नो देवताको मन्‍दिरमा खान्‍छन्।"},{"number":9,"verse":"“मैले तिनीहरूका सामुबाट एमोरीलाई सर्वनाश गरिदिएँ, जसको अल्‍गाइ देवदारुको र बलचाहिँ फलाँटका रूखको जस्‍तै थियो। मैले त्‍यसका माथितिरका फल र त्‍यसका तलतिरका जरा नष्‍ट पारिदिएँ। ( )"},{"number":10,"verse":"“एमोरीहरूको देश दिनलाई मैले तिमीहरूलाई मिश्रदेशदेखि निकालेर ल्‍याएँ, र मरुभूमिमा चालीस वर्ष डोर्‍याएँ।"},{"number":11,"verse":"त्‍यसबाहेक मैले तिमीहरूका छोराहरूमध्‍येबाट अगमवक्ताहरू र तिमीहरूका जवान मानिसहरूबाट नाजिरीहरू खड़ा गरें। हे इस्राएलका मानिसहरू हो, के यो कुरा सत्‍य होइन?” परमप्रभु भन्‍नुहुन्‍छ। ( )"},{"number":12,"verse":"“तर तिमीहरूले नाजिरीहरूलाई दाखमद्य पिउन लायौ, र अगमवक्ताहरूलाई ‘अगमवाणी नभन’ भनी आज्ञा दियौ।"},{"number":13,"verse":"“हेर त, अब म तिमीहरूलाई अन्‍न भरिएको गाड़ाले किचेझैँ किच्‍नेछु।"},{"number":14,"verse":"वेगसित दगुर्नेले उम्‍कन पाउनेछैन, र बलियाले आफ्‍नो बल प्रयोग गर्न सक्‍नेछैन, न त शक्तिशालीले आफ्‍नो प्राण बचाउन सक्‍नेछ।"},{"number":15,"verse":"धनु चलाउने खड़ा हुनेछैन, र फूर्तिसित दगुर्नेले आफैलाई बचाउन सक्‍नेछैन, न त घोड़ामा सवार हुनेले आफ्‍नो प्राण बचाउन सक्‍छ।"},{"number":16,"verse":"सबैभन्‍दा साहसी योद्धाहरू पनि त्‍यस दिन नाङ्गै भाग्‍नेछन्,” परमप्रभु भन्‍नुहुन्‍छ।"}]}
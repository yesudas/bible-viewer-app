{"bibleAbbr":"neNRV2012","bookName":"१ इतिहास","bookEnglishName":"1 Chronicles","chapterNumber":23,"verses":[{"number":1,"verse":"( लेवीहरू) जब दाऊद वृद्ध र धेरै उमेरका भए, तब तिनले आफ्‍ना छोरा सोलोमनलाई इस्राएलमाथि राजा बनाए। ( )"},{"number":2,"verse":"तिनले इस्राएलका सबै कुलनायक, पूजाहारीहरू र लेवीहरूलाई भेला गराए।"},{"number":3,"verse":"लेवीहरूमध्‍ये तीस वर्ष र त्‍यसभन्‍दा बढ़ी उमेरकाहरू गनिए। तिनीहरूका पुरुषहरू सबै जम्‍मा अठतीस हजार थिए।"},{"number":4,"verse":"तिनीहरूमध्‍येका चौबीस हजारचाहिँ परमप्रभुका मन्‍दिरको कामको रेखदेख गर्न, छ हजार अधिकृत र न्‍यायकर्ताहरू,"},{"number":5,"verse":"चार हजार द्वारपालहरू, र चार हजारचाहिँ दाऊदले दिएका बाजा बजाएर परमप्रभुको स्‍तुतिगान गर्न तिनले खटाइदिए।"},{"number":6,"verse":"दाऊदले तिनीहरूलाई लेवीका छोराहरू गेर्शोन, कहात र मरारीका नाउँबमोजिम भाग-भाग गरी विभाजन गरे।"},{"number":7,"verse":"( गेर्शोनीहरू) गेर्शोनीहरूका सन्‍तान: लादान र शिमी।"},{"number":8,"verse":"लादानका छोराहरू: जेठा छोरा यहीएल, जेताम र योएल— तीन जना।"},{"number":9,"verse":"शिमीका छोराहरू: शलोमोत, हजीएल र हारान— तीन जना। लादानका परिवारका मुखियाहरू यी नै थिए।"},{"number":10,"verse":"अनि शिमीका छोराहरू: यहत, जीजा, येऊश र बरीआ— चार जना।"},{"number":11,"verse":"यहतचाहिँ जेठा थिए, दोस्रा जीजा, तर येऊश र बरीआका थोरै छोराछोरीहरू भएका हुनाले तिनीहरूलाई कामको निम्‍ति एकै परिवारमा गनिए।"},{"number":12,"verse":"( कहातीहरू) कहातका छोराहरू: अम्राम, यिसहार, हेब्रोन र उज्‍जीएल चार जना।"},{"number":13,"verse":"अम्रामका छोराहरू: ( ) हारून र मोशा। हारूनलाई चाहिँ अलग गरिएको थियो। तिनी र तिनका सन्‍तान सधैँको लागि अनि पवित्र कुराहरू अर्पण गर्न, परमप्रभुको सामु बलिदानहरू चढ़ाउन, र उहाँको सामु सेवा गर्न र उहाँको नाउँमा सधैँ आशीर्वाद दिन अलग गरिएका थिए।"},{"number":14,"verse":"परमप्रभुका जन मोशाका छोराहरूचाहिँ लेवीकै कुलका कहलाइए।"},{"number":15,"verse":"मोशाका छोराहरू: गेर्शोम र एलीएजर।"},{"number":16,"verse":"गेर्शोमका सन्‍तान: शूबाएलचाहिँ जेठा थिए।"},{"number":17,"verse":"एलीएजरका सन्‍तान: रहब्‍याहचाहिँ जेठा थिए। एलीएजरका अरू छोराहरू थिएनन्, तर रहब्‍याहका छोराहरू औधी धेरै थिए।"},{"number":18,"verse":"यिसहारका छोराहरू: शलोमीतचाहिँ जेठा थिए।"},{"number":19,"verse":"हेब्रोनका छोराहरू: यरियाहचाहिँ जेठा, दोस्रा अमर्याह, तेस्रा यहासेल र चौथा यकमाम।"},{"number":20,"verse":"उज्‍जीएलका छोराहरूमा: मीकाचाहिँ जेठा र दोस्रा यिशियाह।"},{"number":21,"verse":"( मरारीहरू) मरारीका छोराहरू: महली र मूशी। महलीका छोराहरू: एलाजार र कीश।"},{"number":22,"verse":"एलाजार मर्दा तिनका छोरीहरू मात्र थिए, छोराहरू थिएनन्। यसैले तिनका दाजुभाइहरू, अर्थात् कीशका छोराहरूले तिनीहरूलाई विवाह गरे।"},{"number":23,"verse":"मूशीका छोराहरू: महली, एदेर र यरीमोत— तीन जना।"},{"number":24,"verse":"सूचीमा परिवार-परिवारअनुसार लेखिएका लेवीका सन्‍तान, आ-आफ्‍ना परिवारका मुखियाहरू, बीस वर्ष र त्‍यसभन्‍दा बढ़ी उमेरकाहरू जसले परमप्रभुको मन्‍दिरमा सेवा गर्थे, तिनीहरू यस्‍तै थिए।"},{"number":25,"verse":"किनभने दाऊदले भनेका थिए, “परमप्रभु इस्राएलका परमेश्‍वरले आफ्‍नो प्रजालाई शान्‍ति दिनुभएको छ, र यरूशलेममा सदासर्वदा उहाँ वास गर्न आउनुभएको छ।"},{"number":26,"verse":"यसैकारण लेवीहरूले फेरि कहिल्‍यै पवित्र वासस्‍थान अथवा त्‍यसको सेवामा प्रयोग गरिने भाँड़ाहरू बोक्‍नुपर्नेछैन।” ( )"},{"number":27,"verse":"दाऊदका यी नै पछिल्‍ला वचनद्वारा बीस वर्ष र त्‍यसभन्‍दा बढ़ी उमेरका लेवीहरू गनिए।"},{"number":28,"verse":"लेवीहरूको काम परमप्रभुका मन्‍दिरको सेवामा हारूनका सन्‍तानहरूलाई सघाउनु थियो। चोक र कोठाहरूको रेखदेख गर्नु, सबै पवित्र थोकहरू शुद्ध पार्नु, परमेश्‍वरका भवनको सेवाको अरू काम गर्नु, ( )"},{"number":29,"verse":"अनि टेबिलमा राखिएको रोटी मिलाउनु, अन्‍नबलिको पीठो, अखमिरी बाबर, पोलेका र तेलमा पकाएका फुरौला र ढक र तराजू तयार गर्नु— यी सबै कामको जिम्‍मा तिनीहरूको थियो।"},{"number":30,"verse":"परमप्रभुलाई सधैँ बिहान र बेलुका, अनि शबाथ, औंसी र ठहराइएका चाड़हरूमा परमप्रभुको निम्‍ति होमबलि चढ़ाउने बेलामा"},{"number":31,"verse":"तिनीहरू धन्‍यवाद दिने र स्‍तुति गर्ने काममा विधिपूर्वक र निरन्‍तर लागिरहनुपर्थ्‍यो।"},{"number":32,"verse":"यसरी लेवीहरूले भेट हुने पाल र पवित्रस्‍थानको जिम्‍मा, अनि तिनीहरूका कुटुम्‍ब हारूनका सन्‍तानहरूको अधिकारमुनि परमप्रभुका मन्‍दिरको सेवाको जिम्‍मा लिनुपर्थ्‍यो।"}]}
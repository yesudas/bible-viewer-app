{"bibleAbbr":"neNRV2012","bookName":"१ इतिहास","bookEnglishName":"1 Chronicles","chapterNumber":16,"verses":[{"number":1,"verse":"तिनीहरूले परमेश्‍वरको सन्‍दूक ल्‍याएर त्‍यसको निम्‍ति दाऊदले टाँगेको पालभित्र राखे, र तिनीहरूले परमप्रभुलाई होमबलि र मेलबलि चढ़ाए।"},{"number":2,"verse":"जब दाऊदले यी बलिदानहरू चढ़ाइसके, तब तिनले परमप्रभुको नाउँमा मानिसहरूलाई आशीर्वाद दिए,"},{"number":3,"verse":"र हरेक इस्राएली, पुरुष र स्‍त्रीलाई एउटा-एउटा रोटी, एक डल्‍लो खजूर र एक झुप्‍पा किशमिश खान दिए।"},{"number":4,"verse":"परमप्रभुका सन्‍दूकको सामुन्‍ने सेवा गर्न, उहाँलाई अन्‍तर्बिन्‍ती र धन्‍यवाद चढ़ाउन र परमप्रभु इस्राएलका परमेश्‍वरको प्रशंसा र स्‍तुति गर्न दाऊदले कुनै-कुनै लेवीलाई नियुक्त गरे।"},{"number":5,"verse":"तिनीहरूका मुखिया आसाप थिए, तिनीपछि दोस्रा जकरिया, र त्‍यसपछि सारङ्गी र वीणा बजाउने यीएल, शमीरामोत, यहीएल, मत्तित्‍याह, एलीआब, बनायाह, ओबेद-एदोम र यीएल थिए। आसापले चाहिँ झ्‍याली बजाउँथे।"},{"number":6,"verse":"अनि परमेश्‍वरका करारको सन्‍दूकको अगि निरन्‍तर तुरही बजाउन बनायाह र यहासेल पूजाहारीहरू नियुक्त भएका थिए।"},{"number":7,"verse":"( दाऊदका धन्‍यवादको भजन) त्‍यस दिन आसाप र तिनका कुटुम्‍बहरूलाई परमप्रभुको निम्‍ति धन्‍यवाद चढ़ाउन दाऊदले पहिलो पल्‍ट नियुक्त गरे:"},{"number":8,"verse":"परमप्रभुलाई धन्‍यवाद चढ़ाओ, उहाँका नाउँको पुकारा गर, ( ; ; ,) जातिहरूका बीचमा उहाँले गर्नुभएका कार्यहरू प्रचार गर।"},{"number":9,"verse":"उहाँको निम्‍ति गाओ, उहाँको प्रशंसाको स्‍तुति गाओ, उहाँका सबै आश्‍चर्यकर्महरूको बयान गर।"},{"number":10,"verse":"उहाँको पवित्र नाउँमा तिमीहरू गौरव गर, परमप्रभुलाई खोज्‍नेहरूको हृदय आनन्‍दित होस्।"},{"number":11,"verse":"परमप्रभु र उहाँका शक्तिको खोजी गर, उहाँको दर्शन निरन्‍तर खोज।"},{"number":12,"verse":"उहाँले गर्नुभएका अचम्‍मका कामहरू स्‍मरण गर, उहाँका आश्‍चर्यकर्म र उहाँले सुनाउनुभएका फैसलाहरू स्‍मरण गर,"},{"number":13,"verse":"हे उहाँका दास इस्राएलको वंश, हे याकूबका सन्‍तान, उहाँका चुनिएकाहरू हो।"},{"number":14,"verse":"उहाँ परमप्रभु हाम्रा परमेश्‍वर हुनुहुन्‍छ, समस्‍त पृथ्‍वीमा उहाँका फैसलाहरू रहन्‍छन्।"},{"number":15,"verse":"उहाँ आफ्‍नो करार सदा स्‍मरण गर्नुहुन्‍छ, ती आज्ञाहरू, जो उहाँले हजार पुस्‍ताहरूलाई दिनुभएको थियो,"},{"number":16,"verse":"त्‍यही करार, जो उहाँले अब्राहामसित बाँध्‍नुभयो, ( ; ) त्‍यही शपथ, जो उहाँले इसहाकसँग गर्नुभएको थियो,"},{"number":17,"verse":"जो उहाँले आदेशको रूपमा याकूबसित पुष्‍टि गर्नुभयो, ( ) र इस्राएलसँग यसो भनेर अनन्‍त करारको रूपमा बाँध्‍नुभयो:"},{"number":18,"verse":"“तँलाई म कनान देश दिनेछु, त्‍यो उत्तराधिकार तेरो अंशमा पर्नेछ।”"},{"number":19,"verse":"जब तिनीहरू गन्‍तीमा थोरै मात्र थिए, साह्रै थोरै, र त्‍यसमा पनि विदेशी थिए,"},{"number":20,"verse":"तिनीहरू एक जातिबाट अर्को जातिमा, र एक राज्‍यबाट अर्को राज्‍यमा फिरन्‍ता भई हिँड्थे।"},{"number":21,"verse":"उहाँले कसैलाई पनि तिनीहरूमाथि अत्‍याचार गर्न दिनुभएन। ( ) तिनीहरूका खातिर उहाँले राजाहरूलाई पनि यसो भनेर हप्‍काउनुभयो,"},{"number":22,"verse":"“मेरो अभिषेक भएकाहरूलाई नछोओ, र मेरा अगमवक्ताहरूलाई केही हानि नगर।”"},{"number":23,"verse":"हे सारा पृथ्‍वीका मानिस हो, परमप्रभुको निम्‍ति गाओ, दिनहुँ उहाँले दिनुभएको उद्धारको घोषणा गर।"},{"number":24,"verse":"जातिहरूका बीचमा उहाँका महिमाको घोषणा गर, सारा मानिसहरूका बीचमा उहाँका अचम्‍मका कामहरूको वर्णन गर।"},{"number":25,"verse":"किनकि परमप्रभु महान् हुनुहुन्‍छ, उच्‍च प्रशंसाको योग्‍यका हुनुहुन्‍छ, सारा देवताहरूभन्‍दा बढ़ी उहाँकै डर राख्‍नुपर्छ।"},{"number":26,"verse":"किनकि जातिहरूका सबै देवहरू केवल मूर्ति मात्र हुन्, तर परमप्रभुले त स्‍वर्ग सृष्‍टि गर्नुभयो।"},{"number":27,"verse":"प्रताप र गौरव उहाँको सम्‍मुख छन्, उहाँको वासस्‍थानमा शक्ति र महिमा छन्।"},{"number":28,"verse":"जाति-जातिका परिवार हो, परमप्रभुलाई चढ़ाओ, परमप्रभुलाई महिमा र शक्ति चढ़ाओ।"},{"number":29,"verse":"परमप्रभुलाई उहाँको नाउँअनुसारको महिमा चढ़ाओ, भेटी लिएर उहाँको सामु आओ। उहाँका पवित्रताको वैभवमा परमप्रभुलाई दण्‍डवत् गर,"},{"number":30,"verse":"हे सारा पृथ्‍वी, उहाँको सामु थरथरी होओ। संसार स्‍थिर रूपले स्‍थापित भएको छ, त्‍यसलाई हल्‍लाउन सकिँदैन।"},{"number":31,"verse":"स्‍वर्ग आनन्‍दित होस्, र पृथ्‍वी रमाओस्, जाति-जातिहरूका बीचमा मानिसहरूले यसो भनेर प्रचार गरून्, “परमप्रभु नै राज्‍य गर्नुहुन्‍छ।”"},{"number":32,"verse":"समुद्र र तिनमा भरिएका सबै थोकले हर्षनाद गरून्। खेत र त्‍यसमा भएका सबै कुरा उल्‍लसित होऊन्।"},{"number":33,"verse":"तब जङ्गलमा भएका वृक्षहरू गाउनेछन्, तिनीहरू परमप्रभुको सम्‍मुख आनन्‍दले गाउनेछन्, किनकि उहाँ पृथ्‍वीको न्‍याय गर्न आउनुहुन्‍छ।"},{"number":34,"verse":"परमप्रभुलाई धन्‍यवाद देओ, ( ; ; ; ; ; ; ; ; ) किनभने उहाँ भला हुनुहुन्‍छ, उहाँको प्रेम सदासर्वदा रहिरहन्‍छ।"},{"number":35,"verse":"यसो भनेर कराओ, “हे हाम्रा उद्धारक परमेश्‍वर, हामीलाई बचाउनुहोस्। हामीलाई एकसाथ भेला गर्नुहोस्, र जाति-जातिहरूबाट छुटकारा दिनुहोस्, र हामी तपाईंको पवित्र नाउँमा धन्‍यवाद दिन सकौं, र तपाईंको प्रशंसामा हामी गर्व गरौं।”"},{"number":36,"verse":"परमप्रभु इस्राएलका परमेश्‍वरको सदासर्वदै प्रशंसा होस्। तब सबै मानिसहरूले भने, “आमेन, र परमप्रभुको स्‍तुति होस्।”"},{"number":37,"verse":"दाऊदले प्रतिदिनको कामअनुसार निरन्‍तरको सेवा गर्न त्‍यहाँ परमप्रभुका करारको सन्‍दूकको सामु आसाप र तिनका कुटुम्‍बहरूलाई नियुक्त गरेर राखे।"},{"number":38,"verse":"तिनले द्वारपालको काम गर्ने यदूतूनका छोरा ओबेद-एदोम र होसालाई र ओबेद-एदोमका अठसट्ठी कुटुम्‍बहरू आसापसँग सेवा गर्न खटाए।"},{"number":39,"verse":"इस्राएलीहरूलाई परमप्रभुको सेवा गर्न व्‍यवस्‍थामा लेखिएबमोजिम बिहान र बेलुकी परमप्रभुको निम्‍ति होमबलि वेदीमा चढ़ाउन"},{"number":40,"verse":"दाऊदले सादोक पूजाहारी र तिनका सङ्गीपूजाहारीहरूलाई गिबोनमा भएको पूजा गर्ने डाँड़ाको थानमा परमप्रभुको पवित्र वासस्‍थानको सामु रहनलाई खटाए।"},{"number":41,"verse":"तिनीहरूसँगै हेमान र यदूतून र नाउँ-नाउँ गरी चुनिएका मानिसहरू परमप्रभुलाई धन्‍यवाद चढ़ाउन खटाइए, “किनभने उहाँको प्रेम सदासर्वदै रहिरहन्‍छ।”"},{"number":42,"verse":"पवित्र भजनको निम्‍ति तुरहीहरू र झ्‍यालीहरू र अरू बाजाहरू बजाउने जिम्‍मा हेमान र यदूतूनलाई दिइएको थियो। यदूतूनका छोराहरूले मूल ढोकाको रेखदेख गर्थे।"},{"number":43,"verse":"तब सबै मानिसहरू आ-आफ्‍नो घर फर्के, र दाऊदचाहिँ आफ्‍नो परिवारलाई आशीर्वाद दिन गए। ( )"}]}
{"bibleAbbr":"neNRV2012","bookName":"१ इतिहास","bookEnglishName":"1 Chronicles","chapterNumber":14,"verses":[{"number":1,"verse":"( दाऊदका घर र परिवार) टुरोसका राजा हीरामले दाऊदकहाँ दूतहरू पठाए। उनले देवदारुका काठहरू र डकर्मी र सिकर्मीहरू तिनको निम्‍ति एउटा महल बनाउन पठाए। ( )"},{"number":2,"verse":"अब परमप्रभुले आफूलाई इस्राएलमाथि राजा तुल्‍याउनुभयो र उहाँको प्रजा इस्राएलको खातिर आफ्‍नो राजकीय शक्तिलाई उच्‍च पार्नुभयो भनी दाऊदलाई थाहा भयो।"},{"number":3,"verse":"दाऊदले यरूशलेममा अझ धेरै विवाह गरे, र तिनका अरू धेरै छोराछोरीहरू भए।"},{"number":4,"verse":"यरूशलेममा जन्‍मेका तिनका छोराछोरीहरूका नाउँ यी नै हुन्: शम्‍मूअ, शोबाब, नातान, सोलोमन,"},{"number":5,"verse":"यिभार, एलीशूअ, एल्‍पेलेत,"},{"number":6,"verse":"नोगह, नेपेग, यापी,"},{"number":7,"verse":"एलीशामा, बेलीयादा र एलीपेलेत।"},{"number":8,"verse":"( पलिश्‍तीहरूमाथि दाऊदको विजय) दाऊद सारा इस्राएलमाथि राजा अभिषेक भए भनी जब पलिश्‍तीहरूले सुने, तब उनीहरू समस्‍त फौज लिएर तिनलाई खोज्‍न निस्‍के। यो सुनेर दाऊद उनीहरूको सामना गर्न गए। ( )"},{"number":9,"verse":"अब पलिश्‍तीहरूले आएर रपाईहरूको बेँसी लुटेका थिए।"},{"number":10,"verse":"यसैकारण दाऊदले परमेश्‍वरलाई सोधे, “के म पलिश्‍तीहरूलाई आक्रमण गरूँ? के तपाईं उनीहरूलाई मेरो हातमा सुम्‍पिदिनुहुन्छ?” अनि परमप्रभुले जवाफ दिनुभयो, “जा, म उनीहरूलाई तेरो हातमा सुम्‍पिदिनेछु।”"},{"number":11,"verse":"यसैले दाऊद र तिनका मानिसहरू उक्‍लिगए र उनीहरूलाई बाल-पराजीममा आक्रमण गरेर जिते। दाऊदले भने, “नदीले त्‍यसको किनार भत्‍काएझैँ परमेश्‍वरले मद्वारा मेरा शत्रुहरूको पङ्क्तिलाई भत्‍काइदिनुभयो।” यसैले त्‍यस ठाउँको नाउँ बाल-पराजीम ( “बाल-पराजीम” को अर्थ “भत्काउनुहुने परमप्रभु” हो।) राखियो।"},{"number":12,"verse":"पलिश्‍तीहरूले त्‍यहाँ आफ्‍ना देवताहरू छोड़ेका थिए, र दाऊदले ती जलाइदिन भनी हुकुम दिए।"},{"number":13,"verse":"पलिश्‍तीहरूले अर्को एक पल्‍ट बेँसीमा लूटपीट गरे।"},{"number":14,"verse":"फेरि दाऊदले परमेश्‍वरसँग सोधे, र परमेश्‍वरले तिनलाई भन्‍नुभयो, “यस पल्‍ट तँ उनीहरूको पछिल्‍तिर जानुपर्छ। उनीहरूलाई आक्रमण नगरिकन घुमेर लहरे-पीपलका रूखहरूका सामुन्‍नेबाट उनीहरूमाथि जाइलाग्।"},{"number":15,"verse":"त्‍यसपछि रूखहरूका टुप्‍पा-टुप्‍पामा हुरुरुरु आवाज आउने बित्तिकै उनीहरूसँग लड़ाइँ गर्, किनभने परमेश्‍वर तिमीहरूका अगिअगि पलिश्‍तीको सेनालाई प्रहार गर्न जानुहुनेछ।”"},{"number":16,"verse":"परमेश्‍वरले आज्ञा गर्नुभएझैँ दाऊदले गरे, र तिनीहरूले पलिश्‍ती सेनालाई गिबोनदेखि गेजेरसम्‍मै प्रहार गरे।"},{"number":17,"verse":"यसैले दाऊदको ख्‍याति हरेक देशमा फैलियो, र परमप्रभुले सबै जाति-जातिहरूमाथि तिनको डर हालिदिनुभयो।"}]}
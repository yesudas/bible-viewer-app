{"bibleAbbr":"neNRV2012","bookName":"१ इतिहास","bookEnglishName":"1 Chronicles","chapterNumber":18,"verses":[{"number":1,"verse":"( दाऊदका विजयहरू) केही बेरपछि दाऊदले पलिश्‍तीहरूलाई जितेर परास्‍त गरे, र उनीहरूबाट गात र त्‍यसका वरिपरिका गाउँहरू लिए। ( )"},{"number":2,"verse":"तिनले मोआबीहरूलाई पनि जिते, र उनीहरू तिनको अधीनमा भएर तिनलाई कर तिर्ने गरे।"},{"number":3,"verse":"यूफ्रेटिस नदीको किनारमा आफ्‍नो अधिकार कायम राख्‍न जाँदा दाऊदले सोबाका राजा हददेजेरसँग हमातसम्‍म लड़ाइँ गरे।"},{"number":4,"verse":"उनीबाट दाऊदले एक हजार रथ, सात हजार सारथिहरू र बीस हजार पैदल सिपाहीहरू कैद गरे। तिनले एक सय घोड़ाबाहेक अरू सबै रथका घोड़ाहरूका खुट्टाका नशा काटिदिए।"},{"number":5,"verse":"जब सोबाका राजा हददेजेरलाई सहायता गर्नलाई दमस्‍कसका अरामीहरू आए, तब दाऊदले उनीहरूका बाईस हजार जनालाई नाश गरे,"},{"number":6,"verse":"र ती अरामीहरूको राज्‍य दमस्‍कसमा छाउनी बसाले। उनीहरू तिनका अधीनमा भएर तिनलाई कर तिर्ने गरे। यसरी दाऊद जहाँ गए तापनि परमप्रभुले तिनलाई विजयी तुल्‍याउनुभयो।"},{"number":7,"verse":"हददेजेरका अधिकृतहरूले भिरेका सुनका ढालहरू दाऊदले खोसेर यरूशलेममा ल्‍याए।"},{"number":8,"verse":"तिनले हददेजेरका सहरहरू तेबह र कूनबाट पनि धेरै मात्रामा काँसा ल्‍याए। यसैबाट सोलोमनले काँसाको एउटा विशाल खड्कुँलो, स्‍तम्‍भहरू र काँसाका विभिन्‍न भाँड़ाहरू बनाए। ( ; )"},{"number":9,"verse":"जब दाऊदले सोबाका राजा हददेजेरका जम्‍मै सेनालाई परास्‍त गरेको कुरा हमातका राजा तोऊले सुने,"},{"number":10,"verse":"तब दाऊदले हददेजेरलाई लड़ाइँमा जितेको कारण तिनलाई अभिवादन र बधाई दिन उनले आफ्‍ना छोरा हदोरमलाई दाऊद राजाकहाँ पठाए, किनभने हददेजेर र तोऊका बीचमा युद्ध चलेको थियो। हदोरमले आफूसँग सुन, चाँदी र काँसका सबै किसिमका भाँड़ाहरू ल्‍याए।"},{"number":11,"verse":"दाऊद राजाले यी भाँड़ाहरू परमप्रभुमा समर्पण गरे। तिनले अरू सबै जातिहरू— एदोम, मोआब, अम्‍मोनीहरू, पलिश्‍तीहरू र अमालेक— तीबाट लिएका सुन र चाँदी पनि समर्पण गरे।"},{"number":12,"verse":"एदोमचाहिँ सरूयाहका छोरा अबीशैले परास्‍त गरे। तिनले नूनको उपत्‍यकामा उनीहरूका अठाह्र हजारलाई नाश गरे। ( (शीर्षक))"},{"number":13,"verse":"उनीहरूको देशमा छाउनी बसाले, सबै एदोमीहरू अब दाऊदका अधीनमा भए। जहाँ-जहाँ तिनी गए परमप्रभुले दाऊदलाई विजयी तुल्‍याउनुभयो।"},{"number":14,"verse":"( दाऊदका उत्तराधिकारी) दाऊदले सारा इस्राएलमाथि राज्‍य गरे, र आफ्‍ना सबै प्रजामाथि ऐन र न्‍याय कायम गरे।"},{"number":15,"verse":"सरूयाहका छोरा योआब सेनापति थिए। अहीलूदका छोरा यहोशापात लेखापाल थिए।"},{"number":16,"verse":"अहीतूबका छोरा सादोक र अबियाथारका छोरा अहीमेलेक पूजाहारीहरू थिए। शब्‍शा सचिव थिए।"},{"number":17,"verse":"यहोयादाका छोरा बनायाह करेती र पेलेथीहरूका जिम्‍मावाल थिए। दाऊदका छोराहरूचाहिँ राजाका मुख्‍य अधिकारीहरू थिए।"}]}
{"bibleAbbr":"neNRV2012","bookName":"१ इतिहास","bookEnglishName":"1 Chronicles","chapterNumber":4,"verses":[{"number":1,"verse":"( यहूदाका अरू गोत्रहरू) यहूदाका सन्‍तान: फारेस, हेस्रोन, कर्मी, हूर र शोबाल।"},{"number":2,"verse":"शोबालका छोरा रायाहचाहिँ यहतका पिता थिए। यहतचाहिँ अहूमै र लहदका पिता थिए। सोरातीहरूका वंश यी नै थिए।"},{"number":3,"verse":"एतामका छोराहरू: यिजरेल, यिश्‍मा, यिदबश। तिनीहरूकी बहिनीको नाउँ हस्‍सलेलपोनी थियो।"},{"number":4,"verse":"पनूएलचाहिँ गदोरका पिता, र एसेर हूशका पिता थिए। एप्रातका जेठा छोरा र बेथलेहेमका पिता हूरका सन्‍तान यी नै हुन्।"},{"number":5,"verse":"तकोका पिता अश्‍शूरका दुई पत्‍नीहरू थिए, हेलह र नारा।"},{"number":6,"verse":"नाराले तिनको निम्‍ति अहुज्‍जाम, हेपेर, तेमेनी र हाहशतारीलाई जन्‍माइन्। नाराका सन्‍तान यी नै थिए।"},{"number":7,"verse":"हेलहका छोराहरू: सेरेथ, सोहोर, एतनान र कोस।"},{"number":8,"verse":"कोसचाहिँ आनूब र हज्‍जोबेबा अनि हारूमका छोरा अहर्हेलका वंशहरूका पिता थिए।"},{"number":9,"verse":"याबेस आफ्‍ना दाजुभाइहरूभन्‍दा बढ़ी मानका थिए। तिनकी आमाले तिनलाई याबेस नाउँ राखेकी थिइन्, किनभने तिनले भनिन्, “मैले त्‍यसलाई वेदनामा जन्‍माएँ।”"},{"number":10,"verse":"याबेसले यसो भनेर इस्राएलीहरूका परमेश्‍वरलाई पुकारा गरे, “बिन्‍ती छ, मलाई आशिष् दिएर ठूलो इलाका दिनुहोस्! तपाईंको हात ममाथि रहोस्, र मलाई जोखिमबाट जोगाएर राख्‍नुहोस्, ताकि मलाई कुनै चोटले पनि नदुखोस्।” अनि परमेश्‍वरले तिनको बिन्‍ती सुन्‍नुभयो।"},{"number":11,"verse":"शूहहका भाइ कलूब मेहीरका पिता थिए, र मेहीरचाहिँ एश्‍तोनका पिता थिए।"},{"number":12,"verse":"एश्‍तोनचाहिँ बेथ-रापा, पसेह र तहिन्‍नाका पिता थिए। तहिन्‍ना इर-नाहशका पिता थिए। यिनीहरू रेकाका मानिसहरू थिए।"},{"number":13,"verse":"कनजका छोराहरू: ओत्‍निएल र सरायाह। ओत्‍निएलका छोराहरू: हतत र मोनोतै।"},{"number":14,"verse":"मोनोतै ओप्राका पिता थिए। सरायाह योआबका पिता थिए, र योआब गे-हरशीमका पिता थिए। त्‍यहाँका मानिसहरू कारीगरहरू भएका हुनाले तिनको त्‍यही नाम राखियो।"},{"number":15,"verse":"यपुन्‍नेका छोरा कालेबका छोराहरू: ईरू, एलाह र नआम। एलाहका छोरा: कनज।"},{"number":16,"verse":"यहललेलका छोराहरू: जीप, जीपा, तीरया र असरेल।"},{"number":17,"verse":"एज्रहका छोराहरू: येतेर, मेरेद, एपेर, यालोन। मेरेदले विवाह गरेका फारोकी छोरी बित्‍याहले मिरियम, शम्‍मै र एश्‍तमोका पिता यिश्‍बहलाई जन्‍माइन्।"},{"number":18,"verse":"मेरेदकी यहूदी पत्‍नीचाहिँ गदोरका पिता येरेद, सोखोका पिता हेबेर र जानोहका पिता यकूतीएलकी आमा थिइन्।"},{"number":19,"verse":"होदियाहकी पत्‍नी नहमकी बहिनीका छोराहरू: गेरेमी कीलाहका पिता र माकाती एश्‍तमो।"},{"number":20,"verse":"शिमोनका छोराहरू: अमनोन, रिन्‍ना, बेन-हानान र तीलोन। यिशीका छोराहरू: जोहेत र बेन-जोहेत।"},{"number":21,"verse":"यहूदाका छोरा शेलहका छोराहरू: लेकाका पिता एर्, मारेशाका पिता लादा, अनि बेथ-अश्‍बेयामा मलमलका कपड़ा बनाउनेहरूका वंशहरू,"},{"number":22,"verse":"योकीम, कोजेबाका मानिसहरू, अनि योआश र साराप, जसले मोआब र यशूबी-लेहेममा राज्‍य गरे। (यो विवरण अति प्राचीन छ।)"},{"number":23,"verse":"यिनीहरू कुमालेहरू थिए, जो नतैम र गदेरामा बस्‍थे र राजाको निम्‍ति काम गर्थे।"},{"number":24,"verse":"( शिमियोनका सन्‍तान) शिमियोनका सन्‍तान: नमूएल, यामीन, यारीब, जेरह र शौल।"},{"number":25,"verse":"शौलका छोरा शल्‍लूम थिए, जसका छोरा मिब्‍साम थिए, जसका छोरा मिश्‍मा थिए।"},{"number":26,"verse":"मिश्‍माका सन्‍तान: आफ्‍ना छोरा हम्‍मूएल, तिनका छोरा जक्‍कूर, तिनका छोरा शिमी।"},{"number":27,"verse":"शिमीका सोह्र भाइ छोरा र छ बहिनी छोरी थिए, तर तिनका भाइका थोरै छोराछोरी थिए। यसैले तिनीहरूको वंश यहूदाको वंश जत्तिकै धेरै संख्‍यामा बढ़ेन।"},{"number":28,"verse":"तिनीहरू बेर्शेबा, मोलादा, हसर-शूआल, ( )"},{"number":29,"verse":"बिल्‍हा, एसेम, तोलद,"},{"number":30,"verse":"बतूएल, होर्मा, सिक्‍लग,"},{"number":31,"verse":"बेथ-मर्काबोत, हसर-शूसीम, बेथ-बिरी र शारैममा बस्‍थे। दाऊदले शासन नगरुञ्‍जेलसम्‍म तिनीहरूका सहरहरू यी नै थिए"},{"number":32,"verse":"तिनीहरूका बस्‍तीहरू एताम, ऐन, रिम्‍मोन, तोकेन र आशान— जम्‍मा पाँच नगर थिए—"},{"number":33,"verse":"र बालातसम्‍मै यी नगरहरूका वरिपरि तिनीहरूका बस्‍तीहरू थिए। तिनीहरूका बसेका ठाउँहरू यी नै थिए। अनि तिनीहरूले वंशावलीको एउटा सूची पनि राखेका थिए।"},{"number":34,"verse":"मशोबाब, यम्‍लेक, अमस्‍याहका छोरा योशा,"},{"number":35,"verse":"योएल, योशिब्‍याहका छोरा येहू, जो सरायाहका नाति र असीएलका पनाति थिए।"},{"number":36,"verse":"एल्‍योएनै, याकोबा, याशोहायाह, असायाह, अदीएल, यसीमीएल, बनायाह,"},{"number":37,"verse":"र शिपीका छोरा जीजा, जो अल्‍लोनका नाति, यदायाहका पनाति, शिम्रीका खनाति र शमायाहका जनाति थिए।"},{"number":38,"verse":"माथि लेखिएका मानिसहरू आ-आफ्‍नो वंशका अगुवाहरू थिए, र तिनीहरूका घराना ज्‍यादै गरी बढ़े।"},{"number":39,"verse":"तिनीहरू आफ्‍ना बगालहरूका निम्‍ति खर्क खोज्‍दै बेँसीको पूर्वपट्टि गदोरनेरको ठाउँसम्‍म गए।"},{"number":40,"verse":"तिनीहरूले खुला मैदानको विस्‍तृत ठाउँमा मलिलो र असल खर्क भेट्टाए। त्‍यहाँ सबै कुरा शान्‍त र सूनसान थिए। त्‍यसका अघि त्‍यो ठाउँमा हामका कोही मानिसहरू बसेका थिए।"},{"number":41,"verse":"यहूदाका राजा हिजकियाको राजकालमा माथि लेखिएका व्‍यक्तिहरूले आएर हामका मानिसहरू र त्‍यहाँ भेट्टाएका मोनीहरूलाई नाश गरे। तिनीहरूले उनीहरूलाई यसरी ध्‍वंस-विध्‍वंस पारे कि आजको दिनसम्‍म पनि उनीहरूको नाउँनिशानै पाइँदैन। अनि तिनीहरूका बगालका लागि खर्क भएकोले तिनीहरूले त्‍यो देश ओगटे।"},{"number":42,"verse":"यिशीका छोराहरू पलत्‍याह, नार्याह, रपायाह र उज्‍जीएलका नेतृत्‍वमा पाँच सय जति शिमियोनीहरूले सेइरको पहाड़ी देशमाथि आक्रमण गरे।"},{"number":43,"verse":"तिनीहरूले बाँचेका अमालेकीहरू सबैलाई नष्‍ट पारे, र आजको दिनसम्‍म तिनीहरू त्‍यहाँ बसेका छन्।"}]}
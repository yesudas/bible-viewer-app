{"bibleAbbr":"neNRV2012","bookName":"होशे","bookEnglishName":"Hosea","chapterNumber":1,"verses":[{"number":1,"verse":"( होशेका पत्‍नी र छोराछोरी) यहूदाका राजाहरू उज्‍जियाह, योताम, आहाज र हिजकिया अनि येहोआशका छोरा इस्राएलका राजा यारोबामका शासनकालमा बेरीको छोरो होशेकहाँ आएको परमप्रभुको वचन: ( ; ; ; ; )"},{"number":2,"verse":"जब परमप्रभु होशेद्वारा बोल्‍न लाग्‍नुभयो, तब परमप्रभुले तिनलाई भन्‍नुभयो, “जा, गएर एउटी व्‍यभिचारिणीलाई विवाह गर्, र त्‍यसको विश्‍वासघातबाट पैदा भएका सन्‍तानलाई आफ्‍ना बना, किनभने यस देशले परमप्रभुलाई त्‍यागेर अति घोर व्‍यभिचारको दोषी भएको छ।”"},{"number":3,"verse":"यसैले तिनी गएर दिब्‍लैमकी छोरी गोमेरलाई विवाह गरे, र त्‍यसले गर्भवती भएर तिनीबाट एक जना छोरा जन्‍माई।"},{"number":4,"verse":"तब परमप्रभुले होशेलाई भन्‍नुभयो, “त्‍यसको नाउँ यिजरेल राख्, किनभने चाँड़ै म येहूको घरानालाई यिजरेलमा भएको रक्तपातबापत दण्‍ड दिनेछु, र इस्राएलको राज्‍य अन्‍त्‍य गरिदिनेछु। ( )"},{"number":5,"verse":"त्‍यस दिन म इस्राएलको धनु यिजरेलको बेँसीमा भाँचिदिनेछु।”"},{"number":6,"verse":"गोमेरले फेरि गर्भवती भएर एउटी छोरी जन्‍माई। तब परमप्रभुले होशेलाई भन्‍नुभयो, “त्‍यसको नाउँ लो-रूहामा ( “लो-रूहामा” को अर्थ “प्रिय नभएको” हो।) राख्, किनकि इस्राएलको घरानालाई टिठ्याएर म तिनीहरूलाई फेरि-फेरि क्षमा गर्नेछैनँ।"},{"number":7,"verse":"तर म यहूदाको घरानालाई टिठ्याउनेछु। धनु, तरवार, लड़ाइँ, घोड़ा र घोड़चढ़ीहरूद्वारा म तिनीहरूलाई उद्धार गर्नेछैनँ, तर परमप्रभु तिनीहरूका परमेश्‍वरद्वारा नै म तिनीहरूको उद्धार गर्नेछु।”"},{"number":8,"verse":"जब त्‍यसले लो-रूहामाको दूध छोड़ाई, तब फेरि गर्भवती भएर गोमेरले अर्को एक जना छोरा जन्‍माई।"},{"number":9,"verse":"तब परमप्रभुले भन्‍नुभयो, “त्‍यसको नाउँ लो-अम्‍मी ( “लो-अम्मी” को अर्थ “मेरो प्रजा नभएको” हो।) राख्, किनकि तिमीहरू मेरा प्रजा होइनौ, र म तिमीहरूका परमेश्‍वर होइनँ।"},{"number":10,"verse":"“तरै पनि इस्राएलीहरूको संख्‍या समुद्रको किनारका बालुवाझैँ हुनेछ, जसलाई न त नाप्‍न न गन्‍ती गर्न सकिन्‍छ। जहाँ तिनीहरूलाई ‘तिमीहरू मेरा प्रजा होइनौ’ भनिएको थियो, त्‍यहाँ तिनीहरू ‘जीवित परमेश्‍वरका सन्‍तान’ कहलाइनेछन्। ( )"},{"number":11,"verse":"तब यहूदावंशी र इस्राएलीहरू दुवै फेरि एकसाथ मिल्‍नेछन्, र एउटै नेता नियुक्त गरेर देशबाट निस्‍कनेछन्, किनभने यिजरेलको दिन महान् हुनेछ।”"}]}
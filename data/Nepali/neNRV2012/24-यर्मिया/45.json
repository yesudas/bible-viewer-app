{"bibleAbbr":"neNRV2012","bookName":"यर्मिया","bookEnglishName":"Jeremiah","chapterNumber":45,"verses":[{"number":1,"verse":"( बारूकलाई सन्देश) यहूदाका राजा योशियाहका छोरा यहोयाकीमका राजकालको चौथो वर्षमा नेरियाहका छोरा बारूकले यर्मिया अगमवक्ताले लेखाएका वचन एउटा पत्रको मुट्ठोमा लेखिसकेपछि यर्मियाले बारूकलाई भने, ( ; ; )"},{"number":2,"verse":"“बारूक, परमप्रभु इस्राएलका परमेश्‍वरले तिमीलाई भन्‍नुभएको कुरा यही हो:"},{"number":3,"verse":"तैंले भनिस्, ‘धिक्‍कार मलाई! किनकि परमप्रभुले मेरो दु:खमाथि दु:ख थपिदिनुभयो! सुस्‍केरा मार्दा म थाकिसकें, म कतै पनि विश्राम पाउँदिनँ’।”"},{"number":4,"verse":"परमप्रभु भन्‍नुहुन्‍छ, “तैंले त्‍यसलाई यसो भन्, ‘परमप्रभु यसो भन्‍नुहुन्‍छ: मैले जे बनाएको छु, त्‍यो म भत्‍काउनेछु। देशभरि नै मैले जे रोपेको छु, त्‍यो म उखेल्‍नेछु।"},{"number":5,"verse":"के तँचाहिँ आफ्‍नै निम्‍ति ठूला कुराहरू खोज्‍छस्? ती नखोज्। किनकि म सबै मानिसहरूमाथि सर्वनाश ल्‍याउनेछु, परमप्रभु भन्‍नुहुन्‍छ, तर तँ जहाँ जान्‍छस् ती सबै ठाउँमा तेरो ज्‍यानसमेत म तँलाई उम्‍कन दिनेछु’।”"}]}
{"bibleAbbr":"neNRV2012","bookName":"यर्मिया","bookEnglishName":"Jeremiah","chapterNumber":15,"verses":[{"number":1,"verse":"तब परमप्रभुले मलाई भन्‍नुभयो: “मोशा र शमूएल मेरो सामुन्‍ने खड़ा भए तापनि यस जातितिर मेरो मन फर्कनेछैन। तिनीहरूलाई मेरो सामुन्‍नेबाट निकालिदे। तिनीहरूलाई जान दे! ( ; ; )"},{"number":2,"verse":"अनि ‘हामी कहाँ जाऔं?’ भनेर यदि तिनीहरूले तँलाई सोधे भने, तैंले तिनीहरूलाई यसो भन्, ‘परमप्रभु यसो भन्‍नुहुन्‍छ: मृत्‍युको लागि लेखिएका भए मृत्‍युमा नै, तरवारले मारिनेहरू तरवारतिरै जाऊन्, भोकले मर्नेहरू भोकले नै मरून्, कैदमा लगिनेहरू कैदमा नै जाऊन्।’ ( )"},{"number":3,"verse":"“म तिनीहरूका विरुद्धमा चार किसिमका सर्वनाश गर्नेहरू पठाउनेछु,” परमप्रभु भन्‍नुहुन्‍छ, “मार्नलाई तरवार, तानेर लैजानलाई कुकुर, आकाशका पक्षीहरू र पृथ्‍वीका पशुहरूचाहिँ निल्‍न र नाश गर्नलाई।"},{"number":4,"verse":"यहूदाको राजा हिजकियाको छोरो मनश्‍शेले यरूशलेममा जे गरेको थियो त्‍यसैको कारण म तिनीहरूलाई पृथ्‍वीका सारा राज्‍यहरूमा एक घिनलाग्‍दा कुरा तुल्‍याउनेछु। ( ; )"},{"number":5,"verse":"“हे यरूशलेम, कसले तँलाई टिठ्याउने? तेरो निम्‍ति कसले शोक गर्नेछ? तिमीहरू कस्‍ता छौ भनी सोध्‍नलाई को अड्नेछ र?"},{"number":6,"verse":"तैंले मलाई त्‍यागेको छस्,” परमप्रभु भन्‍नुहुन्‍छ। “तँ पछि नै हट्दैरहन्‍छस्। यसैले मैले मेरो हात उठाएर तँलाई सर्वनाश गर्नेछु। म तँमाथि अझ टिठ्याउन सक्‍दिनँ।"},{"number":7,"verse":"म तिनीहरूलाई देशका सहरहरूका मूल ढोकाहरूमा नाङ्लोले निफनेझैँ निफन्‍नेछु। म मेरो प्रजामाथि शोक र सर्वनाश ल्‍याउनेछु, किनकि तिनीहरूले आफ्‍ना चाल बदली गरेनन्।"},{"number":8,"verse":"म तिनीहरूका विधवाहरूको संख्‍या समुद्रका बालुवाको संख्‍याभन्‍दा धेरै बनाउनेछु। मध्‍यदिनमा तिनीहरूका जवान मानिसहरूका आमाहरूका विरुद्धमा एउटा सर्वनाश गर्नेलाई ल्‍याउनेछु। शोक र त्रास एक्‍कासि म तिनीहरूमाथि ल्‍याउनेछु।"},{"number":9,"verse":"सात जनाकी आमा बेहोश भई मर्नेछे। दिन छँदै त्‍यसको सूर्य अस्‍ताइहाल्‍नेछ। त्‍यो अपमानित भई लाजमा पारिनेछे। तिनीहरूमा बचेकाहरूलाई चाहिँ म तिनीहरूका शत्रुहरूका सामु तरवारले काट्न लाउनेछु,” परमप्रभु भन्‍नुहुन्‍छ।"},{"number":10,"verse":"हाय, मेरी आमा, किनकि तपाईंले मलाई जन्‍म दिनुभयो, मजस्‍तोलाई, जोसँग सारा देश झगड़ा र विवाद गर्छ। मैले न त ऋण दिएको छु, न ऋण लिएको छु, तापनि सबै जना मलाई सराप्‍छन्।"},{"number":11,"verse":"परमप्रभुले भन्‍नुभयो, “निश्‍चय नै म तँलाई एउटा राम्रो अभिप्रायले छुटाउनेछु। निश्‍चय नै म दु:ख र सङ्कष्‍टको समयमा तेरा शत्रुहरूलाई तँसँग बिन्‍ती गर्न लाउनेछु।"},{"number":12,"verse":"“के एक जना मानिसले फलाम भाँच्‍न सक्‍छ र— उत्तरको फलाम वा काँसालाई?"},{"number":13,"verse":"तिमीहरूको देशभरि आफ्‍ना सबै पापहरूले गर्दा तिमीहरूका धन-सम्‍पत्ति र तिमीहरूका भण्‍डारका माल सित्तैँमा म लूटको मालझैँ बाँड़िदिनेछु।"},{"number":14,"verse":"म तिमीहरूलाई आफैले नचिनेको देशमा आफ्‍ना शत्रुहरूका कमारा तुल्‍याउनेछु। किनभने मेरो रीसले एउटा आगो सल्‍काउनेछ, जो तिमीहरूका विरुद्धमा निरन्‍तर जलिरहनेछ।”"},{"number":15,"verse":"हे परमप्रभु, तपाईं बुझ्‍नुहुन्‍छ, मलाई सम्‍झनुहोस्, र मेरो वास्‍ता गर्नुहोस्। मेरो निम्‍ति मलाई सताउनेहरूसित बदला लिनुहोस्। तपाईं धैर्यवान् हुनुहुन्‍छ, मलाई नलैजानुहोस्। तपाईंको खातिर मैले कति गाली सहें, सो सम्‍झनुहोस्।"},{"number":16,"verse":"जब तपाईंका वचनहरू आए ती मैले खाएँ, ती मलाई रमाहट, र मेरो हृदयलाई आनन्‍द दिने कुरा भए, किनकि तपाईंको नाउँले म कहलाइन्‍छु, हे सर्वशक्तिमान् परमप्रभु परमेश्‍वर।"},{"number":17,"verse":"मोजमज्‍जा गर्नेहरूको झुण्‍डमा म कहिल्‍यै बसिनँ, न त तिनीहरूसँग मैले हर्ष मनाएँ। म त एकलै बसें, किनभने तपाईंको हात ममाथि थियो र तपाईंले मलाई क्रोधले भरिदिनुभएको थियो।"},{"number":18,"verse":"मेरो दु:ख किन थामिँदैन? र मेरो चोट किन कष्‍टकर र निको नहुने भएको छ? के तपाईं मेरो लागि धोका दिने खोलाझैँ, पानी नआउने मुहानझैँ हुनुहुनेछ?"},{"number":19,"verse":"यसैकारण परमप्रभु यसो भन्‍नुहुन्‍छ: “यदि तैंले पश्‍चात्ताप गरिस् भने, म तँलाई फेरि स्‍थापित गर्नेछु, कि तैंले मेरो सेवा गर्न सकोस्। यदि तैंले चाहिँदो कुरा बोलिस् र व्‍यर्थका कुरा गरिनस् भने, तँ मेरो वक्ता हुनेछस्। यी मानिसहरू तँतिर फर्कून्, तर तँचाहिँ तिनीहरूतिर नजानू।"},{"number":20,"verse":"म तँलाई यस प्रजाको निम्‍ति काँसाको बलियो किल्‍ला भएको पर्खाल बनाउनेछु। तिनीहरू तेरो विरुद्धमा लड़ाइँ गर्नेछन्, तर तँमाथि विजयी हुनेछैनन्, किनकि तँलाई बचाउन र उद्धार गर्नलाई म तँसित छु,” परमप्रभु भन्‍नुहुन्‍छ।"},{"number":21,"verse":"“दुष्‍टहरूका हातदेखि म तँलाई बचाउनेछु, र निष्‍ठुरहरूका पन्‍जादेखि म तँलाई छुटाउनेछु।”"}]}
{"bibleAbbr":"neNRV2012","bookName":"यर्मिया","bookEnglishName":"Jeremiah","chapterNumber":47,"verses":[{"number":1,"verse":"( पलिश्तीहरूका विषयमा सन्देश) फारोले गाजालाई आक्रमण गर्न अघि पलिश्‍तीहरूका विषयमा यर्मिया अगमवक्ताकहाँ आएको परमप्रभुको वचन यही हो: ( ; ; ; ; ; )"},{"number":2,"verse":"परमप्रभु यसो भन्‍नुहुन्‍छ: “हेर, उत्तर दिशामा पानी बढ़िरहेछन्। ती बाढ़ीको भलझैँ हुनेछन्। त्‍यसले देश र त्‍यसमा भएका जम्‍मै कुरालाई डुबाउनेछ, नगरहरू र तिनमा बसेको हरेकलाई।"},{"number":3,"verse":"फट्केर कुद्ने घोड़ाहरूका टापको आवाजमा, शत्रुहरूका रथहरू वेगले कुदेका पाङ्ग्राहरूको हल्‍लामा मानिसहरू रुनेछन् र देशमा बस्‍नेहरू सबैले विलाप गर्नेछन्। बुबाहरूले आफ्‍ना छोराछोरीहरूलाई सहायता गर्नेछैनन्। तिनीहरूका हातहरू लुला भएर झुण्‍डिन्‍छन्।"},{"number":4,"verse":"किनभने पलिश्‍तीहरूको नाश हुने दिन आएको छ। बाँचेकाहरूमध्‍ये टुरोस र सीदोनलाई सहायता गर्न सक्‍नेहरू सबै नष्‍ट हुनेछन्। परमप्रभुले पलिश्‍तीहरूलाई नाश गर्न लाग्‍नुभएको छ, कप्‍तोरका किनारहरूका बाँकी रहेकाहरूलाई।"},{"number":5,"verse":"शोक गर्नलाई गाजाले आफ्‍नो कपाल खौरनेछ। अश्‍कलोन मौन गराइनेछ। हे मैदानमा बाँकी रहेकाहरू हो, कहिलेसम्‍म तिमीहरू आ-आफ्‍नो शरीर काट्नेछौ?"},{"number":6,"verse":"“‘हे परमप्रभुको तरवार, तँ कहिले विश्राम लिन्‍छस्?” तिमीहरू कराउँछौ। “आफ्‍ना म्‍यानमा पस्। तँ शान्‍तसँग बस्।”"},{"number":7,"verse":"तर परमप्रभुले त्‍यसलाई हुकुम गर्नुभएको छ, उहाँले अश्‍कलोन र समुद्र-किनारका देशहरूलाई आक्रमण गर्न त्‍यसलाई हुकुम गर्नुभएको छ।” यसर्थ त्‍यो कसरी शान्‍त भएर बस्‍छ र?”"}]}
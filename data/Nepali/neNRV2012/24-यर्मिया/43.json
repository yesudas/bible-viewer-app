{"bibleAbbr":"neNRV2012","bookName":"यर्मिया","bookEnglishName":"Jeremiah","chapterNumber":43,"verses":[{"number":1,"verse":"जब परमप्रभु तिनीहरूका परमेश्‍वरले यर्मियाद्वारा तिनीहरूलाई दिनुभएका सबै कुरा यर्मियाले तिनीहरूलाई भनिसके,"},{"number":2,"verse":"तब होशयाहका छोरा अजर्याह र कारेहका छोरा योहानान र सबै हठी मानिसहरूले यर्मियालाई भने, “तिमीले झूट बोलिरहेका छौ! ‘तिमीहरू मिश्रदेशमा बसोबास गर्न जानैहुँदैन’ भनी भन्‍नलाई परमप्रभु हामीहरूका परमेश्‍वरले तिमीलाई पठाउनुभएको होइन।"},{"number":3,"verse":"तर बेबिलोनीहरूले हामीहरूलाई मारून् अथवा निर्वासित गरी बेबिलोनमा लैजाऊन् भन्‍ने विचारले नेरियाहको छोरा बारूकले तिमीलाई हाम्रा विरुद्धमा उक्‍साएको हो।”"},{"number":4,"verse":"यसैले कारेहका छोरा योहानान र फौजका सबै अधिकृतहरू र अरू सबै मानिसहरूले यहूदा देशमा नै बस्‍नू भन्‍ने परमप्रभुको आज्ञा भङ्ग गरे।"},{"number":5,"verse":"त्‍यसको सट्टा यहूदाका बाँकी रहेका जम्‍मै मानिसहरूलाई, जो जाति-जातिहरूका बीचमा तितरबितर भएर फेरि यहूदामा बस्‍नलाई फर्किआएका थिए, तिनीहरूलाई कारेहका छोरा योहानान र फौजका सबै अधिकृतहरूले लगे— ( )"},{"number":6,"verse":"पुरुषहरू, स्‍त्रीहरू, केटाकेटीहरू, राजकुमारीहरू— जसलाई राजकीय अङ्गरक्षकका सेनापति नबूजरदानले शापानका नाति, अहीकामका छोरा गदल्‍याहको हातमा सुम्‍पेका थिए— तिनीहरूलाई र यर्मिया अगमवक्ता र नेरियाहका छोरा बारूकलाई पनि तिनीहरूले लगे।"},{"number":7,"verse":"यसरी परमप्रभुको आज्ञा भङ्ग गरेर तिनीहरू मिश्रदेशमा गए, र तिनीहरू तहपनेसमा पुगे।"},{"number":8,"verse":"तहपनेसमा परमप्रभुको यो वचन यर्मियाकहाँ आयो:"},{"number":9,"verse":"“तेरा हातमा ठूलाठूला ढुङ्गा ले, र यहूदीहरूले हेरिरहेकै समयमा तहपनेसमा भएको फारोका महलको प्रवेशद्वारमा इँटा छापेको बाटोमुनि हिलोमा ती गाड़िराख्।"},{"number":10,"verse":"अनि तिनीहरूलाई भन्, ‘सर्वशक्तिमान् परमप्रभु, इस्राएलका परमेश्‍वर यसो भन्‍नुहुन्‍छ: म आफ्‍नो दास बेबिलोनको राजा नबूकदनेसरलाई बोलाउनेछु, र मैले लुकाइराखेका यी ढुङ्गाहरूमाथि त्‍यसको सिंहासन म बसाल्‍नेछु। त्‍यसले तीमाथि आफ्‍नो राजपत्र फैलाउनेछ।"},{"number":11,"verse":"त्‍यसले आएर मिश्रदेशलाई आक्रमण गर्नेछ, र मृत्‍युको लागि लेखिएका भए मृत्‍युमा नै, कैदमा जानुपर्नेहरू कैदमा, तरवारले मारिनुपर्नेहरू तरवारतिरै जाऊन्।"},{"number":12,"verse":"त्‍यसले मिश्रदेशका देवताहरूका मन्‍दिरहरूमा आगो लगाइदिनेछ। त्‍यसले उनीहरूका मन्‍दिरहरूलाई जलाइदिनेछ, र देवताहरूलाई कैद गरेर लानेछ। जसरी गोठालाले आफ्‍नो लुगा ओढ्छ, त्‍यसरी नै त्‍यसले मिश्रदेशलाई ओढ्नेछ र त्‍यो त्‍यहाँबाट केही हानि नभई फर्कनेछ।"},{"number":13,"verse":"त्‍यसले मिश्रदेशमा भएको सूर्यको मन्‍दिरका पवित्र खम्‍बाहरू भत्‍काइदिनेछ, र मिश्रदेशका देवताहरूका मन्‍दिरहरूमा आगो लगाइदिनेछ’।”"}]}
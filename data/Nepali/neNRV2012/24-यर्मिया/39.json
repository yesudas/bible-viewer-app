{"bibleAbbr":"neNRV2012","bookName":"यर्मिया","bookEnglishName":"Jeremiah","chapterNumber":39,"verses":[{"number":1,"verse":"( यरूशलेमको पतन) यरूशलेम यसरी लिइयो: यहूदाका राजा सिदकियाहको नवौँ वर्षको दशौँ महिनामा बेबिलोनका राजा नबूकदनेसर र उनका सारा सेना आएर यरूशलेममा चढ़ाइ गरी घेरा हाले।"},{"number":2,"verse":"अनि सिदकियाहको एघारौँ वर्षको चौथो महिनाको नवौँ दिनमा त्‍यस सहरको पर्खाल भत्‍काइयो।"},{"number":3,"verse":"जब यरूशलेम लिइयो, तब बेबिलोनका राजाका सबै अधिकारीहरू आएर मध्‍य ढोकामा बसे: सम्‍गरका नेर्गलसरेसर, प्रमुख पदाधिकारी नेबो-सर्सेकिम, एक उच्‍च अधिकृत नेर्गल-सरेसर र बेबिलोनका राजाका अरू सबै अधिकारीहरू।"},{"number":4,"verse":"जब यहूदाका राजा सिदकियाह र सबै सिपाहीहरूले उनीहरूलाई देखे, तब तिनीहरू दुई पर्खालका बीचमा भएको ढोकाबाट छिरेर राजाको बगैँचाबाट भएर राती नै सहरदेखि बाहिर भागे, र अराबातिर लागे।"},{"number":5,"verse":"तर बेबिलोनी सेनाले तिनीहरूलाई खेदे, र सिदकियाहलाई यरीहोको मैदानमा फेला पारे। उनीहरूले तिनलाई पक्रेर हमात देशको रिब्‍ला भन्‍ने ठाउँमा बेबिलोनका राजा नबूकदनेसरकहाँ ल्‍याए। तब उनले सिदकियाहलाई दण्‍डको आज्ञा दिए।"},{"number":6,"verse":"त्‍यहीँ रिब्‍लामा नै बेबिलोनका राजाले सिदकियाहका छोराहरूलाई तिनकै आँखाका सामुन्‍ने मारे र यहूदाका सबै भारदारहरूलाई पनि मारे।"},{"number":7,"verse":"उनले सिदकियाहका आँखा निकाले, र बेबिलोनमा लैजान तिनलाई साङ्लाले बाँधे।"},{"number":8,"verse":"बेबिलोनीहरूले राजकीय महल र मानिसहरूका घरहरू जलाइदिए, र यरूशलेमका पर्खालहरू भत्‍काइदिए।"},{"number":9,"verse":"तब सहरमा छोड़िएका बाँकी मानिसहरू र उनीकहाँ भागेर आउनेहरूलाई र अरू बाँकी मानिसहरूलाई राजकीय अङ्गरक्षकका सेनापति नबूजरदानले कैद गरेर बेबिलोनमा लगे।"},{"number":10,"verse":"तर केही पनि नभएका केही गरीब मानिसहरूलाई अङ्गरक्षकका सेनापति नबूजरदानले यहूदा देशमा छोड़िराखे, र तिनीहरूलाई उनले दाखबारी र खेतहरू दिए।"},{"number":11,"verse":"बेबिलोनका राजा नबूकदनेसरले राजकीय अङ्गरक्षकका सेनापति नबूजरदानद्वारा यर्मियाको विषयमा यस्‍तो आज्ञा दिए,"},{"number":12,"verse":"“यसलाई चाहिँ लगेर राम्ररी हेरचाह गर्नू। यसलाई कुनै किसिमको हानि नगर्नू। यसले तिमीलाई भनेझैँ यसको लागि गर्नू।”"},{"number":13,"verse":"यसकारण अङ्गरक्षकका सेनापति नबूजरदान, मुख्‍य पदाधिकारी नबुशजबान, उच्‍च अधिकृत नेर्गल-सरेसर र बेबिलोनका राजाका अरू सबै अधिकारीहरूले"},{"number":14,"verse":"मानिसहरू पठाएर यर्मियालाई गारदको चोकबाट ल्‍याए। तिनलाई घरमा लैजाने जिम्‍मेवारी उनीहरूले शापानका नाति, अहीकामका छोरा गदल्‍याहको हातमा छोड़िदिए। यसरी यर्मिया आफ्‍ना मानिसहरूसँगै रहे।"},{"number":15,"verse":"गारदको चोकमा थुनिएको बेलामा परमप्रभुको यो वचन यर्मियाकहाँ आयो:"},{"number":16,"verse":"“गएर कूशी एबेद-मेलेकलाई भन्: ‘सर्वशक्तिमान् परमप्रभु, इस्राएलका परमेश्‍वर यसो भन्‍नुहुन्‍छ: उन्‍नति गरेर होइन, तर विपत्ति ल्‍याएर यस सहरको विरुद्धमा मैले भनेका कुरा म पूरा गर्न लागेको छु। ती तेरै आँखाका सामुन्‍ने त्‍यो दिन पूरा हुनेछन्।"},{"number":17,"verse":"तर म तँलाई त्‍यस दिन बचाउनेछु, र जुन मानिसहरूदेखि तँ डराउँछस् उनीहरूका हातमा तँ सुम्‍पिइनेछैनस्, परमप्रभु भन्‍नुहुन्‍छ।"},{"number":18,"verse":"म तँलाई बचाउनेछु। तँ तरवारले मारिनेछैनस्, तर तैंले तेरो प्राण लिएर उम्‍कनेछस्, किनकि तैंले ममाथि भरोसा गर्छस्, परमप्रभु भन्‍नुहुन्‍छ’।”"}]}
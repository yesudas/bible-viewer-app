{"bibleAbbr":"neNRV2012","bookName":"यर्मिया","bookEnglishName":"Jeremiah","chapterNumber":52,"verses":[{"number":1,"verse":"( यरूशलेमको पतन) जब सिदकियाह राजा भए तब तिनी एक्‍काईस वर्षका थिए, र तिनले यरूशलेममा एघार वर्ष राज्‍य गरे। तिनकी आमाको नाउँ हमुतल थियो। तिनी यर्मियाकी छोरी थिइन् र तिनी लिब्‍नाबाट आएकी थिइन्। ( )"},{"number":2,"verse":"यहोयाकीमले गरेअनुसार परमप्रभुको दृष्‍टिमा जे-जे कुरा खराब थिए, तिनले पनि त्‍यही नै गरे।"},{"number":3,"verse":"यी सबै कुरा परमप्रभुका रीसको कारणले यरूशलेम र यहूदामा हुन आयो, र अन्‍त्‍यमा उहाँले तिनीहरूलाई आफ्‍नो उपस्‍थितिबाट निकालिदिनुभयो। अब सिदकियाह बेबिलोनका राजाको विरुद्धमा बागी भए।"},{"number":4,"verse":"यसैले सिदकियाहका राजकालको नवौँ वर्षको दशौँ महिनाको दशौँ दिनमा बेबिलोनका राजा नबूकदनेसर आफ्‍ना सबै सेनाका साथ यरूशलेमको विरुद्धमा आए। उनीहरूले सहरको बाहिर छाउनी हाले र यसको वरिपरि घेरा लगाए। ( )"},{"number":5,"verse":"यसरी सिदकियाह राजाको एघारौँ वर्षसम्‍म सहर घेरामा पर्‍यो।"},{"number":6,"verse":"चौथो महिनाको नवौँ दिनमा सहरमा यस्‍तो घोर अनिकाल परेको थियो कि देशका मानिसहरूका निम्‍ति केही खानेकुरै रहेन।"},{"number":7,"verse":"तब सहरको पर्खाल भत्‍काइयो, र जम्‍मै सेना भागे। बेबिलोनीहरू सहरका वरिपरि थिए तापनि राजाका बगैँचाको नजिकका दुई पर्खालको बीचमा भएको ढोकाबाट भएर राती तिनीहरू भागे। तिनीहरू अराबातिर भागे, ( )"},{"number":8,"verse":"तर बेबिलोनी सेनाले राजा सिदकियाहलाई लखेटे र तिनलाई यरीहोको मैदानमा भेट्टाए। तिनका सबै सिपाहीहरू तिनीबाट अलग्‍गै भएर छरपष्‍ट भए,"},{"number":9,"verse":"र तिनलाई समातियो। तब उनीहरूले राजालाई हमात देशको रिब्‍लामा बेबिलोनका राजाको सामुन्‍ने ल्‍याए, र त्‍यहाँ उनले तिनीमाथि दण्‍डको आज्ञा दिए।"},{"number":10,"verse":"त्‍यहाँ रिब्‍लामा नै बेबिलोनका राजाले सिदकियाहका छोराहरूलाई तिनकै आँखाका सामु मारे, र यहूदाका सबै पदाधिकारीहरूलाई पनि मारे।"},{"number":11,"verse":"तब उनले सिदकियाहका आँखा निकालिदिए, र तिनलाई काँसका साङ्लाले बाँधे। अनि उनले तिनलाई बेबिलोनमा लगेर तिनको मृत्‍यु नहोउञ्‍जेलसम्‍म कैदमा राखे। ( )"},{"number":12,"verse":"बेबिलोनका राजा नबूकदनेसरको उन्‍नाईसौँ वर्षको पाँचौँ महिनाको दशौँ दिनमा राजकीय अङ्गरक्षकका सेनापति नबूजरदान, जसले बेबिलोनका राजाको चाकरी गर्थे, यरूशलेममा आए। ( )"},{"number":13,"verse":"उनले परमप्रभुको मन्‍दिर, राजकीय महल र यरूशलेमका जम्‍मै घरहरूमा आगो लगाइदिए। उनले सबै मुख्‍य-मुख्‍य घरहरूमा आगो लगाइदिए। ( )"},{"number":14,"verse":"राजकीय अङ्गरक्षकका सेनापतिका मुनिका सारा बेबिलोनी सेनाले यरूशलेमका चारैतिर भएका पर्खाल भत्‍काइदिए।"},{"number":15,"verse":"मानिसहरूमा सबैभन्‍दा गरीबहरू र सहरमा छोड़िएका मानिसहरू र बेबिलोनका राजाकहाँ भागेर गएका मानिसहरू तथा बाँकी रहेका कारीगरहरूलाई अङ्गरक्षकका सेनापति नबूजरदानले निर्वासनमा लगे।"},{"number":16,"verse":"तर नबूजरदानले देशका दाखबारी र खेतमा काम गर्न बाँकी साह्रै गरीब मानिसहरूलाई छोड़िराखे।"},{"number":17,"verse":"बेबिलोनीहरूले परमप्रभुको मन्‍दिरमा भएका काँसाका स्‍तम्‍भहरू, गुड्ने आधारहरू र काँसाको विशाल खड्कुँलो टुक्रै-टुक्रा पारेर सबै काँसा बेबिलोनमा लगे। ( )"},{"number":18,"verse":"उनीहरूले भाँड़ाहरू, बेल्‍चाहरू, सलेदाका चिम्‍टाहरू, छर्कने बाटाहरू, सिट्ठी काट्ने कैँची, पानीको बाटा कचौराहरू र मन्‍दिरको सेवामा चलाइने सबै काँसाका सरसामानहरू लगे।"},{"number":19,"verse":"राजकीय अङ्गरक्षकका सेनापतिले कञ्‍चन सुन वा चाँदीले बनेका स्‍नान-बाटाहरू, धुपौराहरू, छर्कने बाटाहरू, भाँड़ाहरू, सामदानहरू, अर्घ-बलिमा चढ़ाइने कचौरा र बाटाहरू पनि लगे।"},{"number":20,"verse":"ती दुई स्‍तम्‍भ, एउटा काँसाको विशाल खड्कुँलो, त्‍यसमुनि भएका बाह्रवटा काँसाका साँढ़ेहरू र गुड्ने आधारहरू जो सोलोमन राजाले परमप्रभुका मन्‍दिरको निम्‍ति बनाएका थिए, ती सबै काँसाका थोकहरू जोख्‍नै नसकिने थिए।"},{"number":21,"verse":"हरेक स्‍तम्‍भ अठाह्र हात अग्‍लो थियो। त्‍यसको गोलाइ बाह्र हात र मोटाइ चार अङ्गुल चौड़ा थियो, र खोक्रो थियो।"},{"number":22,"verse":"हरेक स्‍तम्‍भमाथि काँसाको स्‍तम्‍भ-शिर थियो। एउटा शिरको उचाइ पाँच हात थियो। एउटा स्‍तम्‍भ-शिर काँसाका जाली र दारिमका बुट्टाले चारैतिर भरिएको थियो। अर्को स्‍तम्‍भ पनि त्‍यसका दारिमहरूसहित त्‍यस्‍तै किसिमको थियो।"},{"number":23,"verse":"छेउ-छेउमा छयान्‍नब्‍बे दारिमहरू थिए। चारैतिर जालीलाई घेरिराखेका दारिमहरू जम्‍मा एक सय थिए।"},{"number":24,"verse":"अङ्गरक्षकका सेनापतिले मुख्‍य पूजाहारी सरायाह, दोस्रो दर्जामा भएका पूजाहारी सपन्‍याह र तीन जना ढोकेहरूलाई कैद गरेर लगे। ( )"},{"number":25,"verse":"सहरमा अझै रहेकाहरूमा सिपाहीहरूमाथि खटिएका एक जना अधिकृत र राजाका सात जना सल्‍लाहकारहरूलाई उनले लगे। देशका मानिसहरूलाई सेनामा भर्ना गर्ने मुख्‍य अधिकृत-सचिव र सहरमा भेट्टाइएका तिनका साठी जना पुरुषलाई पनि उनले लगे।"},{"number":26,"verse":"सेनापति नबूजरदानले यिनीहरू सबैलाई लगेर रिब्‍लामा बेबिलोनका राजाकहाँ ल्‍याए।"},{"number":27,"verse":"यिनीहरूलाई हमात देशको रिब्‍लामा राजाले मार्ने हुकुम दिए। यसरी यहूदा आफ्‍नो देशबाट कैदमा लगियो।"},{"number":28,"verse":"नबूकदनेसरले निर्वासनमा लगेका मानिसहरूको संख्‍या यो हो: उनका राजकालको सातौँ वर्षमा ३,०२३ यहूदीहरू।"},{"number":29,"verse":"उनका राजकालको अठारौँ वर्षमा नबूकदनेसरले यरूशलेमबाट ८३२ जना लगे।"},{"number":30,"verse":"उनको तेईसौँ वर्षमा राजकीय अङ्गरक्षकका सेनापति नबूजरदानले ७४५ जना यहूदीहरूलाई निर्वासनमा लगे। सबै मानिसहरू ४,६०० जना थिए।"},{"number":31,"verse":"( यहोयाकीनको छुटकारा) यहूदाका राजा यहोयाकीन निर्वासनमा लगिएको सैँतीसौँ वर्षमा एबील-मरोदक बेबिलोनका राजा भए। बाह्रौँ महिनाको पच्‍चीसौँ दिनमा उनले यहूदाका राजा यहोयाकीनलाई कैदबाट मुक्त गरिदिए। ( )"},{"number":32,"verse":"उनले तिनीसित दयापूर्वक बोले र बेबिलोनमा आफूसँग भएका अरू राजाहरूभन्‍दा अझ उच्‍च सम्‍माननीय स्‍थानमा तिनलाई राखे।"},{"number":33,"verse":"यसरी यहोयाकीनले आफ्‍नो कैदको लुगा उतारे र आफ्‍नो बाँकी जीवनभरि राजाकै टेबिलमा बसेर बारम्‍बार खाने गरे।"},{"number":34,"verse":"बेबिलोनका राजाले यहोयाकीनलाई नियमित रूपमा दिनहुँ तिनी नमरुञ्‍जेल भत्ता दिए।"}]}
{"bibleAbbr":"neNRV2012","bookName":"यर्मिया","bookEnglishName":"Jeremiah","chapterNumber":30,"verses":[{"number":1,"verse":"( इस्राएलको पुनर्स्थापन) परमप्रभुबाट यर्मियाकहाँ आएको वचन यही हो:"},{"number":2,"verse":"“परमप्रभु इस्राएलका परमेश्‍वर यसो भन्‍नुहुन्‍छ: ‘मैले तँलाई भनेका सबै कुरा एउटा पुस्‍तकमा लेख्।"},{"number":3,"verse":"यस्‍तो दिन आउँदैछ, जब म मेरा प्रजा इस्राएल र यहूदालाई निर्वासनबाट फर्काएर ल्‍याउनेछु, र देश अधिकार गर्न मैले तिनीहरूका पिता-पुर्खाहरूलाई दिएको त्‍यस देश म फेरि तिनीहरूलाई दिनेछु,’ परमप्रभु भन्‍नुहुन्‍छ।”"},{"number":4,"verse":"इस्राएल र यहूदाको विषयमा परमप्रभुले भन्‍नुभएका कुरा यी नै हुन्:"},{"number":5,"verse":"“परमप्रभु यसो भन्‍नुहुन्‍छ: ‘डरको आवाज र त्रासको आवाज सुनिँदैछ। शान्‍तिको होइन।"},{"number":6,"verse":"सोध र हेर: के पुरुषले छोराछोरी जन्‍माउन सक्‍छ र? किन त हरेक बलियो मानिस प्रसववेदनामा परेझैँ आफ्‍नो हातले पेट समातेको म देख्‍तछु? किन हरेकको अनुहार मरेको जस्‍तै पहेँलो भएको छ?"},{"number":7,"verse":"हाय! त्‍यो दिन कस्‍तो डरलाग्‍दो दिन हुनेछ! त्‍यस्‍तो अरू कुनै दिन पनि हुनेछैन। याकूबको निम्‍ति यो दु:खको दिन हुनेछ, तर ऊ त्‍यसबाट बचाइनेछ।"},{"number":8,"verse":"“सर्वशक्तिमान् परमप्रभु भन्‍नुहुन्‍छ, ‘त्‍यस दिन म त्‍यो जुवा तिनीहरूको काँधबाट भाँचिदिनेछु, र म तिनीहरूको बन्‍धन फुकाइदिनेछु। विदेशीहरूले कहिल्‍यै तिनीहरूलाई दास बनाउनेछैनन्।"},{"number":9,"verse":"त्‍यसको सट्टामा तिनीहरूले परमप्रभु आफ्‍ना परमेश्‍वर र मैले तिनीहरूका निम्‍ति खड़ा गरेका तिनीहरूका राजा दाऊदकै सेवा गर्नेछन्।’"},{"number":10,"verse":"“परमप्रभु भन्‍नुहुन्‍छ, ‘यसैले हे मेरो दास याकूब, नडरा। हे इस्राएल, हताश नखा। म तँलाई टाढ़ा देशबाट र तेरा सन्‍तानलाई निर्वासन भएको देशबाट बचाएर ल्‍याउनेछु। याकूबलाई फेरि शान्‍ति र सुरक्षा हुनेछ। कसैले त्‍यसलाई डर देखाउन सक्‍नेछैन’। ( )"},{"number":11,"verse":"परमप्रभु भन्‍नुहुन्‍छ, ‘म तेरो उद्धार गर्नेछु, तेरो साथमा रहनेछु। जुन जातिहरूकहाँ तँलाई मैले तितरबितर पारेको थिएँ, ती सबलाई म बिलकुलै खतम पार्नेछु। तापनि म तँलाई त बिलकुलै खतम पार्नेछैनँ। म तँलाई न्‍यायपूर्वक अनुशासन गर्नेछु। तँलाई दण्‍ड नदिई म पूरै छोड्नेछैनँ’।"},{"number":12,"verse":"“परमप्रभु यसो भन्‍नुहुन्‍छ: ‘तेरो घाउ निको नहुने, र तेरो चोट निको पार्न नसकिने छ।"},{"number":13,"verse":"तेरो पक्षमा बिन्‍ती गरिदिने कोही छैन। तेरो घाउको कुनै उपचार छैन, तेरो निम्‍ति चङ्गाइ छैन।"},{"number":14,"verse":"तेरा सबै सहयोगीहरूले तँलाई बिर्सिसके। तिनीहरू तेरो केही वास्‍ता गर्दैनन्। तेरो ठूलो अपराध र तेरा धेरै पापहरूले गर्दा शत्रुले झैँ मैले तँलाई हिर्काएँ, र निष्‍ठुरले झैँ तँलाई दण्‍ड दिएँ।"},{"number":15,"verse":"तेरो चोटको कारण, तेरो निको नहुने दुखाइको कारण तँ किन रुन्‍छस्? तेरो ठूलो दोष र धेरै पापहरूको कारणले यी सबै मैले तँलाई गरेको हो।"},{"number":16,"verse":"“‘तर तँलाई निल्‍नेहरू सबै निलिनेछन्। तेरा सबै शत्रुहरू निर्वासनमा लगिनेछन्। तँलाई लुट्नेहरू लुटिनेछन्। तँलाई बिगार्नेहरूलाई म बिगार्नेछु।"},{"number":17,"verse":"तर म तँलाई फेरि स्‍वस्‍थ बनाउनेछु, र तेरा चोटहरू म निको पार्नेछु,’ परमप्रभु भन्‍नुहुन्‍छ, ‘किनभने तँलाई त्‍यागिएकी, कसैले वास्‍ता नगर्ने सियोन भनिन्‍छ’।"},{"number":18,"verse":"“परमप्रभु यसो भन्‍नुहुन्‍छ: ‘म याकूबका पालको सुख-शान्‍ति फेरि फिर्ता दिनेछु, र त्‍यसका बस्‍ने ठाउँहरूलाई टिठ्याउनेछु। त्‍यसकै भग्‍नावशेषमा त्‍यो सहर फेरि बनाइनेछ, र महल अघिको आफ्‍नै स्‍थानमा खड़ा हुनेछ।"},{"number":19,"verse":"तिनीहरूबाट धन्‍यवादको स्‍तुतिगान र आनन्‍दको सोर सुनिनेछ। म तिनीहरूका संख्‍याको वृद्धि गर्नेछु, र तिनीहरू घट्नेछैनन्। म तिनीहरूमा सम्‍मान ल्‍याउनेछु, र तिनीहरूलाई ठट्टा गरिनेछैन।"},{"number":20,"verse":"तिनीहरूका छोराछोरीहरू अघिका जस्‍तै हुनेछन्, र मेरो सामुन्‍ने तिनीहरूको समूह स्‍थापित हुनेछ। तिनीहरूमाथि अत्‍याचार गर्नेहरूलाई म दण्‍ड दिनेछु।"},{"number":21,"verse":"तिनीहरूको अगुवा तिनीहरूमध्‍येकै एक जना हुनेछ। तिनीहरूको शासक तिनीहरूकै बीचबाट निस्‍कनेछ। म त्‍यसलाई मेरो नजिक ल्‍याउनेछु, र त्‍यो मेरो नजिक आउनेछ। किनकि मेरो नजिक आउनलाई कसले आफै भक्ति गर्नेछ?’ परमप्रभु भन्‍नुहुन्‍छ।"},{"number":22,"verse":"‘यसरी तिमीहरू मेरा प्रजा हुनेछौ, र म तिमीहरूका परमेश्‍वर हुनेछु’।”"},{"number":23,"verse":"हेर, क्रोधमा परमप्रभुको आँधी उठ्नेछ, दुष्‍टहरूको टाउकोमा भुमरीको झोक्‍का बजारिनेछ।"},{"number":24,"verse":"आफ्‍नो मनका उद्देश्‍यहरू सिद्ध नहोउञ्‍जेल, परमप्रभुको भयङ्कर रीस मर्नेछैन। आउने दिनहरूमा तिमीहरूले यो बुझ्‍नेछौ।"}]}
{"bibleAbbr":"neNRV2012","bookName":"व्यवस्था","bookEnglishName":"Deuteronomy","chapterNumber":27,"verses":[{"number":1,"verse":"( एबाल डाँडामा भएको वेदी) मोशा र इस्राएलका धर्म-गुरुहरूले मानिसहरूलाई यस्‍तो आदेश दिए: “मैले आज तिमीहरूलाई दिएका आज्ञाहरू सबै पालन गर।"},{"number":2,"verse":"जब तिमीहरू यर्दन तरेर परमप्रभु तिमीहरूका परमेश्‍वरले तिमीहरूलाई दिनुहुने देशमा पुग्‍नेछौ, तब ठूला-ठूला ढुङ्गा खड़ा गरेर कमेरोले पोत्‍नू। ( )"},{"number":3,"verse":"तिमीहरूका पुर्खाहरूका परमप्रभु परमेश्‍वरले प्रतिज्ञा गर्नुभएअनुसार परमप्रभु आफ्‍ना परमेश्‍वरले तिमीहरूलाई दिनुहुने, दूध र मह बग्ने देशमा पसेको दिन यस व्‍यवस्‍थाका सबै वचनहरू त्‍यसमा लेख्‍नू।"},{"number":4,"verse":"यर्दन पारि पुगेको दिन मैले भनेका यी ढुङ्गाहरू एबाल डाँड़ामा स्‍थापना गरेर कमेरोले पोत्‍नू।"},{"number":5,"verse":"त्‍यहीँ तिमीहरूले परमप्रभु आफ्‍ना परमेश्‍वरको निम्‍ति ढुङ्गाको वेदी बनाउनू। त्‍यसमा कुनै फलामको हतियार प्रयोग नगर्नू। ( )"},{"number":6,"verse":"तिमीहरूले परमप्रभु आफ्‍ना परमेश्‍वरको वेदी खेतका ढुङ्गाको बनाउनू, र त्‍यहाँ परमप्रभु आफ्‍ना परमेश्‍वरको निम्‍ति होमबलि चढ़ाउनू।"},{"number":7,"verse":"तिमीहरूले मेलबलि चढ़ाएर त्‍यहीँ खानू, अनि परमप्रभु तिमीहरूका परमेश्‍वरको सामुन्‍ने आनन्‍द मनाउनू।"},{"number":8,"verse":"तिमीहरूले खड़ा गरेका ती ढुङ्गामा यस व्‍यवस्‍थाका सबै आदेश स्‍पष्‍टसँग लेख्‍नू।”"},{"number":9,"verse":"( एबाल डाँड़ामा दिइने श्रापहरू) तब मोशा र लेवी पूजाहारीहरूले जम्‍मै इस्राएललाई यसो भने, “हे इस्राएली हो, चूप लागेर सुन। आज तिमीहरू परमप्रभु आफ्‍ना परमेश्‍वरका प्रजा भएका छौ।"},{"number":10,"verse":"आज मैले आदेश दिएबमोजिम तिमीहरूले परमप्रभु आफ्‍ना परमेश्‍वरका आज्ञा र विधि पूरा गरेर उहाँको वचन पालन गर्नू।”"},{"number":11,"verse":"त्‍यही दिन मोशाले मानिसहरूलाई यस्‍तो आदेश दिए:"},{"number":12,"verse":"तिमीहरू यर्दन पारि तरेपछि शिमियोन, लेवी, यहूदा, इस्‍साखार, योसेफ र बेन्‍यामीनचाहिँ मानिसहरूलाई आशीर्वाद दिनका लागि गीरीज्‍जीम डाँड़ामा खड़ा होऊन्। ( ; )"},{"number":13,"verse":"रूबेन, गाद, आशेर, जबूलून, दान र नप्‍तालीचाहिँ श्राप दिनका निम्‍ति एबाल डाँड़ामा खड़ा होऊन्।"},{"number":14,"verse":"अनि लेवीहरूले इस्राएलका सबै मानिसलाई उच्‍च सोरले यसो भनेर घोषणा गरून्:"},{"number":15,"verse":"“कारीगरले बनाएको जस्‍तै आफूले खोपेको वा ढालेको परमप्रभुलाई घिन लाग्‍ने मूर्ति गुप्‍तमा स्‍थापना गर्ने मानिस श्रापित होस्।” ( ; ; ; ; ; ) तब सबै जनाले भनून्, “आमेन।”"},{"number":16,"verse":"“आफ्‍ना आमा-बुबालाई अपमान गर्ने मानिस श्रापित होस्।” ( ; ) तब सबै जनाले भनून्, “आमेन।”"},{"number":17,"verse":"“आफ्‍ना छिमेकीको साँधसिमानाको ढुङ्गो हटाउने मानिस श्रापित होस्।” ( ) तब सबै जनाले भनून्, “आमेन।”"},{"number":18,"verse":"“अन्‍धालाई उल्‍टो बाटो देखाइदिने मान्‍छे श्रापित होस्।” ( ) तब सबै जनाले भनून्, “आमेन।”"},{"number":19,"verse":"“परदेशी, टुहुरा-टुहुरी र विधवाले पाउनुपर्ने न्‍याय नदिने मानिस श्रापित होस्।” ( ; ; ; ) तब सबै जनाले भनून्, “आमेन।”"},{"number":20,"verse":"“आफ्‍ना बुबाकी पत्‍नीसँग सहवास गर्ने मानिस श्रापित होस्, किनकि त्‍यसले आफ्‍ना बुबाको ओछ्यानको अपमान गर्दछ।” ( ; ; ) तब सबै जनाले भनून्, “आमेन।”"},{"number":21,"verse":"“पशुसँग सम्‍भोग गर्ने मानिस श्रापित होस्।” ( ; ; ) तब सबै जनाले भनून्, “आमेन।”"},{"number":22,"verse":"“आफ्‍ना बुबा वा आमाकी छोरी, अर्थात् आफ्‍नै बहिनीसँग सहवास गर्ने मानिस श्रापित होस्।” ( ; ) तब सबै जनाले भनून्, “आमेन।”"},{"number":23,"verse":"“आफ्‍नी सासूसित सहवास गर्ने मानिस श्रापित होस्।” ( ; ) तब सबै जनाले भनून्, “आमेन।”"},{"number":24,"verse":"“गोप्‍य रीतिले छिमेकीलाई मार्ने मानिस श्रापित होस्।” तब सबै जनाले भनून्, “आमेन।”"},{"number":25,"verse":"“निर्दोष मान्‍छेको हत्‍या गर्नलाई घूस लिने मानिस श्रापित होस्।” तब सबै जनाले भनून्, “आमेन।”"},{"number":26,"verse":"“यस व्‍यवस्‍थाका वचन पूरा गरी पालन नगर्ने मानिस श्रापित होस्।” ( ) तब सबै जनाले भनून्, “आमेन।”"}]}
{"bibleAbbr":"neNRV2012","bookName":"व्यवस्था","bookEnglishName":"Deuteronomy","chapterNumber":33,"verses":[{"number":1,"verse":"( मोशाले बाह्र कुललाई आशिष् दिएका) परमेश्‍वरका मानिस मोशाले आफ्‍नो मृत्‍युभन्‍दा अघि इस्राएलीहरूलाई दिएको आशीर्वाद यही हो।"},{"number":2,"verse":"तिनले भने: “परमप्रभु सीनैबाट आउनुभयो, र सेइरबाट तिनीहरूमाथि उदय हुनुभयो। उहाँ पारान डाँड़ाबाट चम्‍कनुभयो। लाखौँ पवित्र जनहरूसँग दक्षिणबाट, आफ्‍ना पहाड़का भिरालो ठाउँबाट उहाँ आउनुभयो।"},{"number":3,"verse":"निश्‍चय नै तपाईं मानिसहरूलाई प्‍यारो गर्ने हुनुहुन्‍छ, सबै पवित्र जनहरू तपाईंकै हातमा छन्। तिनीहरू सबै तपाईंका पाउमा दण्‍डवत् गर्छन्, र तपाईंबाट अर्ती लिन्‍छन्—"},{"number":4,"verse":"मोशाले दिएको व्‍यवस्‍था, याकूबका समुदायको सम्‍पत्ति।"},{"number":5,"verse":"उहाँ यशूरूनमाथि राजा हुनुभयो, जब प्रजाका नेताहरू, इस्राएलका कुलहरूसमेत एकसाथ भेला भए।"},{"number":6,"verse":"“रूबेन बाँचिरहून्, र नमरून्, र तिनका मानिसहरू थोरै नहोऊन्।”"},{"number":7,"verse":"यहूदाको विषयमा तिनले भने: “हे परमप्रभु, यहूदाको सोर सुन्‍नुहोस्, र तिनलाई आफ्‍ना मानिसहरूकहाँ ल्‍याउनुहोस्। आफ्‍नै हातले तिनले आफ्‍नो रक्षा गर्दछन्। तिनका विरोधीहरूका विरुद्ध तपाईं तिनको सहायक हुनुहोस्।”"},{"number":8,"verse":"लेवीको विषयमा तिनले भने: ( ; ; ) “तपाईंको ‘तुम्‍मीम’ र तपाईंको ‘ऊरीम’ तपाईंका कृपापात्रसित छन्, जसलाई तपाईंले मस्‍साहमा जाँच्‍नुभयो, जोसित तपाईंले मेरीबाका पानीमा झगड़ा गर्नुभयो।"},{"number":9,"verse":"तिनले आफ्‍ना पिता र आफ्‍नी माताको विषयमा भने, ‘म उनीहरूको आदर गर्दिनँ’। तिनले आफ्‍ना दाजुभाइहरूलाई इन्‍कार गरे, आफ्‍नै बालबच्‍चालाई स्‍वीकार गरेनन्। तर तिनले तपाईंका वचनको रखवाली गरे, र तपाईंका करारको रक्षा गरे।"},{"number":10,"verse":"तिनले याकूबलाई तपाईंका आदेशहरू सिकाउँछन्, र इस्राएललाई तपाईंको व्‍यवस्‍था सिकाउँछन्। तिनले तपाईंको सामु धूप चढ़ाउँछन्, र सम्‍पूर्ण होमबलि तपाईंको वेदीमाथि चढ़ाउँछन्।"},{"number":11,"verse":"हे परमप्रभु, तिनका सबै दक्षतामा आशिष् दिनुहोस्, र तिनका हातका काम ग्रहण गर्नुहोस्। तिनको विरुद्धमा उठ्ने सबैको कम्‍मरमा हिर्काउनुहोस्, फेरि उठ्न नसक्‍ने गरी तिनका शत्रुहरूलाई प्रहार गर्नुहोस्।”"},{"number":12,"verse":"बेन्‍यामीनको विषयमा तिनले भने: “परमप्रभुका प्रिय उहाँमा सुरक्षित रहून्, किनकि उहाँले तिनलाई दिनभरि ढाकिराख्‍नुहुन्‍छ, र जसलाई परमप्रभुले प्रेम गर्नुहुन्‍छ, तिनी उहाँका काँधका बीचमा विश्राम लिन्‍छन्।"},{"number":13,"verse":"योसेफको विषयमा तिनले भने: माथि आकाशबाट आउने अमूल्‍य शीतले र तलका गहिराइका पानीले सिँचेर, परमप्रभुले तिनको देशलाई आशिष् देऊन्—"},{"number":14,"verse":"घामले उब्‍जाउने सबभन्‍दा उत्तम कुरा, र जूनले दिन सक्‍ने सबभन्‍दा असल कुरा,"},{"number":15,"verse":"प्राचीन पर्वतहरूका सबभन्‍दा मनपर्दा उपहारहरू, र अनन्‍तका डाँड़ाहरूका प्रचुरता,"},{"number":16,"verse":"पृथ्‍वी र त्‍यसको परिपूर्णताका उत्तम उपहारहरू, र बलिरहेको पोथ्रामा बस्‍नुहुनेको निगाह— यी सबै योसेफको शिरमाथि रहून्, आफ्‍ना दाजुभाइहरूमध्‍येका राजकुमारको आँखीभुइँमाथि।"},{"number":17,"verse":"प्रतापमा तिनी पहिले बियाएका बाछोझैँ छन्, तिनका सीङ अर्नाका सीङ हुन्। यीद्वारा तिनले जातिहरूलाई, पृथ्‍वीको पल्‍लो छेउकाहरूलाई पनि हान्‍नेछन्। एफ्राइमका लाखौँ यस्‍तै हुन्‍छन्, मनश्‍शेका हजारौँ यस्‍तै हुन्‍छन्।”"},{"number":18,"verse":"जबूलूनको विषयमा तिनले भने: “ए जबूलून, तिमी बाहिर यताउता जाँदा, र ए इस्‍साखार, तिम्रा पालमा, तिमीहरू हर्षित होओ।"},{"number":19,"verse":"तिनीहरूले मानिसहरूलाई पर्वतमा बोलाउनेछन्, र त्‍यहाँ तिनीहरूले धार्मिकताका बलिदान चढ़ाउनेछन्। तिनीहरूले समुद्रको प्रचुर सम्‍पत्ति र बालुवामा भएका गुप्‍त धन उपभोग गर्नेछन्।”"},{"number":20,"verse":"गादको विषयमा तिनले भने: “गादको मुलुकको वृद्धि गर्ने धन्‍यको हो, गाद त्‍यहाँ सिंहझैँ पाखुरा वा शिर फहराउँदै बस्‍छन्।"},{"number":21,"verse":"तिनले आफ्‍नो निम्‍ति सबभन्‍दा उत्तम जग्‍गा छाने, नायकको हिस्‍सा तिनको निम्‍ति छुट्ट्याइएको थियो। जब मानिसहरूका नेताहरू भेला भएका थिए, तिनले परमप्रभुको धार्मिक इच्‍छा र इस्राएलको सम्‍बन्‍धमा उहाँका इन्‍साफहरू पूरा गरे।"},{"number":22,"verse":"दानको विषयमा तिनले भने: “बाशानबाट हामफाल्‍दैआउने दान सिंहको डमरु हुन्।”"},{"number":23,"verse":"नप्‍तालीको विषयमा तिनले भने: “परमप्रभुका निगाहको प्रशस्‍ततामा नप्‍ताली उहाँका आशिष्को भरपूर भएका छन्। तिनले तलाउको दक्षिणतिर अधिकार गर्नेछन्।”"},{"number":24,"verse":"आशेरको विषयमा तिनले भने: “छोराहरूमध्‍ये सबैभन्‍दा आशिष् पाउने आशेर हुन्। तिनी आफ्‍ना दाजुभाइहरूको अति प्रिय होऊन्, अनि तिनको आफ्‍ना खुट्टा तेलले धोऊन्।"},{"number":25,"verse":"तिम्रा ढोकाका आग्‍ला फलाम र काँसाका हुनेछन्, जस्‍तो तिम्रा दिन त्‍यस्‍तै तिम्रो शक्ति हुनेछ।"},{"number":26,"verse":"“यशूरूनका परमेश्‍वरजस्‍तो अरू कोही छैन, जो तिमीहरूको सहायताको लागि आकाशमाथि सवारी हुनुहुन्‍छ, र आफ्‍नो प्रतापमा बादलमाथि।"},{"number":27,"verse":"अनन्‍तका परमेश्‍वर तिमीहरूको वासस्‍थान हुनुहुन्‍छ, र मुनितिरचाहिँ सनातनका पाखुराहरू छन्। ‘त्‍यसलाई नाश गर’ भन्‍दै उहाँले तिमीहरूका सामुन्‍नेबाट तिमीहरूका शत्रुहरूलाई धपाउनुहुनेछ।"},{"number":28,"verse":"अन्‍न र नयाँ दाखमद्यको देशमा, जहाँ आकाशले शीत झार्छ, इस्राएल एकलै सुरक्षामा रहनेछ, याकूबको मूल सुरक्षित छ।"},{"number":29,"verse":"ए इस्राएल, तिमी धन्‍यका हौ, परमप्रभुद्वारा मुक्ति पाएको जाति, तिमीजस्‍तो को छ र? उहाँ तिम्रो ढाल र सहायक हुनुहुन्‍छ, र तिम्रो महिमित तरवार। तिम्रा शत्रुहरू तिम्रा अगि लुरूक्‍क परेर आउनेछन्, र तिमीले उनीहरूका अल्‍गा ठाउँहरूमा टेक्‍नेछौ।”"}]}
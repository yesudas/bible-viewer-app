{"bibleAbbr":"neNRV2012","bookName":"व्यवस्था","bookEnglishName":"Deuteronomy","chapterNumber":32,"verses":[{"number":1,"verse":"( मोशाको स्तुतिगान) हे आकाश, सुन, म बोल्‍दछु, हे पृथ्‍वी, कान थाप, मेरा मुखका वचनहरूप्रति।"},{"number":2,"verse":"मेरा शिक्षा झरीझैँ बर्सन देओ, मेरो वचन शीतझैँ झर्न देओ, कलिलो घाँसमाथि सिमसिमे पानीझैँ, झारपातमाथि दर्कने पानीझैँ।"},{"number":3,"verse":"म परमप्रभुका नाउँको घोषणा गर्नेछु। परमेश्‍वरका महानताको प्रशंसा गर!"},{"number":4,"verse":"उहाँ नै चट्टान हुनुहुन्‍छ। उहाँका काम सिद्ध छन्, र उहाँका सबै चाल न्‍यायोचित छन्। एउटा विश्‍वासयोग्‍य परमेश्‍वर जसले भूल गर्नुहुन्‍न, न्‍यायी र सत्‍य उहाँ हुनुहुन्‍छ।"},{"number":5,"verse":"तिनीहरूले उहाँसँग भ्रष्‍ट व्‍यवहार गरे। लाजमर्दो कुरो, तिनीहरू अबदेखि उहाँका सन्‍तान होइनन्। तिनीहरू बाङ्गो र टेढ़ो पुस्‍ताका मानिसहरू हुन्।"},{"number":6,"verse":"के यसरी नै तिमीहरूले परमप्रभुलाई कृतज्ञता देखाउँछौ, हे मूर्ख र बुद्धि नभएका मानिसहरू तिमीहरूलाई सृष्‍टि गर्ने र बनाउने उहाँ नै तिमीहरूका पिता, तिमीहरूका सृष्‍टिकर्ता हुनुहुन्‍न र?"},{"number":7,"verse":"उहिले-उहिलेका दिनको स्‍मरण गर, युग-युगअघिका पुस्‍ताका बारेमा सोच। तिमीहरूका बुबालाई सोध, र तिनले तिमीहरूलाई बताउनेछन्, तिमीहरूका बुढापाकालाई सोध, र तिनीहरूले तिमीहरूलाई बताउनेछन्।"},{"number":8,"verse":"जब सर्वोच्‍चले जाति-जातिहरूलाई उनीहरूका अंश दिनुभयो, ( ) जब उहाँले सबै मानिस-जातिलाई विभाजन गर्नुभयो, तब उहाँले इस्राएलीहरूका सन्‍तानको संख्‍याअनुसार जाति-जातिका सिमाना ठहराइदिनुभयो।"},{"number":9,"verse":"परमप्रभुको निज हिस्‍सा उहाँका मानिसहरू हुन्, याकूब उहाँका अंशको भाग हुन्।"},{"number":10,"verse":"उहाँले तिनलाई निर्जन स्‍थानमा भेट्टाउनुभयो, गर्जने आवाजले भरिएको उजाड़ ठाउँमा। उहाँले तिनलाई जोगाउनुभयो र तिनको वास्‍ता गर्नुभयो, उहाँले तिनलाई आफ्‍नो आँखाको नानीझैँ रक्षा गर्नुभयो—"},{"number":11,"verse":"गुँड़लाई हल्‍लाएर आफ्‍ना बचेराहरूमाथि हावामा उड़िरहने, पखेटा फैलाई बचेराहरूलाई थाम्‍ने, र आफ्‍ना प्‍वाँखमाथि ती बोक्‍ने गरुडले झैँ।"},{"number":12,"verse":"परमप्रभु एक्‍लैले तिनलाई अगुवाइ गर्नुभयो, उहाँसँग विदेशी देवता थिएन।"},{"number":13,"verse":"उहाँले तिनलाई पृथ्‍वीका अग्‍ला ठाउँहरूमाथि सवार गराउनुभयो, अनि तिनलाई खेतको उब्‍जनी खुवाउनुभयो। उहाँले तिनलाई पहराको मह र दर्शनढुङ्गाको भीरबाट तेल खुवाउनुभयो।"},{"number":14,"verse":"गाई-गोरुको बथान र भेड़ाबाख्राको बगालबाट दूध र दही, अनि पोस्‍याइएका थुमा र बाख्राहरू, बाशानका छानिएका भेड़ाहरू, र गहूँका असल दानाहरू उहाँले तिनलाई खुवाउनुभयो। तिमीहरूले फीँज उठेको दाखरस पियौ।"},{"number":15,"verse":"तर यशूरूनले ( “यशूरून” को अर्थ “सोझोजन” अर्थात “इस्राएल” हो।) मोटाएर लात हाने, राम्ररी खान पाएर ती मोटा र चिल्‍ला भए। तब तिनले आफूलाई सृष्‍टि गर्नुहुने परमेश्‍वरलाई त्‍यागे, र आफ्‍ना उद्धारकर्ता चट्टानलाई तुच्‍छ ठाने।"},{"number":16,"verse":"तिनीहरूले आफ्‍ना अन्‍य देवताहरूको कारण उहाँलाई डाही तुल्‍याए, र आफ्‍ना घृणित मूर्तिहरूद्वारा उहाँलाई रीस उठाए।"},{"number":17,"verse":"तिनीहरूले भूतहरूका निम्‍ति बलि चढ़ाए, जो ईश्‍वर होइनन्, ( ) तिनीहरूले नचिनेका देवताहरूलाई, भर्खरै देखा परेका देवताहरूलाई, तिमीहरूका पिता-पुर्खाले भक्ति नगरेका देवताहरूलाई।"},{"number":18,"verse":"तिमीहरूलाई जन्‍माउने चट्टानलाई तिमीहरूले त्‍याग्‍यौ, तिमीहरूलाई जन्‍म दिनुहुने परमेश्‍वरलाई तिमीहरूले बिर्स्‍यौ।"},{"number":19,"verse":"त्‍यो देखेर परमप्रभुले तिनीहरूलाई तिरस्‍कार गर्नुभयो, किनभने उहाँका छोराछोरीहरूको कारण उहाँलाई रीस उठ्यो।"},{"number":20,"verse":"तब उहाँले भन्‍नुभयो, “म तिनीहरूबाट आफ्‍नो मुख लुकाउनेछु” अनि तिनीहरूको अन्‍त के हुनेछ, म हेर्नेछु। किनकि तिनीहरू उल्‍टा पुस्‍ताका हुन्, विश्‍वासघाती सन्‍तानहरू हुन्।"},{"number":21,"verse":"जो ईश्‍वर होइन, त्‍यसको कारण तिनीहरूले मलाई डाही तुल्‍याए, ( ; ) तिनीहरूका व्‍यर्थका मूर्तिहरूद्वारा तिनीहरूले मलाई रीस उठाए। एउटा जाति नै नभएका मानिसहरूद्वारा म तिनीहरूलाई डाही बनाउँछु, समझै नभएको एउटा जातिद्वारा तिनीहरूको रीस उठाउनेछु।"},{"number":22,"verse":"किनकि मेरो रीसले एउटा आगो सल्‍काएको छ, जसले तल मृत्‍युको राज्‍यसम्‍मै ( हिब्रू: पातालसम्मै) जलाउँछ। त्‍यसले पृथ्‍वी र त्‍यसको उब्‍जनीलाई भस्‍म पार्नेछ, र पहाड़हरूका जगमा आगो लाउनेछ।"},{"number":23,"verse":"“म तिनीहरूमाथि विपत्ति ल्‍याउनेछु, म आफ्‍ना काँड़ तिनीहरूमाथि चलाउनेछु।"},{"number":24,"verse":"म तिनीहरूका विरुद्धमा नाश गर्ने अनिकाल पठाउनेछु, क्षय गर्ने महामारी र भयङ्कर रूढ़ी। तिनीहरूका विरुद्ध जङ्गली जनावरका दाह्रा पठाउनेछु, र भूइँमा घस्रने विषालु सर्पहरू।"},{"number":25,"verse":"गल्‍ली-गल्‍लीमा तरवारले तिनीहरूलाई निस्‍सन्‍तान बनाउनेछ, तिनीहरूका घर-घरमा आतङ्कले राज्‍य गर्नेछ। युवक-युवतीहरू दुवै नष्‍ट हुनेछन्, दूधे-बालक र केश फुलेका बुढापाका पनि।"},{"number":26,"verse":"मैले भनें, ‘म तिनीहरूलाई टाढ़ा-टाढ़ासम्‍म तितरबितर पार्नेछु, र मानव-जातिको बीचबाट तिनीहरूको सम्‍झना मेटिदिनेछु’।"},{"number":27,"verse":"तर मलाई शत्रुको खिसी मन परेन, कहीँ विरोधीले गल्‍ती सम्‍झेर भन्‍ला, ‘हाम्रो हातले विजय पायो, परमप्रभुले यो सब गर्नुभएको होइन’।”"},{"number":28,"verse":"तिनीहरू समझ नभएको जाति हुन्, र तिनीहरूमा केही अन्‍तर्दृष्‍टि नै छैन।"},{"number":29,"verse":"तिनीहरू बुद्धिमान् भएर यो कुरो बुझ्‍न सक्‍ने भएको भए, र तिनीहरूको अन्‍त के हुन्‍छ सो देखेको भए!"},{"number":30,"verse":"तिनीहरूको चट्टानले तिनीहरूलाई बेची नसकेको भए, परमप्रभुले तिनीहरूलाई त्‍यागी नसक्‍नुभएको भए, कसरी एक जनाले एक हजारलाई खेद्न सक्‍थ्‍यो, वा दुई जनाले दश हजारलाई?"},{"number":31,"verse":"किनकि उनीहरूको चट्टान हाम्रो चट्टानजस्‍तो होइन, हाम्रा शत्रुहरू आफैले पनि यो स्‍वीकार गर्छन्।"},{"number":32,"verse":"उनीहरूको लहरा सदोमको लहराबाट र गमोराका बारीहरूबाट आएको हो। उनीहरूका दाख विषले भरिएका छन् र उनीहरूका दाखका झुप्‍पाहरू तीतोपनले।"},{"number":33,"verse":"उनीहरूको दाखमद्य सर्पहरूको विष, गोमनको कड़ा विष हो।"},{"number":34,"verse":"“के यो मैले साँचेर राखेको छैनँ, र मेरा भण्‍डारमा छाप मारेर राखेको छैनँ?"},{"number":35,"verse":"बदला लिने काम मेरो हो, म नै बदला लिनेछु। ( ; ) ठीक समयमा उनीहरूको खुट्टा चिप्‍लनेछ, उनीहरूको पतनको दिन नजिक आएको छ। उनीहरूको सर्वनाश उनीहरूमाथि आइपर्दैछ।”"},{"number":36,"verse":"जब तिनीहरूको बल घटेको ( ) र बँधुवा वा फुक्‍का केही नरहेको उहाँले देख्‍नुहुन्‍छ। तब परमप्रभुले आफ्‍ना मानिसहरूको इन्‍साफ गर्नुहुनेछ, र आफ्‍ना सेवकहरूलाई टिठ्याउनुहुनेछ।"},{"number":37,"verse":"उहाँले भन्‍नुहुनेछ, “उनीहरूका देवताहरू कहाँ छन्, उनीहरूले शरण लिएको चट्टान?"},{"number":38,"verse":"यी देवताहरू, जसले उनीहरूका बलिदानको बोसो खान्‍थे, र उनीहरूका अर्घको दाखमद्य पिउँथे? यिनीहरू उठेर तिमीहरूको सहायता गरून्! यिनीहरूले तिमीहरूलाई आश्रय देऊन्!"},{"number":39,"verse":"“अब हेर, म उही हुँ, मबाहेक अरू कोही ईश्‍वर छैन। म नै मार्दछु, र म नै जीवित पार्दछु। म नै चोट लाउँछु, र म नै निको पार्छु, र कसैले मेरो हातबाट छुटाउन सक्‍दैन।"},{"number":40,"verse":"म आफ्‍नो हात स्‍वर्गतिर उठाएर घोषणा गर्छु: म सधैँको लागि जिएझैँ"},{"number":41,"verse":"जब म आफ्‍नो चम्‍कने तरवारमा शान लगाउँछु, र मेरो हातले इन्‍साफमा त्‍यो पक्रन्‍छ, तब म मेरा विरोधीहरूमाथि बदला लिनेछु, र मलाई तिरस्‍कार गर्नेहरूलाई साटो फेर्नेछु।"},{"number":42,"verse":"म मेरा काँड़हरूलाई रगतले मत्‍याउनेछु, जब मेरो तरवारले मासु खाँदछ, मारिएका र कैदमा परेकाहरूको रगत, शत्रुहरूका नायकहरूका शिर!”"},{"number":43,"verse":"हे जातिहरू हो, उहाँको प्रजासँग रमाओ, ( ; ) किनकि उहाँले आफ्‍ना दासहरूका रगतको बदला लिनुहुनेछ। उहाँले आफ्‍ना शत्रुहरूमाथि साटो लिनुहुनेछ, र आफ्‍नो देश र आफ्‍नो प्रजाको लागि प्रायश्‍चित गर्नुहुनेछ।"},{"number":44,"verse":"मोशा र नूनका छोरा यहोशू आएर मानिसहरूलाई यस भजनका सबै शब्‍दहरू सुनाए।"},{"number":45,"verse":"जब मोशाले सारा इस्राएलीहरूलाई यी सबै वचनहरू भनिसिद्ध्याए,"},{"number":46,"verse":"तब तिनले तिनीहरूलाई भने, “आज मैले तिमीहरूलाई गम्‍भीरतापूर्वक दिएका सबै वचनहरू आफ्‍नो मनमा राख, ताकि आफ्‍ना छोराछोरीहरूलाई पनि यस व्‍यवस्‍थाका सबै वचनहरू होशियारीसाथ पालन गर्ने आज्ञा दिन सक।"},{"number":47,"verse":"यी तिमीहरूका लागि व्‍यर्थका शब्‍द होइनन्। यी तिमीहरूका लागि जीवन हुन्। यीद्वारा नै यर्दन पारि अधिकार गर्नलाई जान लागेको देशमा तिमीहरू दीर्घायु हुनेछौ।”"},{"number":48,"verse":"परमप्रभुले त्‍यही दिन मोशालाई यसो भन्‍नुभयो, ( ; )"},{"number":49,"verse":"“यरीहोको सामु मोआब देशमा भएको अबारीम पहाड़को नेबो डाँड़ामाथि उक्‍लेर जा, र मैले इस्राएलीहरूको अधिकारमा दिने कनान देशलाई हेर्।"},{"number":50,"verse":"अनि जसरी तेरो दाजु हारून होर पर्वतमा मर्‍यो अनि मरिगएका आफन्‍तहरूकहाँ गयो, त्‍यसरी तँ उक्‍लेर जाने त्‍यस पर्वतमा मर्नेछस् र मरिगएका तेरा आफन्‍तहरूकहाँ जानेछस्।"},{"number":51,"verse":"किनभने तिमीहरू दुवैले जीनको उजाड़-स्‍थानको मेरीबा-कादेशका पानीमा इस्राएलीहरूका बीचमा मलाई विश्‍वासघात गर्‍यौ, किनकि तिमीहरूले इस्राएलीहरूका बीचमा मेरो पवित्रताको कदर गरेनौ।"},{"number":52,"verse":"त्‍यसैकारण मैले इस्राएलीहरूलाई दिने त्‍यस देशलाई तैंले टाढ़ैबाट मात्र देख्‍नेछस्, तर त्‍यहाँ तँ जान पाउनेछैनस्।”"}]}
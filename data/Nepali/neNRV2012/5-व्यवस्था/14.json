{"bibleAbbr":"neNRV2012","bookName":"व्यवस्था","bookEnglishName":"Deuteronomy","chapterNumber":14,"verses":[{"number":1,"verse":"( शुद्ध र अशुद्ध खानेकुरा) तिमीहरू परमप्रभु आफ्‍ना परमेश्‍वरका सन्‍तान हौ। मृतकहरूका लागि तिमीहरूले आफ्‍नो शरीरमा घाउ नपार्नू, शिरको अगाड़िको भाग नखौरनू। ( ; )"},{"number":2,"verse":"किनकि तिमीहरू त परमप्रभु आफ्‍ना परमेश्‍वरको लागि एक पवित्र जाति हौ। परमप्रभुले पृथ्‍वीमा भएका समस्‍त मानिसजातिबाट तिमीहरूलाई नै आफ्‍नो अमूल्‍य सम्‍पत्ति हुनलाई चुन्‍नुभएको छ। ( ; ; ; ; ; )"},{"number":3,"verse":"तिमीहरूले कुनै घृणित थोक नखानू। ( )"},{"number":4,"verse":"तिमीहरूले खानु हुने पशुहरू यी नै हुन्: गोरु, भेड़ा, बोका,"},{"number":5,"verse":"मृग, हरिण, बराँठ, जङ्गली बोका, पहाड़ी बोका, चित्तल र पहाड़ी भेड़ा।"},{"number":6,"verse":"पशुहरूमध्‍ये दुई भागमा खुर चिरिएका र उग्रनेलाई तिमीहरूले खानुहुन्‍छ।"},{"number":7,"verse":"तर उग्रने र पूरै खुर चिरिएकाहरूमा यी नखानू— ऊँट, खरायो, शापान— किनकि यिनीहरू उग्रन्‍छन् तर यिनीहरूका खुर चिरिएका हुँदैनन्। यी तिमीहरूका लागि विधिपूर्वक अशुद्ध हुन्।"},{"number":8,"verse":"सुँगुर पनि अशुद्ध हुन्‍छ, किनकि त्‍यसको खुर चिरिएको त हुन्‍छ तर त्‍यसले उग्रँदैन। ती तिमीहरूका लागि अशुद्ध हुन्। तिनीहरूको मासु नखानू, तिनीहरूको सिनु नछुनू।"},{"number":9,"verse":"पानीमा हुनेमध्‍ये पखेटा र कत्‍ला भएका तिमीहरूले खानु हुन्‍छ।"},{"number":10,"verse":"तर पखेटा र कत्‍ला नहुने तिमीहरूले नखानू। ती तिमीहरूका लागि अशुद्ध हुन्।"},{"number":11,"verse":"तिमीहरूले कुनै पनि शुद्ध पक्षी खानु हुन्‍छ।"},{"number":12,"verse":"तर तिमीहरूले खानु नहुनेचाहिँ यी नै हुन्: गरुड, गिद्ध र कालो गिद्ध,"},{"number":13,"verse":"सबै थरीका रातो चील, र कालो चील,"},{"number":14,"verse":"सबै थरीका काग,"},{"number":15,"verse":"ठूलो लाटोकोसेरो, कराउने लाटोकोसेरो, र समुद्री चरो, सबै थरीका बाज,"},{"number":16,"verse":"सानो लाटोकोसेरो, भुल्‍का, सेतो लाटोकोसेरो,"},{"number":17,"verse":"मरुभूमीको लाटोकोसेरो, माछा खाने चील, जल कौवा,"},{"number":18,"verse":"सारस, हरथरीका बकुल्‍ला, फाप्रेचरो र चमेरो।"},{"number":19,"verse":"बथान-बथानमा उड्ने सबै कीरा तिमीहरूका लागि अशुद्ध हुन्। ती नखानू।"},{"number":20,"verse":"तर पखेटा भएका सबै शुद्ध प्राणी तिमीहरूले खानु हुन्‍छ।"},{"number":21,"verse":"जे मरिसकेको भेट्टाउँछौ, त्‍यो तिमीहरूले नखानू। तिमीहरूका सहरमा बस्‍ने परदेशीलाई त्‍यो दिन सक्‍छौ, र त्‍यसले त्‍यो खाए हुन्‍छ, अथवा त्‍यो तिमीहरूले कुनै विदेशीलाई बेच्‍न सक्‍छौ। तर तिमीहरू परमप्रभु आफ्‍ना परमेश्‍वरको लागि एक पवित्र जाति हौ। ( ; ) बाख्राको पाठो माउको दूधमा नपकाउनू।"},{"number":22,"verse":"( विधिपूर्वक दशांश दिने निर्देशन) हरेक साल खेतमा उम्रने उब्‍जनीबाट तिमीहरूले दशांश अलग राख्‍न नभुल्‍नू। ( ; )"},{"number":23,"verse":"जुन स्‍थानमा परमप्रभु तिमीहरूका परमेश्‍वरले आफ्‍नो नाउँको वासस्‍थानको निम्‍ति छान्‍नुहुन्‍छ, त्‍यहीँ आफ्‍ना अन्‍न, दाखमद्य र तेलको दशांश र आफ्‍ना गाईबस्‍तु र भेड़ाबाख्राका पहिले बियाएका बच्‍चा उहाँको सामुन्‍ने खानू। यसरी नै तिमीहरूले परमप्रभु तिमीहरूका परमेश्‍वरको भय सधैँ मान्‍न सिक्‍नेछौ। ( )"},{"number":24,"verse":"तर परमप्रभु तिमीहरूका परमेश्‍वरले तिमीहरूलाई आशिष् दिनुभएको छ, र तिमीहरूले आफ्‍नो दशांश बोकेर लैजान सक्‍दैनौ, किनकि तिमीहरूको दशांश लैजानलाई उहाँले चुन्‍नुभएको आफ्‍नो नाउँको वासस्‍थान साह्रै टाढ़ा छ भने,"},{"number":25,"verse":"आफ्‍नो दशांश बेची पैसा आफ्‍नो हातमा लिएर परमप्रभु तिमीहरूका परमेश्‍वरले चुन्‍नुभएको स्‍थानमा जानू।"},{"number":26,"verse":"आफ्‍नो इच्‍छाअनुसार गाईबस्‍तु, भेड़ा, दाखमद्य वा अरू मद्य, जे भए पनि, त्‍यही पैसाले किनेर आफ्‍नो परिवारसहित तिमीहरूले परमप्रभु तिमीहरूका परमेश्‍वरको सामु खाएर आनन्‍द मनाउनू।"},{"number":27,"verse":"तिमीहरूका सहरमा बस्‍ने लेवीहरूलाई नबिर्सनू, किनकि तिनीहरूका आफ्‍ना केही हिस्‍सा वा अंश हुँदैन।"},{"number":28,"verse":"प्रत्‍येक तीन वर्षको अन्‍तमा वर्ष-वर्षको उब्‍जनीको सबै दशांश सहरको ढुकुटीमा थन्‍क्‍याउनू,"},{"number":29,"verse":"के तिमीहरूसित सहरमा बस्‍ने केही हिस्‍सा वा अंश नहुने लेवीहरू, र परदेशी, टुहुरा-टुहुरी र विधवाहरू आएर अघाउञ्‍जेल खाऊन्, र परमप्रभु तिमीहरूका परमेश्‍वरले तिमीहरूका सबै काममा तिमीहरूलाई आशिष् देऊन्।"}]}
{"bibleAbbr":"neNRV2012","bookName":"व्यवस्था","bookEnglishName":"Deuteronomy","chapterNumber":25,"verses":[{"number":1,"verse":"( विभिन्‍न विधानहरू) जब मानिसहरूका बीचमा झगड़ा हुन्‍छ, तिनीहरूले त्‍यो अड्डामा लैजाऊन् र न्‍यायकर्ताहरूले फैसला गरून्— निर्दोषलाई छोड़िदेऊन् र अपराधीलाई दोषी ठहराऊन्।"},{"number":2,"verse":"दोषी मानिसले पिटाइ पाउनुपर्छ भने, न्‍यायकर्ताले त्‍यसलाई लम्‍पसार हुन लगाएर अपराधअनुसार कोर्रा दिन लगाऊन्,"},{"number":3,"verse":"तर चालीस कोर्राभन्‍दा बढ़ी हान्‍न नलगाऊन्। त्‍यसभन्‍दा बढ़ी कोर्रा खाए तिमीहरूका दृष्‍टिमा तिमीहरूको भाइको अपमान हुनेछ। ( )"},{"number":4,"verse":"दाइँ गर्दा गोरुलाई महला नलगाओ। ( ; )"},{"number":5,"verse":"सँगै बसेका दाजुभाइमध्‍येको कोही छोरा नभई मर्‍यो भने, त्‍यसकी पत्‍नीले बाहिरको कुलमा विवाह नगरोस्। मर्नेकै दाजु वा भाइले त्‍यसलाई आफ्‍नी पत्‍नी तुल्‍याओस्, र मृत पतिको दाजु वा भाइले गर्ने कर्तव्‍य पूरा गरोस्। ( ; ; )"},{"number":6,"verse":"त्‍यसले जन्‍माएको जेठो छोरालाई मरेको दाजु कि भाइको नाउँ राखिदेओस्, र त्‍यसको नाउँ इस्राएलमा नमेटिओस्।"},{"number":7,"verse":"तर देवरले आफ्‍नी भाउजूलाई राख्‍न मन गरेन भने, भाउजूले सहरको मूल ढोकामा धर्म-गुरुहरूकहाँ गएर यसो भनोस्, “मेरो देवरले आफ्‍नो दाजुको नाउँ इस्राएलमा कायम राख्‍न मान्‍दैन। त्‍यसले मसित देवरले गर्नुपर्ने कर्तव्‍य पालन गर्दैन।” ( )"},{"number":8,"verse":"तब त्‍यसको सहरका धर्म-गुरुहरूले त्‍यसलाई बोलाएर सम्‍झाऊन्। अनि “म यसलाई विवाह गर्दिनँ” भनेर त्‍यो आफ्‍नो कुरामा अड़िएर बस्‍यो भने,"},{"number":9,"verse":"भाउजूले धर्म-गुरुहरूकै सामु त्‍यसकहाँ गएर त्‍यसैको खुट्टाबाट एउटा जुत्ता फुकाएर त्‍यसको मुखमा थुकिदेओस्, र यसो भनोस्, “जसले आफ्‍नो दाजुभाइको परिवार वृद्धि गर्न मान्‍दैन, त्‍यसलाई यसै गरिनेछ।”"},{"number":10,"verse":"अनि इस्राएलमा त्‍यस पुरुषको घरानालाई “जुत्ता फुकालिएको घराना” भनिनेछ।"},{"number":11,"verse":"आपसमा लड्ने दुई पुरुषमध्‍ये एक जनाकी पत्‍नी आएर आफ्‍नो पतिलाई बचाउन विरोधीको गुप्‍त अङ्ग अँठ्याई भने,"},{"number":12,"verse":"तिमीहरूले त्‍यसको हात काटिदिनू, त्‍यसलाई टिठ्याउँदै नटिठ्याउनू।"},{"number":13,"verse":"तिमीहरूको थैलोमा एउटै तौलको लागि कम र ज्‍यादा ओजन भएका ढकहरू नराख्‍नू। ( )"},{"number":14,"verse":"तिमीहरूको घरमा पनि एउटै नापको लागि दुई किसिमका माना-पाथी नराख्‍नू।"},{"number":15,"verse":"तर तिमीहरूसँग ठीक तौल र परिमाणका ढक र माना-पाथी हुनुपर्छ, ताकि परमप्रभु तिमीहरूका परमेश्‍वरले दिनुहुने देशमा तिमीहरूको आयु लामो होस्।"},{"number":16,"verse":"किनकि यस्‍ता काम गर्ने र बेईमानी गर्नेलाई परमप्रभु तिमीहरूका परमेश्‍वरले घृणा गर्नुहुन्‍छ।"},{"number":17,"verse":"मिश्रबाट आउँदा अमालेकीहरूले बाटोमा तिमीहरूसित गरेको व्‍यवहार नभुल। ( ; )"},{"number":18,"verse":"तिमीहरू बाटोमा थाकेर हैरान भएको बेलामा उनीहरूले तिमीहरूलाई भेटे र थाकेर पछि परेका सबैलाई मारे। उनीहरूले परमेश्‍वरको डर मानेनन्।"},{"number":19,"verse":"परमप्रभु तिमीहरूका परमेश्‍वरले तिमीहरूको अधिकारमा दिनुहुने देशमा शत्रुहरूको आक्रमणदेखि विश्राम पाएपछि पृथ्‍वीबाट अमालेकीहरूको नाउँनिशानै मेटिदिनू। तिमीहरूले यो कुरा कहिल्‍यै नभुल्‍नू।"}]}
{"bibleAbbr":"neNRV2012","bookName":"व्यवस्था","bookEnglishName":"Deuteronomy","chapterNumber":31,"verses":[{"number":1,"verse":"( मोशाको अन्तिम आदेश) तब मोशाले बाहिर गएर सारा इस्राएललाई यी वचनहरू सुनाए:"},{"number":2,"verse":"“आज म एक सय बीस वर्ष पुगें। अब म तिमीहरूलाई नेतृत्‍व गर्न सक्‍दिनँ। ‘तँ यर्दन पारि जानेछैनस्’ भनी परमप्रभुले मलाई भन्‍नुभएको छ। ( )"},{"number":3,"verse":"परमप्रभु तिमीहरूका परमेश्‍वर नै तिमीहरूका अगि पारि जानुहुनेछ। उहाँले तिमीहरूका सामुन्‍नेबाट यी जातिहरूलाई नष्‍ट पार्नुहुनेछ, र तिमीहरूले उनीहरूको देश ओगट्नेछौ। परमप्रभुले भन्‍नुभएअनुसार यहोशू पनि तिमीहरूका अगि पारि जानेछन्।"},{"number":4,"verse":"एमोरीहरूका राजाहरू सीहोन र ओगलाई उनीहरूको देशसमेत नाश गर्नुभएझैँ परमप्रभुले उनीहरूलाई पनि नाश गर्नुहुनेछ। ( )"},{"number":5,"verse":"परमप्रभुले उनीहरूलाई तिमीहरूको अधीनमा सुम्‍पिदिनुहुनेछ, र मैले तिमीहरूलाई गरेका सबै आदेशअनुसार तिमीहरूले यिनीहरूसित गर।"},{"number":6,"verse":"बलिया र साहसी होओ! यिनीहरूसित नडराओ र त्रासित नहोओ! किनभने परमप्रभु तिमीहरूका परमेश्‍वर नै तिमीहरूसँग जानुहुन्‍छ। उहाँले तिमीहरूलाई कहिल्‍यै छोड्नुहुनेछैन न त त्‍याग्‍नुहुनेछ।”"},{"number":7,"verse":"तब मोशाले यहोशूलाई बोलाएर सारा इस्राएलीहरूका सामुन्‍ने तिनलाई भने, “बलिया र साहसी होऊ! किनकि परमप्रभुले तिनीहरूका पिता-पुर्खासित दिन्‍छु भनी शपथ खानुभएको देशमा यी मानिसहरूसँग तिमी नै जानेछौ, र त्‍यो तिनीहरूलाई तिनीहरूका अंशको निम्‍ति तिमीले बाँड़िदिनुपर्छ।"},{"number":8,"verse":"परमप्रभु आफै तिम्रो अगि जानुहुन्‍छ र तिमीसित हुनुहुनेछ। उहाँले तिमीलाई कहिल्‍यै छोड्नुहुनेछैन न त त्‍याग्‍नुहुनेछ। नडराऊ, निरुत्‍साह नहोऊ।” ( ; )"},{"number":9,"verse":"( मोशाले पूजाहारीहरूलाई व्‍यवस्‍था सुम्‍पेका) अनि मोशाले व्‍यवस्‍था लेखेर परमप्रभुका करारको सन्‍दूक बोक्‍ने, लेवी वंशका पूजाहारीहरू र इस्राएलका सबै धर्म-गुरुहरूलाई दिए।"},{"number":10,"verse":"तब मोशाले तिनीहरूलाई यस्‍तो आदेश दिए: “प्रत्‍येक सात वर्षको अन्‍तमा ऋणहरू मेटिदिने वर्षमा, छाप्रो-वासको चाड़मा, ( ; )"},{"number":11,"verse":"उहाँले छान्‍नुहुने ठाउँमा परमप्रभु तिमीहरूका परमेश्‍वरको सामु जब सारा इस्राएलीहरू देखा पर्नलाई आउँछन्, तब सारा इस्राएलका अगि तिनीहरूले सुन्‍ने गरी तिमीहरूले यो व्‍यवस्‍था पढ्नू।"},{"number":12,"verse":"पुरुष र स्‍त्री, बालक र तिमीहरूका सहरभित्र भएका परदेशीहरू सबैलाई भेला गर, र तिनीहरूले सुनेर परमप्रभु तिमीहरूका परमेश्‍वरको भय मान्‍न र यस व्‍यवस्‍थाका सबै वचन होशियारीसाथ पालन गर्न सिकून्। ( )"},{"number":13,"verse":"यर्दन पारि तिमीहरूले अधिकार गर्न जान लागेको देशमा बसुन्‍जेल यो व्‍यवस्‍था नजान्‍ने तिनीहरूका छोराछोरीहरूले पनि सुनेर परमप्रभु तिमीहरूका परमेश्‍वरको भय मान्‍न सिक्‍नुपर्नेछ।"},{"number":14,"verse":"( मोशा र यहोशूलाई दिइएको परमेश्‍वरको आदेश) अनि परमप्रभुले मोशालाई भन्‍नुभयो, “हेर्, तेरो मृत्‍युको दिन नजिक आइपुग्‍यो। यसकारण यहोशूलाई बोला, र भेट हुने पालमा तिमीहरू हाजिर होओ। त्‍यहाँ म त्‍यसलाई कार्यभार सुम्‍पनेछु।” तब मोशा र यहोशू गएर भेट हुने पालमा हाजिर भए।"},{"number":15,"verse":"तब परमप्रभु पालमा एउटा बादलको खामोमा देखा पर्नुभयो, र त्‍यो बादल पालको ढोकामाथि स्‍थिर भयो।"},{"number":16,"verse":"अनि परमप्रभुले मोशालाई भन्‍नुभयो, “तेरा पिता-पुर्खाहरूजस्‍तै तँ मर्न लागेको छस्। तँ मरेपछि तिनीहरू प्रवेश गर्ने देशमा पुगेर यी मानिसहरूले चाँड़ै विदेशी देवताहरूसँग लागी आत्‍मिक व्‍यभिचारझैँ गर्नेछन्। मलाई त्‍यागेर मैले तिनीहरूसँग बाँधेको मेरो करार तिनीहरूले तोड्नेछन्।"},{"number":17,"verse":"त्‍यस दिन मेरो क्रोध तिनीहरूमाथि दन्‍कनेछ र म तिनीहरूलाई त्‍याग्‍नेछु, र आफ्‍नो मुख तिनीहरूबाट लुकाउनेछु र तिनीहरू नष्‍ट हुनेछन्। धेरै आपत्विपद्हरू र कठिनाइहरू तिनीहरूमाथि आइपर्नेछन्। तब त्‍यस दिन तिनीहरूले भन्‍नेछन्, ‘हाम्रा परमेश्‍वर हाम्रा बीचमा नभएर नै हामीमाथि यस्‍ता विपत्तिहरू आएका होइनन् र?’"},{"number":18,"verse":"अन्‍य देवताहरूतिर लागेर तिनीहरूले गरेका सबै खराबीले गर्दा त्‍यस दिन म निश्‍चय नै आफ्‍नो मुख लुकाउनेछु।"},{"number":19,"verse":"“यसकारण अब तिमीहरूले आफ्‍नै लागि यो भजन लेखेर इस्राएलीहरूलाई सिकाओ र तिनीहरूलाई गाउन लगाओ। तिनीहरूका विरुद्धमा यो भजन मेरो निम्‍ति एउटा गवाही होस्।"},{"number":20,"verse":"तिनीहरूका पिता-पुर्खालाई शपथ खाएर दिने प्रतिज्ञा गरेको, दूध र मह बग्‍ने देशमा मैले तिनीहरूलाई पुर्‍याएपछि, तिनीहरू खाई-पिई मोटाएर अन्‍य देवताहरूतिर लाग्‍नेछन् र यिनीहरूलाई पुज्‍नेछन्, अनि मलाई तिरस्‍कार गरेर मेरो करार उल्‍लङ्घन गर्नेछन्।"},{"number":21,"verse":"धेरै आपत्-विपत् र कठिनाइहरू तिनीहरूमाथि आएपछि यो भजन तिनीहरूका विरुद्धमा गवाहझैँ हुनेछ, किनकि त्‍यो तिनीहरूका सन्‍तानहरूले कहिल्‍यै बिर्सनेछैनन्। तिनीहरूलाई प्रतिज्ञामा दिन्‍छु भनेको देशमा पुर्‍याउन अघि नै मैले तिनीहरूका मनको अभिप्राय बुझिसकेको छु।”"},{"number":22,"verse":"तब मोशाले त्‍यसै दिन यो भजन लेखेर इस्राएलीहरूलाई सिकाए।"},{"number":23,"verse":"परमप्रभुले नूनको छोरा यहोशूलाई यो आज्ञा दिनुभयो: “बलियो र साहसी हो! किनकि मैले दिन्‍छु भनी शपथ खाएर प्रतिज्ञा गरेको देशमा तैंले नै इस्राएलीहरूलाई पुर्‍याउनेछस्, र म आफै तँसँग हुनेछु।” ( ; )"},{"number":24,"verse":"मोशाले यस व्‍यवस्‍थाका वचनहरू सुरुदेखि अन्‍त्‍यसम्‍म लेखिसिद्ध्याएपछि"},{"number":25,"verse":"परमप्रभुका करारको सन्‍दूक बोक्‍ने लेवीहरूलाई यो आज्ञा गरे:"},{"number":26,"verse":"“व्‍यवस्‍थाको यो पुस्‍तक परमप्रभु तिमीहरूका परमेश्‍वरका करारको सन्‍दूकको छेउमा राख, र त्‍यो तिमीहरूका विरुद्धमा साक्षीको रूपमा त्‍यहाँ रहोस्।"},{"number":27,"verse":"किनकि म तिमीहरूको विद्रोह र हठ जान्‍दछु। आज मेरो जीवनकालमा नै म तिमीहरूसँग छँदै तिमीहरू परमप्रभुको विरुद्धमा उठेका छौ भने, मेरो मृत्‍युपछि अझ कति साह्रो विद्रोह गर्नेछौ!"},{"number":28,"verse":"तिमीहरूका कुलका सबै धर्म-गुरुहरूलाई र तिमीहरूका सबै अधिकारीहरूलाई मकहाँ भेला गराओ, र म यी वचन तिनीहरूलाई सुनाउनेछु, र तिनीहरूका विरुद्ध आकाश र धरती साक्षी राख्‍नेछु।"},{"number":29,"verse":"किनकि मलाई थाहा छ कि मेरो मृत्‍युपछि तिमीहरू निश्‍चय नै अति भ्रष्‍ट भएर मैले दिएका आज्ञाहरूबाट तर्कनेछौ। तिमीहरूले परमप्रभुको दृष्‍टिमा दुष्‍ट काम गरेकाले र तिमीहरूका हातले बनाएका कुराले उहाँलाई रीस उठाएकाले आउँदा दिनहरूमा तिमीहरूमाथि विपत्ति आइपर्नेछ।”"},{"number":30,"verse":"अनि मोशाले यस भजनका शब्‍दहरू सुरुदेखि अन्‍त्‍यसम्‍म इस्राएलीहरूका सारा समुदायलाई सुनाए—"}]}
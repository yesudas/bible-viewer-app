{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":68,"verses":[{"number":1,"verse":"( परमेश्‍वरको निम्‍ति जयजयकारको गीत) सङ्गीत-निर्देशकको निम्‍ति दाऊदको भजन [1] परमेश्‍वर उठून्, उहाँका शत्रुहरू छरपष्‍ट भइजाऊन्। उहाँका शत्रुहरू उहाँको सामुबाट भागून्।"},{"number":2,"verse":"जसरी हावाले धूवाँलाई उड़ाएर लैजान्‍छ, त्‍यसरी नै तिनीहरूलाई उड़ाउनुहोस्। आगोको सामु मैन बिलाएझैँ, दुष्‍टहरू परमेश्‍वरको सामु नष्‍ट भइजाऊन्।"},{"number":3,"verse":"तर धर्मीहरूचाहिँ खुशी होऊन्, तिनीहरू परमेश्‍वरको अगि उल्‍लसित होऊन्, तिनीहरू हर्षले प्रफुल्‍लित होऊन्।"},{"number":4,"verse":"परमेश्‍वरको निम्‍ति भजन गाओ, उहाँका नाउँको स्‍तुति गाओ, बादलहरूमाथि सवार हुनुहुनेको निम्‍ति एउटा भजन गाओ। उहाँको नाउँ परमप्रभु हो, तिमीहरू उहाँको अगि उल्‍लसित होओ।"},{"number":5,"verse":"परमेश्‍वर आफ्‍नो पवित्र वासस्‍थानमा अनाथका पिता र विधवाहरूका रक्षक हुनुहुन्‍छ।"},{"number":6,"verse":"एकलो मानिसलाई परमेश्‍वरले परिवारमा बसाल्‍नुहुन्‍छ। उहाँ कैदीहरूलाई मुक्त गरी आनन्‍दित तुल्‍याउनुहुन्‍छ, तर बागीहरूचाहिँ घामले डढ़ेको भूमिमा वास गर्छन्।"},{"number":7,"verse":"हे परमेश्‍वर, जब तपाईं आफ्‍ना मानिसहरूका अगिअगि निस्‍कनुभयो, जब तपाईं उजाड-स्‍थानबाट भएर अगि बढ्नुभयो, सेला"},{"number":8,"verse":"पृथ्‍वी काम्‍यो, आकाशले वृष्‍टि खन्‍यायो, ( ) परमेश्‍वरको सामु, सीनैमा हुनुहुने, परमेश्‍वरको सामु, इस्राएलका परमेश्‍वर।"},{"number":9,"verse":"हे परमेश्‍वर, तपाईंले मुसलधार पानी बर्साउनुभयो, ओइलिसकेको तपाईंको भूमिलाई पुनर्स्‍थापन गर्नुभयो।"},{"number":10,"verse":"तपाईंका मानिसहरूले त्‍यस भूमिमा बसोबास गरे, अनि आफ्‍नो प्रशस्‍तताबाट, हे परमेश्‍वर, तपाईंले दरिद्रहरूको भरणपोषण गर्नुभयो।"},{"number":11,"verse":"परमप्रभुले वचन बोल्‍नुभयो, अनि वचनको घोषणा गर्नेको समूह ठूलो थियो:"},{"number":12,"verse":"“राजा र सेना आतुरीसाथ भाग्‍छन्, छाउनीमा मानिसहरू लूटका माल बाँड्छन्,"},{"number":13,"verse":"तिमीहरू आगोका धुनीका बीचमा सुत्‍दा पनि मेरो ढुकुरका पखेटाचाहिँ चाँदीले मोहोरिएका छन्, र त्‍यसका प्‍वाँखहरू चम्‍किलो सुनले मोहोरिएका छन्।”"},{"number":14,"verse":"जब सर्वशक्तिमान्ले राजाहरूलाई देशमा तितरबितर पार्नुभयो, तब त्‍यो सल्‍मोन डाँड़ामा हिमपात भएकोजस्‍तो थियो।"},{"number":15,"verse":"बाशानका पहाड़हरू गौरवशाली छन्, बाशानका पहाड चट्टानै-चट्टानले पूर्ण छन्।"},{"number":16,"verse":"हे रूखा पर्वतहरू, ईर्ष्‍याले त्‍यो पर्वततिर किन हेर्छौ, जहाँ परमेश्‍वरले शासन गर्न खोज्‍नुभएको छ, जहाँ स्‍वयम् परमप्रभु सदासर्वदा वास गर्नुहुनेछ?"},{"number":17,"verse":"परमेश्‍वरका रथहरू लाखौँ छन्, र हजारमाथि हजार। परमेश्‍वर सीनै पर्वतबाट आफ्‍नो पवित्रस्‍थानमा आउनुभएको छ।"},{"number":18,"verse":"जब तपाईं उच्‍चमा चढ़िजानुभयो, ( ) तपाईंले कैदीहरूलाई बन्‍दी बनाएर लानुभयो। तपाईंले मानिसहरूबाट उपहार स्‍वीकार गर्नुभयो, बागीहरूसमेतबाट पनि— कि तपाईं, हे परमप्रभु परमेश्‍वर, त्‍यहाँ वास गरून्।"},{"number":19,"verse":"परमप्रभुको प्रशंसा होस्, हाम्रा उद्धारक परमेश्‍वरको, जसले दिनहुँ हाम्रा बोझा उठाउनुहुन्‍छ। सेला"},{"number":20,"verse":"हाम्रा परमेश्‍वर बचाउनुहुने परमेश्‍वर हुनुहुन्‍छ, र परमप्रभु परमेश्‍वरमा नै मृत्‍युबाट मुक्ति छ।"},{"number":21,"verse":"निश्‍चय नै परमेश्‍वरले आफ्‍ना शत्रुहरूका टाउको कुच्‍च्‍याउनुहुनेछ, ती मानिसहरूको केशले भरिएका टाउको जो आफ्‍ना पापमा लागिरहन्‍छन्।"},{"number":22,"verse":"परमप्रभु भन्‍नुहुन्‍छ, “म तिनीहरूलाई बाशानबाट ल्‍याउनेछु, म तिनीहरूलाई समुद्रको गहिराइबाट ल्‍याउनेछु।"},{"number":23,"verse":"यसरी तिमीहरूले आफ्‍ना खुट्टा शत्रुहरूको रगतमा चोबल्‍नेछौ, र तिमीहरूका कुकुरका जिब्राले पनि त्‍यसमा भाग पाउनेछन्।”"},{"number":24,"verse":"हे परमेश्‍वर, तपाईंको शोभा-यात्रा देखिएको छ, मेरा परमेश्‍वर र महाराजाको शोभा-यात्रा पवित्रस्‍थानतिर प्रस्‍थान भइरहेको छ।"},{"number":25,"verse":"अगिअगि गायकहरू छन्, तिनीहरूका पछिपछि वादकहरू, र तिनीहरूसित खैँजड़ी बजाउने कन्‍याहरू।"},{"number":26,"verse":"ठूलो सभामा परमेश्‍वरको प्रशंसा गर, इस्राएलको समुदायमा परमप्रभुको प्रशंसा गर।"},{"number":27,"verse":"सबैभन्‍दा कनिष्‍ठ बेन्‍यामीनको कुलले तिनीहरूको अगुवाइ गर्दैछ, यहूदाका शासकहरू तिनीहरूको दलमा सामेल छन्, जबूलूनका र नप्‍तालीका शासकहरू पनि छन्।"},{"number":28,"verse":"हे परमेश्‍वर, आफ्‍नो शक्ति बोलाउनुहोस्, अघि गर्नुभएजस्‍तै, हे परमेश्‍वर, आफ्‍नो शक्ति हामीलाई देखाउनुहोस्।"},{"number":29,"verse":"यरूशलेममा तपाईंका मन्‍दिरको खातिर राजाहरूले तपाईंको निम्‍ति भेटी ल्‍याउनेछन्।"},{"number":30,"verse":"नर्कटहरूका बीचमा रहने पशुलाई हप्‍काउनुहोस्, जाति-जातिका बाछाहरूका बीचमा साँढ़ेको झुण्‍डलाई डाँट्नुहोस्। पराजित भएपछि, यिनले चाँदीका टुक्राहरू ल्‍याऊन्। लड़ाइँमा खुशी हुने जातिलाई छरपष्‍ट पारिदिनुहोस्।"},{"number":31,"verse":"मिश्रदेशबाट राजदूतहरू आउनेछन्, कूशले आफैलाई परमेश्‍वरमा समर्पण गर्नेछ।"},{"number":32,"verse":"हे पृथ्‍वीका राज्‍य हो, परमेश्‍वरको स्‍तुतिगान गर, परमप्रभुका प्रशंसाको स्‍तुति गाओ— सेला"},{"number":33,"verse":"उहाँ, जो प्राचीन स्‍वर्गमा सवार हुनुहुन्‍छ, जो आफ्‍नो शक्तिशाली आवाजसित गर्जनुहुन्‍छ।"},{"number":34,"verse":"परमेश्‍वरको सामर्थ्‍यको घोषणा गर, जसको प्रताप इस्राएलमा छाएको छ, जसको शक्ति आकाशमा छ।"},{"number":35,"verse":"हे परमेश्‍वर, आफ्‍नो पवित्रस्‍थानमा तपाईं भययोग्‍य हुनुहुन्‍छ। इस्राएलका परमेश्‍वरले आफ्‍नो प्रजालाई शक्ति र बल दिनुहुन्‍छ। परमेश्‍वरको प्रशंसा होस्।"}]}
{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":69,"verses":[{"number":1,"verse":"( मदतको निम्‍ति पुकारा) सङ्गीत-निर्देशकको निम्‍ति “लिली फूल” को रागअनुसार दाऊदको भजन [1] हे परमेश्‍वर, मलाई बचाउनुहोस्, किनकि पानी मेरो गर्दनसम्‍म आइसकेको छ।"},{"number":2,"verse":"उभिने ठाउँ नभएको गहिरो दलदलमा म डुब्‍दैछु, गहिरो पानीमा फसेको छु, बाढ़हरू ममाथि उर्लंदैछन्।"},{"number":3,"verse":"मदतको लागि कराउँदा-कराउँदा म थाकेको छु, मेरो घोक्रो सुकिसकेको छ। मेरा परमेश्‍वरको बाटो हेर्दा-हेर्दा मेरा आँखा धमिला भएका छन्।"},{"number":4,"verse":"विनाकारण मलाई घृणा गर्नेहरू ( ; ) मेरो शिरका कपालभन्‍दा धेरै छन्। विनाकारण मेरा शत्रु हुनेहरू धेरै छन्, जसले मलाई मार्न खोज्‍छन्। मैले नलुटेका चीजहरू फिर्ता गर्न मलाई बाध्‍य भएको छ।"},{"number":5,"verse":"हे परमेश्‍वर, तपाईं मेरो मूर्खता जान्‍नुहुन्‍छ, र मेरा दोष तपाईंबाट लुकेको छैन।"},{"number":6,"verse":"तपाईंमा आशा राख्‍नेहरू मेरो कारणले अनादरमा नपरून्, हे परमप्रभु, सर्वशक्तिमान् परमप्रभु। हे इस्राएलका परमेश्‍वर, तपाईंलाई खोज्‍नेहरू मेरो कारणले शर्ममा नपरून्।"},{"number":7,"verse":"किनभने तपाईंकै खातिर मैले तिरस्‍कार सहेको छु, र लाजले मेरो अनुहारलाई ढाकेको छ।"},{"number":8,"verse":"मेरा भाइहरूका बीचमा म बिरानो भएको छु, र मेरी आमाका छोराहरूमा म विदेशी भएको छु।"},{"number":9,"verse":"किनकि तपाईंका भवनको जोशले मलाई जलाएको छ, ( ; ) तपाईंलाई निन्‍दा गर्नेहरूको निन्‍दा ममाथि आइपरेको छ,"},{"number":10,"verse":"म रुँदा र उपवास बस्‍दा, मैले उपहास सहनुपर्दछ,"},{"number":11,"verse":"जब म भाङ्ग्राको लुगा लगाउँछु, मानिसहरू मेरो ठट्टा गर्दछन्।"},{"number":12,"verse":"मूल ढोकामा बस्‍नेहरू मलाई खिज्‍याउँछन्, र म त मतवालाहरूको गीत भएको छु।"},{"number":13,"verse":"तर म तपाईंलाई प्रार्थना गर्दछु, हे परमप्रभु, तपाईंको निगाहको बेलामा। तपाईंको महान् प्रेममा, हे परमेश्‍वर, तपाईंको निश्‍चित उद्धारले मलाई उत्तर दिनुहोस्।"},{"number":14,"verse":"दलदलमा डुब्‍नुदेखि मलाई बचाउनुहोस्, मलाई घृणा गर्नेहरूबाट र गहिरो पानीबाट मेरो उद्धार गर्नुहोस्।"},{"number":15,"verse":"पानीको बाढ़ले मलाई नछोपोस्, अथवा जलले मलाई ननिलोस्, वा चिहानले आफ्‍नो मुख ममाथि बन्‍द नगरोस्।"},{"number":16,"verse":"तपाईंका प्रेमको उत्तमतामा, हे परमप्रभु, मलाई उत्तर दिनुहोस्, आफ्‍नो महान् कृपामा मतर्फ फर्कनुहोस्।"},{"number":17,"verse":"तपाईंको मुहार आफ्‍नो दासदेखि नफर्काउनुहोस्। मलाई झट्टै उत्तर दिनुहोस्, किनकि म दु:खमा परेको छु।"},{"number":18,"verse":"मेरो नजिक आउनुहोस् र मेरो उद्धार गरिदिनुहोस्, मेरा शत्रुहरूको कारण मलाई मोल तिरेर छुटाउनुहोस्।"},{"number":19,"verse":"मेरो तिरस्‍कार, मेरो शर्म र मेरो बेइज्‍जत तपाईंलाई थाहा छ। मेरा सबै शत्रुहरू तपाईंकै अगि छन्।"},{"number":20,"verse":"तिरस्‍कारले मेरो मन भाँचेको छ, र म निस्‍सहाय भएको छु। मलाई टिठ्याउने कोही छन् कि भनेर मैले खोजें, तर कोही थिएन, र सान्‍त्‍वना दिनेहरू पनि, तर कोही थिएन।"},{"number":21,"verse":"तिनीहरूले मेरो खानामा पित्त हाले, ( ; ; ; ) र मेरो तिर्खामा तिनीहरूले मलाई सिर्का दिए।"},{"number":22,"verse":"तिनीहरूका निम्‍ति राखिएको भोजन तिनीहरूका निम्‍ति पासो बनोस्, ( ) यो नै प्रतिफल र धराप बनोस्।"},{"number":23,"verse":"तिनीहरूका आँखा धमिला होऊन् र देख्‍न नसक्‍ने बनून्, र तिनीहरूको कमर सदा कुप्रिरहोस्।"},{"number":24,"verse":"तिनीहरूमाथि तपाईंको क्रोध खन्‍याउनुहोस्, र तपाईंको दन्‍किरहेको क्रोध तिनीहरूमाथि आइपरोस्।"},{"number":25,"verse":"तिनीहरूको छाउनी उजाड भइजाओस्। ( ) तिनीहरूका पालहरूमा कोही वास नगरून्।"},{"number":26,"verse":"किनकि जसलाई तपाईंले हिर्काउनुभएको छ, त्‍यसलाई नै तिनीहरू सताउँछन्, र जसलाई तपाईंले घायल पार्नुभएको छ, त्‍यसलाई तिनीहरू अझ बढ़ी कष्‍ट दिन्‍छन्।"},{"number":27,"verse":"तिनीहरूलाई अपराधमाथि अपराधको दोषारोपण गर्नुहोस्, र तिनीहरू तपाईंका उद्धारको सहभागी हुन नपाऊन्।"},{"number":28,"verse":"जीवनको पुस्‍तकबाट तिनीहरूका नाउँ मेटिऊन्, ( ; ; ; ) र धर्मीहरूका साथमा नलेखिऊन्।"},{"number":29,"verse":"म त दु:ख र पीडामा छु, हे परमेश्‍वर, तपाईंको उद्धारले मलाई रक्षा गरोस्।"},{"number":30,"verse":"स्‍तुति गाएर म परमेश्‍वरका नाउँको प्रशंसा गर्नेछु, र धन्‍यवाद चढ़ाएर म उहाँको महिमा गर्नेछु।"},{"number":31,"verse":"बलिको साँढ़ेभन्‍दा यी कुराले परमप्रभुलाई बढ़ी प्रसन्‍न पार्नेछन्, सीङ र खुर भएको गोरुभन्‍दा पनि बढ़ी प्रसन्‍न पार्नेछन्।"},{"number":32,"verse":"यो देखेर थिचोमिचोमा परेकाहरू रमाउनेछन्— हे परमेश्‍वरलाई खोज्‍ने हो, तिमीहरूको हृदय जीवित होस्।"},{"number":33,"verse":"परमप्रभुले दरिद्रहरूको पुकारा सुन्‍नुहुन्‍छ, र बन्‍धनमा परेका आफ्‍ना जनलाई तुच्‍छ ठान्‍नुहुन्‍न।"},{"number":34,"verse":"स्‍वर्ग र पृथ्‍वी र समुद्र र तिनमा चलहल गर्ने साराले उहाँको प्रशंसा गरून्।"},{"number":35,"verse":"किनकि परमेश्‍वरले सियोनलाई बचाउनुहुनेछ, र यहूदाका सहरहरूलाई फेरि निर्माण गर्नुहुनेछ। तब मानिसहरू त्‍यहाँ बस्‍नेछन् अनि त्‍यसलाई कब्‍जा गर्नेछन्।"},{"number":36,"verse":"उहाँका दासहरूका सन्‍तान त्‍यसको उत्तराधिकारी हुनेछन्, र उहाँको नाउँलाई प्रेम गर्नेहरू त्‍यहाँ वास गर्नेछन्।"}]}
{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":22,"verses":[{"number":1,"verse":"( सङ्कष्‍टमा पुकार र प्रशंसाको भजन) सङ्गीत-निर्देशकको निम्‍ति “प्रभातको हरिणी” को रागअनुसार दाऊदको भजन [1] हे मेरा परमेश्‍वर, हे मेरा परमेश्‍वर, ( ; ) तपाईंले मलाई किन त्‍याग्‍नुभएको छ? मलाई बचाउनबाट तपाईं किन यति टाढ़ा हुनुहुन्‍छ? अनि मेरो करुण-क्रन्‍दनका शब्‍दहरूबाट त्‍यति टाढ़ा?"},{"number":2,"verse":"हे मेरा परमेश्‍वर, दिनको समयमा म पुकार्छु, तर तपाईं उत्तर दिनुहुन्‍न। राती पनि म शान्‍त बन्‍दिनँ।"},{"number":3,"verse":"तापनि तपाईं परमपवित्र, सिंहासनमा विराजमान हुनुहुन्‍छ, तपाईं इस्राएलका प्रशंसा हुनुहुन्‍छ।"},{"number":4,"verse":"हाम्रा पुर्खाले तपाईंमा नै भरोसा राखेका थिए, तिनीहरूले भरोसा राखे, र तपाईंले तिनीहरूलाई छुटकारा दिनुभयो।"},{"number":5,"verse":"तपाईंमा तिनीहरूले पुकार गरे, र बाँचे। तिनीहरूले तपाईंमा भरोसा राखे, र निराश भएनन्।"},{"number":6,"verse":"तर म त एउटा कीरा मात्र हुँ, मानिस होइनँ, मानिसहरूद्वारा उपेक्षित, र लोकद्वारा तुच्‍छ गनिएको।"},{"number":7,"verse":"मलाई देख्‍नेहरू जति सबैले मेरो ठट्टा गर्छन्। ( ; ; ) तिनीहरू ओठ लेब्‍र्याउँछन्, र मुन्‍टो बटार्दै भन्‍छन्,"},{"number":8,"verse":"“त्‍यसले परमप्रभुमाथि भरोसा गर्दछ, ( ) त्‍यसलाई उहाँले नै छुटाऊन्। उहाँले नै त्‍यसको उद्धार गरून्, किनकि त्‍यससँग उहाँ प्रसन्‍न हुनुहुन्‍छ।”"},{"number":9,"verse":"तैपनि तपाईंले नै मलाई गर्भबाट निकालिल्‍याउनुभयो। मेरी आमाको काखैबाट तपाईंले मलाई तपाईंमाथि भरोसा राख्‍ने बनाउनुभयो।"},{"number":10,"verse":"मेरो जन्‍मैदेखि म तपाईंमा अर्पण गरिएँ, मेरी आमाले मलाई जन्‍म दिएदेखि तपाईं मेरा परमेश्‍वर हुनुभएको छ।"},{"number":11,"verse":"मबाट टाढ़ा नहुनुहोस्, किनकि सङ्कष्‍ट नजिकै छ, र मलाई गोहार गर्ने कोही छैन।"},{"number":12,"verse":"धेरै साँढ़ेहरूले मलाई घेरेका छन्, बाशानका बलिया साँढ़ेहरू मेरो चारैपट्टि छन्।"},{"number":13,"verse":"आफ्‍नो शिकार फहराउने भोकाएका गर्जने सिंहहरू मेरो विरुद्ध आफ्‍ना मुख बाउँछन्।"},{"number":14,"verse":"म त पानीझैँ पोखिएको छु, र मेरा सारा हड्डीका जोर्नीहरू फुस्‍केका छन्। मेरो मुटु मैनजस्‍तै भइसकेको छ, मेरो छातीभित्र त्‍यो पग्‍लेको छ।"},{"number":15,"verse":"माटोको खपटोझैँ मेरो बल सुकिसकेको छ, र मेरो जिब्रो मेरो तालुमा टाँसिएको छ। तपाईंले मलाई मृत्‍युको धूलोमा मिलाउनुभएको छ।"},{"number":16,"verse":"कुकुरहरू मेरो चारैपट्टि छन्, कुकर्मीहरूको समूहले मलाई घेरेको छ, तिनीहरूले मेरा हात र मेरा खुट्टा छेड़ेका छन्।"},{"number":17,"verse":"मेरा सबै हाड़हरू म गन्‍न सक्‍छु, मानिसहरू द्वेषसाथ मलाई एकटक लाएर हेर्छन्।"},{"number":18,"verse":"तिनीहरू मेरा वस्‍त्रहरू आपसमा बाँड्छन्, ( ; ; ; ) र मेरो पोशाकको निम्‍ति तिनीहरूले चिट्ठा हाल्‍छन्।"},{"number":19,"verse":"तर हे परमप्रभु, तपाईंचाहिँ टाढ़ा नहुनुहोस्! हे मेरा बल, छिटो मेरो गुहार गर्नुहोस्!"},{"number":20,"verse":"मेरो प्राणलाई तरवारबाट, र मेरो अमूल्‍य ज्‍यानलाई कुकुरहरूका पन्‍जाबाट उद्धार गर्नुहोस्।"},{"number":21,"verse":"सिंहहरूको मुखबाट मलाई छुटाउनुहोस्, र जङ्गली साँढ़ेका सीङहरूबाट मलाई बचाउनुहोस्।"},{"number":22,"verse":"म मेरा भाइहरूका सामुन्‍ने तपाईंको नाउँ घोषणा गर्नेछु, ( ) सभाको बीचमा म तपाईंको प्रशंसा गर्नेछु।"},{"number":23,"verse":"परमप्रभुको भय मान्‍नेहरू जतिले उहाँको प्रशंसा गर। याकूबका सबै सन्‍तान हो, उहाँको महिमा गर। हे इस्राएलका सबै सन्‍तान हो, उहाँको भक्ति गर।"},{"number":24,"verse":"किनकि उहाँले पीडितको दु:खलाई तुच्‍छ ठान्‍नुभएको छैन, न घृणाको दृष्‍टिले हेर्नुभएको छ। उहाँले आफ्‍नो मुहार त्‍यसबाट लुकाउनुभएको छैन, तर त्‍यसले सहायताको निम्‍ति पुकारा गर्दा उहाँले सुन्‍नुभएको छ।"},{"number":25,"verse":"ठूलो समुदायमा मेरो प्रशंसाको स्रोत तपाईं नै हुनुहुन्‍छ, तपाईंको डर राख्‍नेहरूका सामुन्‍ने म आफ्‍नो भाकल पूरा गर्नेछु।"},{"number":26,"verse":"गरीबहरू खाएर तृप्‍त हुनेछन्, परमप्रभुको खोजी गर्नेहरूले उहाँको प्रशंसा गर्नेछन्। तिमीहरूका हृदय सदा जीवित रहून्!"},{"number":27,"verse":"समस्‍त पृथ्‍वीका सबै जातिहरूले स्‍मरण गर्नेछन्, र परमप्रभुतिर फर्कनेछन्। जाति-जातिका सबै परिवारहरूले उहाँलाई दण्‍डवत् गर्नेछन्।"},{"number":28,"verse":"किनभने राज्‍य त परमप्रभुकै हो, र सबै जातिहरूमाथि उहाँले नै शासन गर्नुहुन्‍छ।"},{"number":29,"verse":"पृथ्‍वीका सबै धनीहरूले भोज गर्नेछन्, आराधना गर्नेछन्, जस-जसले आफ्‍नो प्राण बचाउन सक्‍दैनन्, जो धूलोमा मिलिजानेछन्, ती सबै उहाँको सामुन्‍ने घोप्‍टो पर्नेछन्।"},{"number":30,"verse":"भावी सन्‍तानले उहाँको सेवा गर्नेछन्, भावी पुस्‍तालाई परमप्रभुको बारेमा बताइनेछ।"},{"number":31,"verse":"अहिलेसम्‍म जन्‍म नभएको एउटा जातिलाई तिनीहरूले उहाँको धार्मिकताको घोषणा गर्नेछन्— किनकि उहाँले यो गर्नुभएको छ।"}]}
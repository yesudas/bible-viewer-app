{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":75,"verses":[{"number":1,"verse":"( परमेश्‍वर न्‍यायकर्ता) सङ्गीत-निर्देशकको निम्‍ति “विनाश नहोस्” को रागअनुसार आसापको भजन [1] हामी तपाईंमा धन्‍यवाद चढ़ाउँछौं, हे परमेश्‍वर, हामी धन्‍यवाद चढ़ाउँछौं, किनकि तपाईंको नाउँ नजिकै छ। मानिसहरू तपाईंका आश्‍चर्यकर्मको बखान गर्छन्।"},{"number":2,"verse":"तपाईं भन्‍नुहुन्‍छ, “उचित समय म ठहराउँछु, निष्‍पक्षतासाथ न्‍याय गर्ने म नै हुँ।"},{"number":3,"verse":"जब पृथ्‍वी र त्‍यहाँका सबै बासिन्‍दाहरू काम्‍छन्, त्‍यसका खम्‍बाहरूलाई थामिराख्‍ने म नै हुँ। सेला"},{"number":4,"verse":"अहङ्कारीहरूलाई म भन्‍दछु, ‘अहङ्कार नगर।’ र दुष्‍टहरूलाई भन्‍दछु, तिमीहरूको हाँक नदेखाओ।"},{"number":5,"verse":"तिमीहरू स्‍वर्गको विरुद्धमा आफ्‍नो हाँक नदेखाओ, अनि मुन्‍टो बटारेर वचन नबोल।”"},{"number":6,"verse":"पूर्वदेखि होस् वा पश्‍चिमदेखि, अथवा मरुभूमिबाट होस्, कसैले पनि मानिसलाई उचाल्‍न सक्‍दैन।"},{"number":7,"verse":"तर परमेश्‍वरले नै न्‍याय गर्नुहुन्‍छ, उहाँले एउटालाई होच्‍याउनुहुन्‍छ, र अर्कालाई उच्‍च पार्नुहुन्‍छ।"},{"number":8,"verse":"परमेश्‍वरको बाहुलीमा एउटा कचौरा छ, जसमा मरमसला मिसाएको छ, फीँज भएको मद्य छ। उहाँले त्‍यो खन्‍याउनुहुन्‍छ, अनि पृथ्‍वीका दुष्‍टहरू सबैले त्‍यसको थिग्रासम्‍मै पिउँछन्,"},{"number":9,"verse":"तर मचाहिँ सदासर्वदै यो घोषणा गर्नेछु, म याकूबका परमेश्‍वरको स्‍तुति गाउनेछु।"},{"number":10,"verse":"म सबै दुष्‍टहरूका सीङ ( सीङको अर्थ शक्ति हो।) काटिदिनेछु, तर धर्मीहरूका सीङ उच्‍च पारिनेछन्।"}]}
{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":34,"verses":[{"number":1,"verse":"( परमेश्‍वरका भलाइको निम्‍ति स्‍तुतिगान) दाऊदको भजन [1] हरसमय म परमप्रभुको प्रशंसा गर्नेछु, ( ) उहाँको प्रशंसा निरन्‍तर मेरो मुखमा हुनेछ।"},{"number":2,"verse":"मेरो प्राणले परमप्रभुमा गर्व गर्नेछ। कष्‍टमा परेकाहरू यो सुनेर खुशी होऊन्।"},{"number":3,"verse":"मसँगसँगै परमप्रभुको महिमा गर, र हामी एकसाथ उहाँको नाउँ उच्‍च पारौं!"},{"number":4,"verse":"मैले परमप्रभुलाई खोजें, र उहाँले मलाई जवाफ दिनुभयो, मलाई मेरा सबै डरहरूबाट छुटकारा दिनुभयो।"},{"number":5,"verse":"उहाँलाई हेर्नेहरू उज्‍ज्‍वल हुन्‍छन्, र तिनीहरूका शिर शर्मले कहिल्‍यै झुक्‍नेछैनन्।"},{"number":6,"verse":"यस दु:खित मानिसले परमप्रभुलाई पुकारा गर्‍यो, अनि उहाँले सुन्‍नुभयो, र त्‍यसलाई त्‍यसका सबै कष्‍टबाट बचाउनुभयो।"},{"number":7,"verse":"परमेश्‍वरको भय मान्‍नेहरूका चारैतिर परमप्रभुका स्‍वर्गदूतले सुरक्षाको घेरा लाउँछन्, र उहाँले तिनीहरूलाई छुटकारा दिनुहुन्‍छ।"},{"number":8,"verse":"परमप्रभुलाई पारख गरेर हेर, कि उहाँ कति भला हुनुहुन्‍छ। ( ) उहाँमा शरण लिने मानिस धन्‍यको हो।"},{"number":9,"verse":"हे परमप्रभुका पवित्र जन हो, उहाँको भय मान। किनकि उहाँको भय मान्‍नेहरूलाई केही कुराको खाँचो पर्दैन।"},{"number":10,"verse":"जवान सिंहहरू कमजोर होलान्, र तिनीहरू भोकाउँछन्, तर परमप्रभुको खोजी गर्नेहरूलाई कुनै उत्तम कुराको अभाव हुँदैन।"},{"number":11,"verse":"आओ, हे बालक हो, मेरा कुरा सुन, म तिमीहरूलाई परमप्रभुको भय मान्‍न सिकाउनेछु।"},{"number":12,"verse":"तिमीहरूमध्‍ये कसैले जीवनलाई प्रेम गर्छ, ( ) र धेरै असल दिनहरू देख्‍न इच्‍छा गर्दछ भने—"},{"number":13,"verse":"आफ्‍नो जिब्रोलाई खराबीबाट र आफ्‍ना ओठलाई झूट बोल्‍नबाट अलग्‍ग राख।"},{"number":14,"verse":"खराबीबाट फर्केर असल गर, शान्‍ति खोज, र त्‍यसकै पछि लाग।"},{"number":15,"verse":"परमप्रभुको नजर धर्मात्‍माहरूमाथि रहन्‍छ, र उहाँले तिनीहरूको पुकारा सुन्‍नुहुन्‍छ।"},{"number":16,"verse":"परमप्रभुको मुहार खराबी गर्नेहरूका विरुद्धमा हुन्‍छ, अनि उहाँले तिनीहरूको स्‍मृतिसम्‍म पनि धरतीबाट मेटाइदिनुहुनेछ।"},{"number":17,"verse":"जब धार्मिक जनहरूले पुकारा गर्छन्, तब परमप्रभुले सुन्‍नुहुन्‍छ, र तिनीहरूका सबै सङ्कष्‍टबाट तिनीहरूलाई उद्धार दिनुहुन्‍छ।"},{"number":18,"verse":"चूर्ण हृदय भएकाहरू सबैका नजिक परमप्रभु हुनुहुन्‍छ, र निराश भएकाहरूलाई उहाँले बचाउनुहुन्‍छ।"},{"number":19,"verse":"धार्मिक मानिसलाई धेरै विपत्ति आइलाग्‍छन्, तर परमप्रभुले त्‍यसलाई ती सबैबाट उद्धार दिनुहुन्‍छ।"},{"number":20,"verse":"परमप्रभुले त्‍यसका सबै हाड़हरूको रक्षा गर्नुहुन्‍छ। ( ) तिनमा एउटै पनि भाँचिँदैन।"},{"number":21,"verse":"खराबीले दुष्‍टलाई नष्‍ट पार्दछ, र धार्मिक जनका विरोधीहरू जति दोषी ठहरिनेछन्।"},{"number":22,"verse":"परमप्रभुले आफ्‍ना दासहरूका जीवन उद्धार गरिदिनुहुन्‍छ, उहाँमा शरण लिने कोही पनि दोषी ठहरिनेछैन।"}]}
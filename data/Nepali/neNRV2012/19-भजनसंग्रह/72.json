{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":72,"verses":[{"number":1,"verse":"( राजाको निम्‍ति प्रार्थना) सोलोमनको भजन [1] हे परमेश्‍वर, राजालाई तपाईंको न्‍यायले युक्त पार्नुहोस्, र राजपुत्रलाई तपाईंको धार्मिकताले।"},{"number":2,"verse":"उनले तपाईंको प्रजालाई धार्मिकतासाथ न्‍याय गर्नेछन्, तपाईंका पीडित जनहरूलाई न्‍यायसाथ इन्‍साफ गर्नेछन्।"},{"number":3,"verse":"डाँड़ाहरूले मानिसहरूका निम्‍ति समृद्धि ल्‍याउनेछन्, र पहाड़हरूले धार्मिकताको फल ल्‍याउनेछन्।"},{"number":4,"verse":"उनले मानिसहरूमध्‍येका पीडितलाई रक्षा गर्नेछन्, र दरिद्रका छोराछोरीहरूलाई बचाउनेछन्, उनले अत्‍याचारीलाई दमन गर्नेछन्।"},{"number":5,"verse":"घाम र जून रहुञ्‍जेल सारा पुस्‍ताभरि उनी बाँचिरहनेछन्।"},{"number":6,"verse":"उनी काटिएको चउरमा परेको वर्षाझैँ हुनेछन्, पृथ्‍वीलाई सिँचाइ गर्ने झरीझैँ।"},{"number":7,"verse":"उनको राज्‍यकालमा धर्मीहरूको फलिफाप हुनेछ, र जून रहुञ्‍जेल उन्‍नति प्रशस्‍त हुनेछ।"},{"number":8,"verse":"उनले एउटा समुद्रदेखि अर्को समुद्रसम्‍म, ( ) र यूफ्रेटिस नदीदेखि पृथ्‍वीको सीमान्‍तसम्‍मै राज्‍य गर्नेछन्।"},{"number":9,"verse":"मरुभूमिका जातिहरू उनको सामने झुक्‍नेछन्, र उनका शत्रुहरूले धूलो चाट्नेछन्।"},{"number":10,"verse":"तर्शीश र टाढ़ाका सामुद्रिक किनारका राजाहरूले उनीकहाँ कर ल्‍याउनेछन्, शेबा र सेबाका राजाहरूले उनलाई भेटी चढ़ाउनेछन्।"},{"number":11,"verse":"सबै राजाहरू उनको अगाडि घोप्‍टो पर्नेछन्, र सबै जातिहरूले उनको सेवा गर्नेछन्।"},{"number":12,"verse":"किनकि दरिद्रहरूलाई, जसले पुकारा गर्छन्, र सहायता नपाएका गरीबहरूलाई उनले उद्धार गर्नेछन्।"},{"number":13,"verse":"कमजोर र दरिद्रलाई उनले टिठ्याउनेछन्, र दरिद्रहरूको प्राण बचाउनेछन्।"},{"number":14,"verse":"अत्‍याचार र हिंसाबाट उनले तिनीहरूको प्राण मोल तिरेर छुटाउनेछन्, किनकि उनको दृष्‍टिमा तिनीहरूको रगत बहुमूल्‍य छ।"},{"number":15,"verse":"उनी दीर्घायु होऊन्, शेबाको सुन उनलाई भेटीस्‍वरूप दिइओस्। उनको निम्‍ति मानिसहरू निरन्‍तर प्रार्थना गरून्, दिनभरि तिनीहरूले उनलाई धन्‍यका भनून्।"},{"number":16,"verse":"देशभरि अन्‍न भरिपूर्ण होस्, डाँड़ाका टाकुराहरूमा त्‍यो लहलह होस्। त्‍यसको फल लेबनानझैँ फस्‍टाओस्, त्‍यो जमिनको घाँसझैँ मौलाओस्।"},{"number":17,"verse":"उनको नाउँ सदा रहिरहोस्, उनको कीर्ति सूर्यझैँ निरन्‍तर रहोस्। सबै जाति-जातिहरूले उनीद्वारा आशिष् पाउनेछन्, र तिनीहरूले उनलाई धन्‍यका भन्‍नेछन्।"},{"number":18,"verse":"परमप्रभु परमेश्‍वर, इस्राएलका परमेश्‍वरको प्रशंसा होस्, उहाँले मात्र उदेकका काम गर्नुहुन्‍छ।"},{"number":19,"verse":"उहाँको महिमामय नाउँको सदासर्वदै प्रशंसा होस्, सारा पृथ्‍वी उहाँको महिमाले भरपूर होस्। आमेन अनि आमेन।"},{"number":20,"verse":"यिशैका छोरा दाऊदका प्रार्थनाहरू यहाँ समाप्‍त हुन्‍छन्।"}]}
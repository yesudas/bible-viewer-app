{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":81,"verses":[{"number":1,"verse":"( परमेश्‍वरको भलाइ र इस्राएलको हठ) सङ्गीत-निर्देशकको निम्‍ति गित्तितअनुसार आसापको भजन [1] परमेश्‍वरको निम्‍ति आनन्‍दले गाओ, उहाँ हाम्रो शक्ति हुनुहुन्‍छ, उच्‍च सोरले याकूबका परमेश्‍वरको जयजयकार गर।"},{"number":2,"verse":"भजन गाओ, र खैँजड़ी बजाओ, सारङ्गीको साथ मीठो बज्‍ने वीणा पनि बजाओ।"},{"number":3,"verse":"औंसीको दिन र पूर्णिमा ( ) अनि हाम्रो ठूलो चाड़को दिनमा तुरही बजाओ।"},{"number":4,"verse":"इस्राएलको निम्‍ति यो एउटा विधि हो, याकूबका परमेश्‍वरको यो एउटा आदेश हो।"},{"number":5,"verse":"जब उहाँ मिश्रदेशको विरुद्ध उठ्नुभयो, जहाँ हामीले नबुझ्‍ने भाषा सुन्‍यौं, उहाँले योसेफको निम्‍ति यो एउटा कानूनझैँ जारी गर्नुभयो।"},{"number":6,"verse":"उहाँ भन्‍नुहुन्‍छ, “मैले तिनीहरूका काँधबाट भारी उतारिदिएँ,” डालोको बोझबाट तिनीहरूका हात मुक्त भए।"},{"number":7,"verse":"दु:खमा पर्दा तिमीहरूले पुकार्‍यौ, र मैले तिमीहरूलाई छुटाएँ, ( ; ) बज्र पार्ने मेघबाट मैले तिमीहरूलाई उत्तर दिएँ, मेरीबाका पानीमा तिमीहरूलाई परीक्षा गरें। सेला"},{"number":8,"verse":"“हे मेरा प्रजा, सुन र म तिमीहरूलाई चेताउनी दिनेछु— हे इस्राएल, तिमीहरूले मेरा कुरा सुनेका भए त।"},{"number":9,"verse":"तिमीहरूका बीचमा पराई देवता हुनुहुँदैन, ( ; ) तिमीहरू कुनै पराई देवताको अगि झुक्‍नुहुँदैन।"},{"number":10,"verse":"म परमप्रभु तिमीहरूका परमेश्‍वर हुँ, जसले तिमीहरूलाई मिश्रदेशबाट निकालेर ल्‍याएँ। तिमीहरूको मुख पूरा खोल, र म त्‍यो भरिदिनेछु।"},{"number":11,"verse":"तर मेरो प्रजाले मैले भनेको सुनेन। इस्राएलले मेरो अधीनमा रहन मानेन।"},{"number":12,"verse":"यसकारण तिनीहरू आफ्‍नै युक्तिमा हिँडून् भनेर मैले तिनीहरूलाई तिनीहरूकै मनको जिद्दीमा छोडिदिएँ।"},{"number":13,"verse":"“मेरा प्रजाले मेरो सोर सुनेका भए त, इस्राएल मेरो मार्गमा हिँड़ेको भए त,"},{"number":14,"verse":"म चाँड़ै तिनीहरूका शत्रुहरूलाई पराजित गर्नेथिएँ, र तिनीहरूका शत्रुहरूका विरुद्धमा म आफ्‍नो हात उठाउनेथिएँ!"},{"number":15,"verse":"परमप्रभुलाई अवहेलना गर्नेहरू उहाँको अगि खुम्‍चिँदै लत्रक्‍क पर्नेथिए, तर उनीहरूको दण्‍ड सदाकाल रहनेथियो।"},{"number":16,"verse":"तर म तिमीहरूलाई सबैभन्‍दा सर्वोत्तम गहूँ खुवाउनेथिएँ, र चट्टानको महले म तिमीहरूलाई तृप्‍त पार्नेथिएँ।”"}]}
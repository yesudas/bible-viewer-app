{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":26,"verses":[{"number":1,"verse":"( भलो मानिसको प्रार्थना) दाऊदको भजन [1] हे परमप्रभु, म निर्दोष छु भनी प्रमाणित गरिदिनुहोस्। किनकि मैले निर्दोष जीवन बिताएको छु। कत्ति पनि नडगमगाईकन मैले परमप्रभुमा भरोसा राखेको छु।"},{"number":2,"verse":"मलाई जाँच्‍नुहोस्, हे परमप्रभु, र मेरो पारख गर्नुहोस्, मेरो मन र हृदय जाँच्‍नुहोस्।"},{"number":3,"verse":"किनकि तपाईंको प्रेम जहिले पनि मेरो सामुन्‍ने छ, र तपाईंकै सत्‍यतामा म निरन्‍तर चल्‍दछु।"},{"number":4,"verse":"म छली मानिसहरूसँग बस्‍दिनँ, र कपटीहरूको सङ्गत पनि गर्दिनँ।"},{"number":5,"verse":"कुकर्मीहरूको सङ्गतिलाई म घृणा गर्दछु, र दुष्‍टहरूसँग बस्‍न इन्‍कार गर्दछु।"},{"number":6,"verse":"निर्दोषतामा म हात धुन्‍छु, र हे परमप्रभु, तपाईंका वेदीको परिक्रमा गर्दछु।"},{"number":7,"verse":"उच्‍च स्‍वरमा धन्‍यवादको गीत गाउँदै म तपाईंका सबै आश्‍चर्यकर्मको वर्णन गर्दै हिँड्छु।"},{"number":8,"verse":"हे परमप्रभु, तपाईं वास गर्नुहुने भवन, तपाईंको महिमा विराजमान हुने ठाउँलाई म प्रेम गर्दछु।"},{"number":9,"verse":"मेरो प्राणलाई ती पापीहरूसँग, मेरो जीवनलाई ती रक्तपिपासुहरूसित नलैजानुहोस्,"},{"number":10,"verse":"जसका हात दुष्‍ट योजनाले भरिएका छन्, र जसका दाहिने हात घूसले भरिएका छन्।"},{"number":11,"verse":"तर म त निर्दोष जीवन जिउँछु, मेरो उद्धार गर्नुहोस्, र ममाथि कृपालु हुनुहोस्।"},{"number":12,"verse":"मेरा गोडा सम्‍म मार्गमा खड़ा छ, ठूलो समुदायमा म परमप्रभुको प्रशंसा गर्नेछु।"}]}
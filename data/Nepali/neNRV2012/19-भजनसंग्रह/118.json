{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":118,"verses":[{"number":1,"verse":"( उद्धारको निम्‍ति धन्‍यवादको भजन) परमप्रभुमा धन्‍यवाद चढ़ाओ, किनभने उहाँ भलो हुनुहुन्‍छ, ( ; ; ; ; ; ; ; ; ) र उहाँको करुणा सदासर्वदा रहिरहन्‍छ।"},{"number":2,"verse":"इस्राएलले भनोस्, “उहाँको करुणा सदासर्वदा रहिरहन्‍छ।”"},{"number":3,"verse":"हारूनको वंशले भनोस्, “उहाँको करुणा सदासर्वदा रहिरहन्‍छ।”"},{"number":4,"verse":"परमप्रभुको भय मान्‍नेहरूले भनून्, “उहाँको करुणा सदासर्वदा रहिरहन्‍छ।”"},{"number":5,"verse":"मनको वेदनामा मैले परमप्रभुलाई पुकारें, र उहाँले मलाई जवाफ दिनुभयो, र मलाई मुक्त गर्नुभयो।"},{"number":6,"verse":"परमप्रभु मेरो साथमा हुनुहुन्‍छ, म भयभीत हुँदिनँ, ( ) मानिसले मलाई के गर्न सक्‍छ र?"},{"number":7,"verse":"परमप्रभु मेरो साथमा हुनुहुन्‍छ, उहाँ मेरा सहायक हुनुहुन्‍छ। म मेरा शत्रुहरूलाई विजयको दृष्‍टिले हेर्नेछु।"},{"number":8,"verse":"परमप्रभुको शरण लिनु मानिसहरूमाथि निर्भर गर्नुभन्‍दा उत्तम हुन्‍छ।"},{"number":9,"verse":"परमप्रभुको शरण लिनु शासकहरूमाथि निर्भर गर्नुभन्‍दा उत्तम हुन्‍छ।"},{"number":10,"verse":"सबै जातिहरूले मलाई घेरे, तर परमप्रभुको नाउँमा मैले तिनीहरूलाई नष्‍ट पारें।"},{"number":11,"verse":"तिनीहरूले मलाई हरेक दिशाबाट घेरे, तर परमप्रभुको नाउँमा मैले तिनीहरूलाई नष्‍ट पारें।"},{"number":12,"verse":"तिनीहरूले मलाई मौरीहरूले झैँ छोपे, तर काँढ़ाहरूमा लागेको आगोजस्‍तो शीघ्र निभिगए। परमप्रभुको नाउँमा मैले तिनीहरूलाई नष्‍ट पारें।"},{"number":13,"verse":"म बलपूर्वक पछाडि घचेटिएँ र लड्न लागेको थिएँ, तर परमप्रभुले मलाई सहायता गर्नुभयो।"},{"number":14,"verse":"परमप्रभु मेरो शक्ति र मेरो भजन हुनुहुन्‍छ, ( ; ) र उहाँ मेरो उद्धार हुनुभएको छ।"},{"number":15,"verse":"धर्मीहरूका पालमा हर्ष र विजयको गुञ्‍जन हुन्‍छ: “परमप्रभुको दाहिने बाहुलीले सामर्थी काम गरेको छ!"},{"number":16,"verse":"परमप्रभुको दाहिने बाहुली उचालिएको छ, परमप्रभुको दाहिने बाहुलीले सामर्थी काम गरेको छ।”"},{"number":17,"verse":"म मर्दिनँ, तर जीवित रहनेछु, र परमप्रभुले गर्नुभएका कार्यहरूको घोषणा गर्नेछु।"},{"number":18,"verse":"परमप्रभुले मलाई कठोरतासाथ ताड़ना दिनुभएको छ, तर उहाँले मलाई मृत्‍युको वशमा सुम्‍पनुभएको छैन।"},{"number":19,"verse":"मेरो निम्‍ति धार्मिकताका ढोकाहरू खोलिदिनुहोस्, तीभित्र प्रवेश गरेर म परमप्रभुमा धन्‍यवाद चढ़ाउनेछु।"},{"number":20,"verse":"परमप्रभुको ढोका यही हो, भक्तहरू यसभित्र प्रवेश गर्दछन्।"},{"number":21,"verse":"तपाईंले दिनुभएका मेरा प्रार्थनाहरूका उत्तरका निम्‍ति म तपाईंलाई धन्‍यवाद दिनेछु, तपाईं मेरो उद्धार हुनुभएको छ।"},{"number":22,"verse":"जुन ढुङ्गालाई भवन निर्माण गर्नेहरूले रद्द गरे ( ; ; ) ( ; ) त्‍यहीचाहिँ कुनाको शिर-ढुङ्गो बन्‍यो,"},{"number":23,"verse":"यो परमप्रभुबाट भएको हो, अनि हाम्रो दृष्‍टिमा आश्‍चर्यमय छ।"},{"number":24,"verse":"आजको दिन परमप्रभुले सृजनुभएको हो, यसमा हामी आनन्‍दित होऔं र रमाऔं।"},{"number":25,"verse":"हे परमप्रभु, हामीलाई बचाउनुहोस्, ( ; ; ) हे परमप्रभु, हामीलाई सफलता दिनुहोस्।"},{"number":26,"verse":"परमप्रभुको नाउँमा आउने धन्‍यको हो। ( ; ; ; ; ; ) परमप्रभुको भवनबाट हामी तिमीहरूलाई आशीर्वाद दिन्‍छौं।"},{"number":27,"verse":"परमप्रभु नै परमेश्‍वर हुनुहुन्‍छ, र उहाँले हामीमाथि आफ्‍नो प्रकाश चम्‍कन दिनुभएको छ। हातमा स्‍याउला लिएर शोभायात्रामा वेदीका सीङहरूसम्‍म हर्षसाथ जाओ।"},{"number":28,"verse":"तपाईं मेरा परमेश्‍वर हुनुहुन्‍छ, र म तपाईंमा धन्‍यवाद चढ़ाउनेछु। तपाईं मेरा परमेश्‍वर हुनुहुन्‍छ, र म तपाईंलाई उच्‍च पार्नेछु।"},{"number":29,"verse":"परमप्रभुलाई धन्‍यवाद चढ़ाओ, किनभने उहाँ भलो हुनुहुन्‍छ। उहाँको करुणा सदासर्वदा रहिरहन्‍छ।"}]}
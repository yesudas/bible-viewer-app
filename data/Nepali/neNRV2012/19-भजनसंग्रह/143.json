{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":143,"verses":[{"number":1,"verse":"( सङ्कष्‍टमा प्रार्थना) दाऊदको भजन [1] हे परमप्रभु, मेरो प्रार्थना सुनिदिनुहोस्, दयाको लागि मैले गरेको पुकारा सुनिदिनुहोस्। तपाईंको विश्‍वसनीयता र धार्मिकतामा मलाई सहायता दिनुहोस्।"},{"number":2,"verse":"आफ्‍नो दासलाई इन्‍साफमा नल्‍याउनुहोस्, ( ; ) किनकि तपाईंको सामुन्‍ने कुनै पनि जीवित मानिस धर्मी ठहरिँदैन।"},{"number":3,"verse":"शत्रुले मेरो खेदो गर्दछ, त्‍यसले मलाई जमिनमा लड़ाएर कुल्‍चन्‍छ। धेरै अघि मारिसकेकाहरूजस्‍तै गरी त्‍यसले मलाई अन्‍धकारमा बस्‍न बाध्‍य पार्दछ।"},{"number":4,"verse":"यसकारण मेरो आत्‍मा मभित्र शिथिल हुन्‍छ, र मेरो हृदय मभित्रै त्रसित भएको छ।"},{"number":5,"verse":"म अतीतका दिनहरू स्‍मरण गर्दछु, र तपाईंका सबै कार्यहरूमा मनन गर्दछु, अनि तपाईंका हातले गरेका काममाथि विचार गर्दछु।"},{"number":6,"verse":"म मेरा हात तपाईंतिर पसार्दछु, बाँझो जमिनझैँ मेरो प्राण तपाईंको निम्‍ति तिर्खाउँछ। सेला"},{"number":7,"verse":"हे परमप्रभु, मलाई छिटो जवाफ दिनुहोस्, मेरो आत्‍मा शिथिल हुन्‍छ। आफ्‍नो मुहार मबाट नलुकाउनुहोस् नत्रता म मृत-लोकमा पर्नेहरूझैँ हुनेछु।"},{"number":8,"verse":"प्रात:कालले तपाईंको अचूक कृपाको वचन ल्‍याओस्, किनकि तपाईंमा नै मैले भरोसा राखेको छु। कुन मार्गमा मैले हिँड्नुपर्ने हो त्‍यो मलाई सिकाउनुहोस्, किनकि मेरो आत्‍मा म तपाईंतिर उचाल्‍दछु।"},{"number":9,"verse":"हे परमप्रभु, मलाई मेरा शत्रुहरूबाट छुटकारा दिनुहोस्, किनकि मैले आफैलाई तपाईंमा लुकाएको छु।"},{"number":10,"verse":"तपाईंको इच्‍छा पूर्ण गर्न मलाई सिकाउनुहोस्, किनकि तपाईं मेरो परमेश्‍वर हुनुहुन्‍छ। तपाईंका भलो आत्‍माले मलाई सोझो बाटोमा डोर्‍याऊन्।"},{"number":11,"verse":"हे परमप्रभु, तपाईंका नाउँको खातिर मेरो प्राणको सुरक्षा गरिदिनुहोस्। तपाईंको धार्मिकतामा मलाई विपद्बाट मुक्त गरिदिनुहोस्।"},{"number":12,"verse":"तपाईंको अचूक कृपामा मेरा शत्रुहरूलाई सर्वनाश पार्नुहोस्, र मेरा सबै शत्रुहरूलाई नाश गरिदिनुहोस्, किनकि म तपाईंको दास हुँ।"}]}
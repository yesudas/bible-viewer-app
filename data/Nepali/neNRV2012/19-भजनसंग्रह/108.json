{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":108,"verses":[{"number":1,"verse":"( विजयको प्रार्थना) सङ्गीत-निर्देशकको निम्‍ति दाऊदको भजन [1] हे परमेश्‍वर, मेरो हृदय स्‍थिर छ, ( ) म गाउनेछु, र मेरो सम्‍पूर्ण प्राणले म राग बजाउनेछु।"},{"number":2,"verse":"हे वीणा र सारङ्गी, जागा होओ! म प्रभातलाई जगाउनेछु।"},{"number":3,"verse":"हे परमप्रभु, जातिहरूका बीचमा म तपाईंको प्रशंसा गाउनेछु, मानिसहरूका बीचमा म तपाईंको विषयमा गाउनेछु।"},{"number":4,"verse":"किनकि तपाईंको करुणा महान् छ, स्‍वर्गभन्‍दा पनि उच्‍च छ, र तपाईंको विश्‍वसनीयताले आकाशै छुन्‍छ।"},{"number":5,"verse":"हे परमेश्‍वर, तपाईं स्‍वर्गभन्‍दा पनि उच्‍च हुनुहोस्, तपाईंको महिमा सारा पृथ्‍वीभरि व्‍याप्‍त होस्।"},{"number":6,"verse":"तपाईंको दाहिने बाहुलीले हामीलाई बचाउनुहोस् र मदत गर्नुहोस्, ( ) र तपाईंले प्रेम गर्नुभएकाहरूले छुटकारा पाऊन्।"},{"number":7,"verse":"परमेश्‍वरले आफ्‍नो पवित्रस्‍थानबाट भन्‍नुभएको छ, “विजयमा शकेमलाई विभाजन गर्नेछु, र सुक्‍कोतका बेँसी नापेर छुट्ट्याउनेछु।"},{"number":8,"verse":"गिलाद मेरो हो, र मनश्‍शे पनि मेरै हो, एफ्राइम मेरो टोप हो, यहूदा मेरो राजदण्‍ड हो।"},{"number":9,"verse":"मोआब मेरो पानीको बाटा हो, एदोममाथि म आफ्‍नो जुत्ता फाल्‍छु। पलिश्‍तमाथि म विजयसाथ कराउँछु।”"},{"number":10,"verse":"कसले मलाई किल्‍ला भएको सहरमा पुर्‍याइदेला? एदोमसम्‍म मलाई कसले डोर्‍याउला?"},{"number":11,"verse":"हे परमेश्‍वर, तपाईं नै होइन, जसले हामीलाई त्‍याग्‍नुभएको छ, र अब हाम्रा सेनाहरूका साथमा जानुहुन्‍न?"},{"number":12,"verse":"शत्रुहरूका विरुद्धमा हामीलाई सहायता गर्नुहोस्, किनकि मानिसको सहायता त व्‍यर्थको हुन्‍छ।"},{"number":13,"verse":"परमेश्‍वरद्वारा हामी विजय प्राप्‍त गर्नेछौं, र उहाँले हाम्रा शत्रुहरूलाई कुल्‍चनुहुनेछ।"}]}
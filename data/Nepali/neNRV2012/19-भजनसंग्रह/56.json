{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":56,"verses":[{"number":1,"verse":"( परमेश्‍वरको भरोसाको प्रार्थना) सङ्गीत-निर्देशकको निम्‍ति दाऊदको मिक्‍ताम [1] हे परमेश्‍वर, ममाथि कृपा गर्नुहोस्, ( ) किनकि मानिसहरूले मेरो अति खेदो गर्छन्। दिनभरि तिनीहरूले ममाथि आक्रमण गर्छन्।"},{"number":2,"verse":"मेरा निन्‍दकहरू दिनभरि नै मलाई खेदो गर्छन्, धेरै जना अहङ्कारसाथ ममाथि आक्रमण गर्दछन्।"},{"number":3,"verse":"जुन बेला मलाई डर लाग्‍छ, म तपाईंमा भरोसा राख्‍नेछु।"},{"number":4,"verse":"परमेश्‍वरमा, जसका वचनको म प्रशंसा गर्दछु, परमेश्‍वरमा भरोसा राख्‍छु, म डराउनेछैनँ, मरणशील मानिसले मलाई के गर्न सक्‍छ र?"},{"number":5,"verse":"दिनभरि तिनीहरूले मेरा कुराहरूको उल्‍टो अर्थ लाउँछन्। तिनीहरूले सधैँ मेरो हानिको लागि षड्यन्‍त्र रच्‍छन्।"},{"number":6,"verse":"तिनीहरू मेरो प्राण लिनलाई मेरो विरुद्ध षड्यन्‍त्र रच्‍छन्, र मलाई मार्न भनी ढुकिबस्‍छन्।"},{"number":7,"verse":"हे परमेश्‍वर, तिनीहरूका अपराधको दण्‍ड तिनीहरूलाई दिनुहोस्, तपाईंको क्रोधमा जाति-जातिहरूलाई ढालिदिनुहोस्।"},{"number":8,"verse":"मेरो विलापको लेखा राख्‍नुहोस्। मेरो आँसु तपाईंको फिरिस्‍तमा राखिदिनुहोस्। के ती तपाईंको पुस्‍तकमा लेखिएका छैनन् र?"},{"number":9,"verse":"जब सहायताको निम्‍ति म पुकारा गर्छु, मेरा शत्रुहरू पीठ फर्काएर भाग्‍नेछन्। यसबाट यो म जान्‍नेछु कि परमेश्‍वर मेरो पक्षमा हुनुहुन्‍छ।"},{"number":10,"verse":"परमेश्‍वरमा, जसका वचनको म प्रशंसा गर्दछु, परमप्रभुमा, जसका वचनको म प्रशंसा गर्दछु,"},{"number":11,"verse":"परमेश्‍वरमा, भरोसा गर्दछु, म डराउनेछैनँ। मानिसले मलाई के गर्न सक्‍छ र?"},{"number":12,"verse":"हे परमेश्‍वर, तपाईंसित मेरा भाकल छन्, म तपाईंमा मेरो धन्‍यवाद बलि चढ़ाउनेछु।"},{"number":13,"verse":"किनकि तपाईंले मेरो प्राणलाई मृत्‍युबाट छुटाउनुभएको छ, र मेरा गोडालाई ठेस लाग्‍नुदेखि बचाइदिनुभएको छ, कि म परमेश्‍वरको सम्‍मुख जीवनको ज्‍योतिमा हिँडूँ।"}]}
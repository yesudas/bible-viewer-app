{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":147,"verses":[{"number":1,"verse":"( सर्वशक्तिमान् परमेश्‍वरको प्रशंसा) हल्‍लेलूयाह! हाम्रा परमेश्‍वरको प्रशंसा गाउनु कति असल कुरा हो! उहाँको प्रशंसा गर्नु कति रमाइलो र उचित छ!"},{"number":2,"verse":"परमप्रभुले यरूशलेम निर्माण गर्नुहुन्‍छ, उहाँले इस्राएलका निर्वासितहरूलाई एकत्र गर्नुहुन्‍छ।"},{"number":3,"verse":"उहाँले टुक्रिएको हृदय भएकाहरूलाई निको पार्नुहुन्‍छ, र तिनीहरूका चोटहरूमा पट्टी बाँधिदिनुहुन्‍छ।"},{"number":4,"verse":"उहाँले ताराहरूको संख्‍या निश्‍चित गर्नुहुन्‍छ, र एक-एकलाई आ-आफ्‍नो नाउँ दिनुहुन्‍छ।"},{"number":5,"verse":"हाम्रा परमप्रभु महान् हुनुहुन्‍छ, सर्वशक्तिमान् र सर्वज्ञानी हुनुहुन्‍छ।"},{"number":6,"verse":"परमप्रभुले दीन-दु:खीलाई सम्हाल्‍नुहुन्‍छ, तर दुष्‍टहरूलाई उहाँले जमिनमा फालिदिनुहुन्‍छ।"},{"number":7,"verse":"धन्‍यवादका साथ परमप्रभुको स्‍तुति गाओ, वीणा बजाएर हाम्रा परमेश्‍वरको स्‍तुति गर।"},{"number":8,"verse":"उहाँले आकाशलाई बादलले ढाक्‍नुहुन्‍छ, र पृथ्‍वीलाई वर्षा दिनुहुन्‍छ, अनि पहाड़हरूमा घाँस उमार्नुहुन्‍छ।"},{"number":9,"verse":"उहाँले भोकाएका पशुहरूलाई र कागका बचेराहरूलाई आहार दिनुहुन्‍छ।"},{"number":10,"verse":"उहाँ घोडाहरूको बलमा, अथवा मानिसहरूका खुट्टामा प्रसन्‍न हुनुहुन्‍न।"},{"number":11,"verse":"तर परमप्रभु उहाँको भय मान्‍नेहरूसँग, र उहाँको अचूक कृपामाथि भरोसा राख्‍नेहरूसँग प्रसन्‍न हुनुहुन्‍छ।"},{"number":12,"verse":"हे यरूशलेम, परमप्रभुको स्‍तुति गा! हे सियोन, आफ्‍ना परमेश्‍वरको प्रशंसा गर्!"},{"number":13,"verse":"किनकि उहाँले तेरा सहरका ढोकाहरू सुदृढ़ पारिदिनुहुन्‍छ, अनि तँभित्र वास गर्ने मानिसहरूलाई आशिष् दिनुहुन्‍छ।"},{"number":14,"verse":"उहाँले तेरा साँध-सिमानामा शान्‍ति स्‍थापित गरिदिनुहुन्‍छ, उहाँले तँलाई असल गहूँले तृप्‍त पार्नुहुन्‍छ।"},{"number":15,"verse":"उहाँले पृथ्‍वीमा आदेश पठाउनुहुन्‍छ, उहाँको वचन अति तेज गतिले दौड़न्‍छ।"},{"number":16,"verse":"उहाँले ऊनजस्‍तै गरी हिमपात गराउनुहुन्‍छ, अनि तुसारो खरानीझैँ छरिदिनुहुन्‍छ।"},{"number":17,"verse":"उहाँले असिना कङ्कड़झैँ बर्साउनुहुन्‍छ, उहाँका कठ्याङग्रिने चिसो बतासमा को टिक्‍न सक्‍छ?"},{"number":18,"verse":"उहाँले आफ्‍नो वचन पठाउनुहुन्‍छ र ती पगाल्‍नुहुन्‍छ, उहाँले आफ्‍नो बतास चलाउनुहुन्‍छ र पानी बग्‍न थाल्‍छ।"},{"number":19,"verse":"उहाँले आफ्‍नो वचन याकूबलाई, र आफ्‍ना नियम र विधिहरू इस्राएललाई देखाउनुभएको छ।"},{"number":20,"verse":"अरू कुनै जातिको निम्‍ति उहाँले यस्‍तो कार्य गर्नुभएको छैन, तिनीहरूले उहाँका नियमहरू जान्‍दैनन्। हल्‍लेलूयाह!"}]}
{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":57,"verses":[{"number":1,"verse":"( परमेश्‍वरबाट रक्षाको निम्‍ति विश्‍वासपूर्ण प्रार्थना) सङ्गीत-निर्देशकको निम्‍ति “विनाश नहोस्” को रागअनुसार दाऊदको मिक्‍ताम [1] ममाथि कृपा गर्नुहोस्, हे परमेश्‍वर, ममाथि कृपा गर्नुहोस्, ( ; ) किनकि मेरो प्राणले तपाईंमा शरण लिन्‍छ। यो आपत् नहटुञ्‍जेल, तपाईंकै पखेटाको छायामुनि म शरण लिनेछु।"},{"number":2,"verse":"सर्वोच्‍च परमेश्‍वरमा म पुकारा गर्छु, परमेश्‍वरमा, जसले मेरो निम्‍ति आफ्‍नो अभिप्राय पूर्ण गर्नुहुन्‍छ।"},{"number":3,"verse":"स्‍वर्गबाट उहाँले पठाउनुहुन्‍छ र मलाई बचाउनुहुन्‍छ, र मलाई क्रूरतासँग पिछा गर्नेहरूलाई हप्‍काउनुहुन्‍छ। परमेश्‍वर आफ्‍नो करुणा र विश्‍वसनीयता प्रकट गर्नुहुन्‍छ। सेला"},{"number":4,"verse":"म सिंहहरूका बीचमा छु, म भक्षक जनावरहरूका बीचमा सुत्दछु। मानिसहरू जसका दाँत बर्छा र बाण हुन्, जसका जिब्रा धारिला तरवारझैँ छन्।"},{"number":5,"verse":"हे परमेश्‍वर, तपाईं स्‍वर्गभन्‍दा पनि उच्‍च हुनुहोस्, तपाईंको महिमा सारा पृथ्‍वीभरि व्‍याप्‍त होस्।"},{"number":6,"verse":"तिनीहरूले मेरा गोडाका निम्‍ति जाल बिछाएका छन्, म सङ्कष्‍टले तल नुहेको छु। तिनीहरूले मेरो सामुन्‍ने एउटा खाड़ल खनेका छन्, तर तिनीहरू आफै त्‍यसमा परेका छन्। सेला"},{"number":7,"verse":"मेरो हृदय स्‍थिर छ, हे परमेश्‍वर, ( ) मेरो हृदय स्‍थिर छ, म गाउनेछु, म राग बजाउनेछु।"},{"number":8,"verse":"हे मेरो प्राण, जाग्, हे वीणा र सारङ्गी, जाग, म प्रभातलाई जगाउनेछु।"},{"number":9,"verse":"हे परमप्रभु, जातिहरूका बीचमा म तपाईंको प्रशंसा गाउनेछु। मानिसहरूका बीचमा म तपाईंको विषयमा गाउनेछु।"},{"number":10,"verse":"किनकि तपाईंको करुणा स्‍वर्गसम्‍म महान् छ, र तपाईंको विश्‍वसनीयताले आकाशै छुन्‍छ।"},{"number":11,"verse":"हे परमेश्‍वर, तपाईं स्‍वर्गभन्‍दा पनि उच्‍च हुनुहोस्, तपाईंको महिमा सारा पृथ्‍वीभरि व्‍याप्‍त होस्!"}]}
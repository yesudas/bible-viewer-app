{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":85,"verses":[{"number":1,"verse":"( परमेश्‍वरका कृपाको लागि प्रार्थना) सङ्गीत-निर्देशकको निम्‍ति कोरहवंशीको भजन [1] आफ्‍नो देशमाथि तपाईंले कृपा देखाउनुभयो, हे परमप्रभु, तपाईंले याकूबको सुख-शान्‍ति फर्काइदिनुभयो।"},{"number":2,"verse":"आफ्‍ना जनहरूको अधर्म तपाईंले क्षमा गर्नुभयो, तपाईंले तिनीहरूका सबै पाप ढाक्‍नुभयो। सेला"},{"number":3,"verse":"तपाईंले आफ्‍नो सबै रोष पन्‍छाउनुभयो, अनि आफ्‍नो दन्‍कँदो क्रोधबाट तपाईं फर्कनुभयो।"},{"number":4,"verse":"हे हाम्रा उद्धार गर्ने परमेश्‍वर, हामीलाई पुनर्स्‍थापित गर्नुहोस्, र हामीप्रतिका तपाईंको अप्रसन्‍नता हटाइदिनुहोस्।"},{"number":5,"verse":"के तपाईं हामीसित सधैँ क्रोधित रहनुहुन्‍छ? के तपाईं पुस्‍ता-पुस्‍तासम्‍म हामीसँग क्रोध गरी नै रहनुहुन्‍छ?"},{"number":6,"verse":"के तपाईंका प्रजा तपाईंमा रमाऊन् भनेर हामीलाई पुनर्जागृत बनाउनुहुन्‍न?"},{"number":7,"verse":"हे परमप्रभु, हामीलाई आफ्‍नो कहिल्‍यै नटुङ्गिने प्रेम देखाउनुहोस्, र हामीलाई तपाईंको उद्धार प्रदान गर्नुहोस्।"},{"number":8,"verse":"परमप्रभु परमेश्‍वरले के भन्‍नुहुन्‍छ, सो म सुन्‍नेछु। उहाँले आफ्‍नो प्रजासँग, आफ्‍ना पवित्र जनहरूसँग शान्‍तिको प्रतिज्ञा गर्नुहुन्‍छ, तर तिनीहरू फेरि मूर्खतातिर नलागून्।"},{"number":9,"verse":"निश्‍चय नै उहाँसँग भय मान्‍नेहरूका नजिकै उहाँको उद्धार छ, र उहाँको महिमा हाम्रो देशमा वास गरोस्।"},{"number":10,"verse":"प्रेम र विश्‍वस्‍तता आपसमा मिल्‍छन्, धार्मिकता र शान्‍तिले एक-अर्कोलाई चुम्‍बन गर्छन्।"},{"number":11,"verse":"धरतीबाट विश्‍वस्‍तताको अङ्कुर निस्‍कन्‍छ, र धार्मिकताले चाहिँ स्‍वर्गबाट तल हेर्दछ।"},{"number":12,"verse":"जे असल छ, परमप्रभुले त्‍यही दिनुहुनेछ, र हाम्रो जमिनले फसल उमार्नेछ।"},{"number":13,"verse":"धार्मिकताचाहिँ उहाँको अगिअगि जान्‍छ, र उहाँको निम्‍ति एउटा मार्ग तयार गर्छ।"}]}
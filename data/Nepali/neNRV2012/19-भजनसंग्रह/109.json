{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":109,"verses":[{"number":1,"verse":"( प्रतिशोधको याचना) सङ्गीत-निर्देशकको निम्‍ति दाऊदको भजन [1] हे परमेश्‍वर, जसको म प्रशंसा गर्छु, मौन नबस्‍नुहोस्।"},{"number":2,"verse":"किनकि दुष्‍ट र कपटपूर्ण मानिसहरूले मेरो विरुद्धमा आफ्‍ना मुख खोलेका छन्, तिनीहरूले मेरो विषयमा झूटो बोल्‍ने जिब्राले बोलेका छन्।"},{"number":3,"verse":"घृणास्‍पद शब्‍दले तिनीहरूले मलाई घेरेका छन्, अनि विनाकारण तिनीहरू ममाथि आक्रमण गर्छन्।"},{"number":4,"verse":"मेरो मित्रताको साटो तिनीहरू मलाई दोष दिन्‍छन्, तर म त प्रार्थना गर्ने मानिस हुँ।"},{"number":5,"verse":"तिनीहरूले मेरो भलाइको साटो खराबी गर्छन्, र मेरो मित्रताको साटो घृणा।"},{"number":6,"verse":"कुनै दुष्‍ट मानिसलाई त्‍यसको विरोध गर्न नियुक्त गर्नुहोस्, र त्‍यसलाई दोष लाउने मानिस त्‍यसको दाहिनेपट्टि खड़ा हुन दिनुहोस्।"},{"number":7,"verse":"त्‍यसको इन्‍साफ हुँदा त्‍यो दोषी ठहरिओस्, र त्‍यसका प्रार्थनाले नै त्‍यसलाई दण्‍ड मिलोस्।"},{"number":8,"verse":"त्‍यसको आयु अल्‍प होस्, ( ) र त्‍यसको पद अर्कोले खोसोस्।"},{"number":9,"verse":"त्‍यसका छोरा-छोरीहरू पितृहीन होऊन्, र त्‍यसकी पत्‍नी विधवा होस्।"},{"number":10,"verse":"त्‍यसका छोरा-छोरीहरू भीख माग्‍ने होऊन्, तिनीहरूले वास गरेका उजाड-घरहरूबाट तिनीहरू धपाइऊन्।"},{"number":11,"verse":"त्‍यससँग भएका सबै सम्‍पत्ति साहूले जफत गरोस्, र त्‍यसको परिश्रमका फलहरू पराईहरूले लुटून्।"},{"number":12,"verse":"त्‍यसमाथि दया गर्ने कोही पनि नहोस्, न त त्‍यसका पितृहीन छोराछोरीमाथि टिठाउने कोही होस्।"},{"number":13,"verse":"त्‍यसका सन्‍तान-दरसन्‍तान बहिष्‍कृत होऊन्, अनि आउने पुस्‍तामा तिनीहरूका नाउँ पनि मेटिऊन्।"},{"number":14,"verse":"त्‍यसका पिता-पुर्खाको अधर्म परमप्रभुको समक्ष सम्‍झना होस्, र त्‍यसकी आमाको पाप कहिल्‍यै नमेटिओस्।"},{"number":15,"verse":"तिनीहरूका पाप निरन्‍तर परमप्रभुको सामु रहून्, र उहाँले तिनीहरूको स्‍मृति पृथ्‍वीबाट मेटिदेऊन्।"},{"number":16,"verse":"किनभने त्‍यसले कहिले पनि कृपा देखाउन विचार गरेन, तर दु:खी र दरिद्र मानिसहरू र चूर्ण हृदय भएकाहरूलाई मृत्‍युसम्‍मै त्‍यसले खेदो गरेको थियो।"},{"number":17,"verse":"त्‍यसले सराप दिन मन पराउँथ्‍यो— त्‍यो सराप त्‍यहीमाथि आइपरोस्। त्‍यसले आशिष् दिन रुचाएन— त्‍यसबाट पनि आशिष् टाढ़ै रहोस्।"},{"number":18,"verse":"त्‍यसले वस्‍त्र धारण गरेजस्‍तै सराप धारण गर्‍यो। सराप त्‍यसको पेटमा पानीजस्‍तै भरियो, र तेलजस्‍तै त्‍यसका हड्डीहरूमा प्रवेश गर्‍यो।"},{"number":19,"verse":"सराप त्‍यसको लागि वस्‍त्रजस्‍तै होस्, र यो त्‍यसको कमरमा निरन्‍तर बाँधिने पटुकाजस्‍तै होस्।"},{"number":20,"verse":"मलाई दोष लाउनेहरू र मेरा विरुद्धमा दुष्‍ट कुरा बोल्‍नेहरूलाई परमप्रभुले यस्‍तै पुरस्‍कार देऊन्।"},{"number":21,"verse":"तर हे परमप्रभु परमेश्‍वर, तपाईंका नाउँको खातिर मसँग दयाको व्‍यवहार गर्नुहोस्, र मलाई छुटाउनुहोस्।"},{"number":22,"verse":"किनभने म दरिद्र र दु:खी छु, र मेरो हृदय मभित्र घायल छ।"},{"number":23,"verse":"म बेलुकीको छायाजस्‍तै विलोप हुन्‍छु, सलह झैं म टकटक्‍याइएर फालिएको छु।"},{"number":24,"verse":"उपवास बस्‍दा-बस्‍दा मेरा घुँड़ाहरू निर्बल भएका छन्, र मेरो शरीर दुब्‍लो र सुकेको छ।"},{"number":25,"verse":"मलाई अभियोग लाउनेहरूको दृष्‍टिमा म तिरस्‍कारको पात्र भएको छु, ( ; ) तिनीहरूले मलाई देख्‍दा मुन्‍टो हल्‍लाउँछन्।"},{"number":26,"verse":"हे परमप्रभु मेरा परमेश्‍वर, मलाई सहायता गर्नुहोस्, तपाईंको करुणाअनुसार मलाई बचाउनुहोस्।"},{"number":27,"verse":"यो तपाईंको हात हो भनी तिनीहरूले जानून्, र हे परमप्रभु, तपाईंले नै यो गर्नुभएको हो भनी तिनीहरूले बुझून्।"},{"number":28,"verse":"तिनीहरूले सराप्‍न सक्‍छन्, तर तपाईंले आशिष् दिनुहुनेछ। तिनीहरूले आक्रमण गर्दा तिनीहरू शर्ममा पर्नेछन्, तर तपाईंको दास हर्षित हुनेछ।"},{"number":29,"verse":"मलाई दोष लाउनेहरूले अपमानको वस्‍त्र लाएका हुनेछन्, र आफ्‍नो शर्मको खास्‍टोले ढाकेका हुनेछन्।"},{"number":30,"verse":"म मेरो मुखले परमप्रभुमा धेरै प्रशंसा चढ़ाउनेछु, धेरै भीड़का बीचमा म उहाँको स्‍तुति गर्नेछु।"},{"number":31,"verse":"किनभने उहाँ दरिद्रको दाहिने हाततर्फ खड़ा हुनुहुन्‍छ, र त्‍यसलाई दण्‍ड दिन चाहनेको हातबाट उहाँले त्‍यसलाई बचाउनुहुन्‍छ।"}]}
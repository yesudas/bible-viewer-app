{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":116,"verses":[{"number":1,"verse":"( मृत्‍युबाट बाँचेको मानिसको प्रशंसा) परमप्रभुलाई म प्रेम गर्दछु, किनभने उहाँले मेरो आवाज सुन्‍नुभयो, करुणाको निम्‍ति मेरो पुकार सुन्‍नुभयो।"},{"number":2,"verse":"उहाँले आफ्‍नो कान मतिर फर्काउनुभयो, यसकारण म बाँचुञ्‍जेल उहाँको पुकार गर्नेछु।"},{"number":3,"verse":"मृत्‍युको बन्‍धनले मलाई अलमलाइदियो, र चिहानको वेदना ममाथि आइपर्‍यो। दु:ख र शोकले मलाई छोप्‍यो।"},{"number":4,"verse":"तब मैले परमप्रभुको नाउँमा पुकारा गरें, “हे परमप्रभु, मलाई बचाउनुहोस्।”"},{"number":5,"verse":"परमप्रभु अनुग्रहकारी र धर्मी हुनुहुन्‍छ, हाम्रा परमेश्‍वर करुणाले पूर्ण हुनुहुन्‍छ।"},{"number":6,"verse":"परमप्रभुले सरल हृदय भएकाहरूलाई रक्षा गर्नुहुन्‍छ। म अति अभावमा परेको थिएँ, उहाँले मलाई बचाउनुभयो।"},{"number":7,"verse":"फेरि एक पल्‍ट हे मेरो प्राण, तँ फेरि शान्‍त हो, किनभने परमप्रभुले तेरो उपकार गर्नुभएको छ।"},{"number":8,"verse":"किनभने हे परमप्रभु, तपाईंले मेरो प्राणलाई मृत्‍युबाट छुटकारा दिनुभएको छ, मेरा आँखालाई आँसु झार्नबाट, र मेरा खुट्टालाई ठेस लाग्‍नबाट बचाउनुभएको छ,"},{"number":9,"verse":"कि जीवितहरूको देशमा म परमप्रभुको सामुन्‍ने हिँड्डुल गर्न सकूँ।"},{"number":10,"verse":"मैले विश्‍वास गरें, त्‍यसकारण मैले भनें, ( ) “म साह्रै कष्‍टित भएको छु।”"},{"number":11,"verse":"अनि मैले आफ्‍नो व्‍याकुलतामा भनें, “सबै मानिस झूटा हुन्।”"},{"number":12,"verse":"परमप्रभुले मेरो निम्‍ति जति उपकार गर्नुभयो, त्‍यसको साटो म उहाँलाई के चढ़ाऊँ?"},{"number":13,"verse":"उद्धारको कचौरा उच्‍च उठाएर परमप्रभुका नाउँको म पुकार गर्नेछु।"},{"number":14,"verse":"परमप्रभुका सारा प्रजाहरूका सम्‍मुख उहाँप्रति गरिएका मेरा भाकल म पूरा गर्नेछु।"},{"number":15,"verse":"परमप्रभुका पवित्रजनहरूको मृत्‍यु उहाँको दृष्‍टिमा अनमोल छ।"},{"number":16,"verse":"हे परमप्रभु, साँच्‍चै म तपाईंको दास हुँ। म तपाईंकी कमारीको छोरो, तपाईंको दास हुँ। तपाईंले मेरो बन्‍धनबाट मलाई मुक्त गरिदिनुभएको छ।"},{"number":17,"verse":"म तपाईंको निम्‍ति धन्‍यवाद बलि चढ़ाउनेछु, र परमप्रभुका नाउँको पुकार गर्नेछु।"},{"number":18,"verse":"परमप्रभुका सारा प्रजाहरूका सम्‍मुख प्रभुप्रति गरिएका मेरा भाकल म पूरा गर्नेछु,"},{"number":19,"verse":"परमप्रभुको मन्‍दिरका आँगनहरूमा— हे यरूशलेम, तेरो बीचमा यी पूरा गर्नेछु। परमप्रभुको प्रशंसा गर।"}]}
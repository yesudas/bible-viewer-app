{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":28,"verses":[{"number":1,"verse":"( प्रार्थना र धन्‍यवाद-ज्ञापन) दाऊदको भजन [1] हे परमप्रभु, मेरो चट्टान, म तपाईंलाई पुकार्दछु, मेरो पुकारा नसुनेजस्‍तो नगर्नुहोस्, नत्रता तपाईं मौन रहँदा, म मृत-लोकमा पर्नेहरूजस्‍तो हुनेछु।"},{"number":2,"verse":"जब सहायताको लागि तपाईंलाई पुकार्छु र तपाईंको महापवित्र स्‍थानतिर म आफ्‍ना हात उठाउँछु, तब मेरो अनुनयविनय सुनिदिनुहोस्।"},{"number":3,"verse":"मलाई दुष्‍टहरूसित र दुष्‍ट काम गर्नेहरूसित नलैजानुहोस्, जो तिनीहरूका छिमेकीहरूसँग मैत्रीपूर्ण कुरा त गर्दछन्, तर तिनीहरूका हृदयमा भने द्वेष हुन्‍छ।"},{"number":4,"verse":"तिनीहरूका काम र तिनीहरूले गरेका दुष्‍ट कर्मअनुसारको प्रतिफल तिनीहरूलाई दिनुहोस्, ( ) तिनीहरूका हातका कर्मअनुसारको प्रतिफल तिनीहरूलाई दिनुहोस्, र तिनीहरूले पाउनुपर्ने दण्‍ड तिनीहरूलाई दिनुहोस्।"},{"number":5,"verse":"तिनीहरूले परमप्रभुका काम र उहाँका बाहुलीका कर्मको वास्‍ता नराखेकाले, उहाँले तिनीहरूलाई नष्‍ट पार्नुहुनेछ, र तिनीहरूलाई फेरि बनाउनुहुनेछैन।"},{"number":6,"verse":"परमप्रभुको स्‍तुति होस्, किनकि उहाँले कृपाको निम्‍ति मेरो प्रार्थना सुन्‍नुभएको छ।"},{"number":7,"verse":"परमप्रभु मेरो शक्ति र मेरो ढाल हुनुहुन्‍छ, उहाँमा नै मेरो हृदयले भरोसा राखेको छ, र मैले सहायता पाएको छु। मेरो हृदय उल्‍लसित छ, र म भजनद्वारा उहाँलाई धन्‍यवाद चढ़ाउनेछु।"},{"number":8,"verse":"परमप्रभु आफ्‍ना जनहरूको शक्ति हुनुहुन्‍छ, र आफ्‍ना अभिषिक्त जनको निम्‍ति उद्धारको किल्‍ला हुनुहुन्‍छ।"},{"number":9,"verse":"तपाईंको प्रजालाई बचाउनुहोस्, र तपाईंको आफ्‍नो वंशलाई आशिष् दिनुहोस्। तिनीहरूका गोठाला बन्‍नुहोस्, र तिनीहरूलाई सदाकाल सम्हाल्‍नुहोस्।"}]}
{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":7,"verses":[{"number":1,"verse":"( न्‍यायको निम्‍ति प्रार्थना) बेन्‍यामीनी कूशको विषयमा दाऊदले परमप्रभुको सामुन्‍ने गाएको शिग्‍गायोन नामक भजन [1] हे परमप्रभु मेरा परमेश्‍वर, तपाईंमा नै म शरण पर्छु। मेरो खेदो गर्नेहरू सबैबाट मलाई बचाउनुहोस् र छुटाउनुहोस्,"},{"number":2,"verse":"नत्रता सिंहले झैँ तिनीहरूले मलाई फहराउनेछन्, र मलाई छुटाउने कोही नहुँदा तिनीहरूले मलाई टुक्रा-टुक्रा पार्नेछन्।"},{"number":3,"verse":"हे परमप्रभु मेरा परमेश्‍वर, यदि मेरा हातबाट केही अधर्म भएको छ भने—"},{"number":4,"verse":"यदि आफ्‍नो मित्रलाई मैले खराबी गरेको छु भने, र विनाकारण मेरा विरोधीलाई लुटेको छु भने, यदि मैले यसो गरेको भए,"},{"number":5,"verse":"मेरो शत्रुले मलाई खेदेर भेट्टाओस्, र त्‍यसले मेरो शरीर भूइँमा कुल्‍चीमिल्‍ची पारोस्, र मेरो प्राण धूलोमा मिलाइदेओस्।"},{"number":6,"verse":"हे परमप्रभु, आफ्‍नो कोपमा उठ्नुहोस्, र मेरा शत्रुहरूका प्रकोपको विरुद्ध तपाईं आफै खड़ा हुनुहोस्। हे मेरा परमेश्‍वर, जाग्‍नुहोस्, र न्‍यायको आदेश दिनुहोस्।"},{"number":7,"verse":"जाति-जातिहरू तपाईंको वरिपरि एकत्र होऊन्, र तिनीहरूमाथि उच्‍च स्‍थानबाट राज गर्नुहोस्।"},{"number":8,"verse":"परमप्रभुले सबै जातिहरूको न्‍याय गरून्। हे परमप्रभु, मेरो धार्मिकताअनुसार र मेरो निर्दोषताअनुसार मेरो न्‍याय गर्नुहोस्, हे सर्वोच्‍च परमेश्‍वर।"},{"number":9,"verse":"हे धार्मिक परमेश्‍वर, ( ) जसले मन र हृदयको जाँच गर्नुहुन्‍छ, दुष्‍टहरूको उपद्रव समाप्‍त गर्नुहोस्, तर धर्मीहरूलाई स्‍थिर गराउनुहोस्।"},{"number":10,"verse":"मेरो ढाल सर्वोच्‍च परमेश्‍वर हुनुहुन्‍छ, जसले सोझो हृदय भएका मानिसहरूलाई बचाउनुहुन्‍छ।"},{"number":11,"verse":"परमेश्‍वर निष्‍पक्ष न्‍यायाधीश हुनुहुन्‍छ, जुन परमेश्‍वरले प्रतिदिन आफ्‍नो क्रोध व्‍यक्त गर्नुहुन्‍छ।"},{"number":12,"verse":"यदि मानिसले पश्‍चात्ताप गरेन भनेता, उहाँले आफ्‍नो तरवारमा शान लाउनुहुनेछ। उहाँले आफ्‍नो धनुमा ताँदो चढ़ाउनुहुनेछ।"},{"number":13,"verse":"उहाँले आफ्‍ना घातक शस्‍त्रहरू तयार पार्नुभएको छ। उहाँले आफ्‍ना काँड़हरूलाई अग्‍निबाण तुल्‍याउनुहुन्‍छ।"},{"number":14,"verse":"जसको कल्‍पना दुष्‍टताले पूर्ण छ, र उपद्र्याइँ सोच्‍दछ, त्‍यसले भ्रमलाई जन्‍म दिन्‍छ।"},{"number":15,"verse":"जसले खनेर एउटा खाल्‍डो बनाउँछ, त्‍यसले खनेको खाल्‍डोभित्र त्‍यो आफै जाकिन्‍छ।"},{"number":16,"verse":"त्‍यसको उपद्र्याइँ त्‍यसको आफ्‍नै टाउकोमा खनिन्‍छ, त्‍यसको अत्‍याचार त्‍यसकै थाप्‍लोमाथि ओइरिन्‍छ।"},{"number":17,"verse":"परमप्रभुका धार्मिकताको कारण म उहाँमा धन्‍यवाद चढ़ाउनेछु, र सर्वोच्‍च परमप्रभुको स्‍तुति म गाउनेछु।"}]}
{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":61,"verses":[{"number":1,"verse":"( परमेश्‍वरको रक्षाको निम्‍ति प्रार्थना) सङ्गीत-निर्देशकको निम्‍ति— तार वाद्यमा दाऊदको भजन [1] मेरो क्रन्‍दन सुन्‍नुहोस्, हे परमेश्‍वर, मेरो प्रार्थनामा ध्‍यान दिनुहोस्।"},{"number":2,"verse":"जब मेरो हृदय व्‍याकुल हुन्‍छ, पृथ्‍वीको पल्‍लो छेउबाट म तपाईंको पुकारा गर्छु, मलाई त्‍यो चट्टानमा लैजानुहोस् जो मभन्‍दा अग्‍लो छ।"},{"number":3,"verse":"किनकि तपाईं मेरो शरणस्‍थान, शत्रुहरूको विरुद्धमा एउटा बलियो धरहरा हुनुहुन्‍छ।"},{"number":4,"verse":"तपाईंको वासस्‍थानमा सधैँ बस्‍ने, तपाईंका पखेटाको आड़मा शरण लिने मेरो चाहना छ। सेला"},{"number":5,"verse":"किनकि हे परमेश्‍वर, तपाईंले मेरा भाकलहरू सुन्‍नुभएको छ, तपाईंका नाउँको भय मान्‍नेहरूको उत्तराधिकार तपाईंले मलाई दिनुभएको छ।"},{"number":6,"verse":"राजालाई दीर्घायु दिनुहोस्, धेरै पुस्‍तासम्‍म उनको आयु बढ़ाउनुहोस्।"},{"number":7,"verse":"उनी परमेश्‍वरको सामुन्‍ने सदासर्वदा सिंहासनमा विराजमान होऊन्, तपाईंको प्रेम र विश्‍वसनीयतालाई उनको सुरक्षाका निम्‍ति खटाइदिनुहोस्।"},{"number":8,"verse":"तब म तपाईंका नाउँको सदासर्वदा प्रशंसा गाउनेछु, र दिनहुँ मेरा भाकलहरू पूरा गर्नेछु।"}]}
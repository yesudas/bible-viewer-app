{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":10,"verses":[{"number":1,"verse":"( न्‍यायको निम्‍ति प्रार्थना) हे परमप्रभु, तपाईं किन टाढ़ा उभिनुहुन्‍छ? कष्‍टको बेला आफैलाई तपाईं किन लुकाउनुहुन्‍छ?"},{"number":2,"verse":"दुष्‍ट मानिसले आफ्‍नो अहङ्कारमा कमजोरहरूलाई लखेट्छ। त्‍यसले रचेका योजनामा तिनीहरू फस्‍छन्।"},{"number":3,"verse":"दुष्‍ट आफ्‍नो हृदयका इच्‍छाहरूमा गर्व गर्दछ, त्‍यसले लालची मानिसलाई आशीर्वाद दिन्‍छ र परमप्रभुलाई निन्‍दा गर्दछ।"},{"number":4,"verse":"आफ्‍नो अहङ्कारमा दुष्‍टले उहाँलाई खोज्‍दैन, त्‍यसका सबै विचारमा परमेश्‍वरलाई स्‍थान हुँदैन।"},{"number":5,"verse":"त्‍यसका कामकाजमा त्‍यो सधैँ सफल हुन्‍छ। त्‍यो अभिमानी हुन्‍छ, र तपाईंका विधिहरू त्‍यसबाट टाढ़ा हुन्‍छन्। आफ्‍ना सबै शत्रुहरूको त्‍यसले उपहास गर्दछ।"},{"number":6,"verse":"त्‍यसले आफ्‍नो मनमा सोच्‍छ, “कुनै कुरोले मलाई हल्‍लाउन सक्‍नेछैन, म सधैँ सुखी हुनेछु र मलाई कुनै कष्‍ट आइपर्नेछैन।”"},{"number":7,"verse":"त्‍यसको मुख सराप, झूट र धम्‍कीले भरिएको हुन्‍छ। ( ) त्‍यसको जिब्रोमा उपद्रव र दुष्‍टता छन्।"},{"number":8,"verse":"गाउँ-गाउँकै नजिक त्‍यो ढुकिबस्‍छ। ढुकेर बसेका ठाउँहरूमा त्‍यसले निर्दोषहरूको हत्‍या गर्छ। त्‍यसले दु:खीहरूलाई लुकी-लुकी चियो गरिराखेको हुन्‍छ।"},{"number":9,"verse":"झाडीमा पर्खेर बसिरहेको सिंहझैँ त्‍यो गुप्‍त ठाउँमा ढुकेर बस्‍छ। असहायहरूलाई पक्रन त्‍यो ढुकेर बस्‍छ। त्‍यसले आफ्‍नो जालमा असहायहरूलाई घिसारेर लैजान्‍छ।"},{"number":10,"verse":"दु:खीहरू पेलिन्‍छन् र लाचार भई लड्छन्, र तिनीहरू त्‍यसको शक्तिले ढल्‍दछन्।"},{"number":11,"verse":"त्‍यसले आफ्‍नो मनमा सोच्‍दछ, “परमेश्‍वरले बिर्सनुभएको छ। उहाँले आफ्‍नो मुहार लुकाउनुभएको छ, र कहिल्‍यै देख्‍नुहुन्‍न।”"},{"number":12,"verse":"हे परमप्रभु, उठ्नुहोस्, हे परमेश्‍वर, तपाईंको हात उठाउनुहोस्, असहायहरूलाई नबिर्सनुहोस्।"},{"number":13,"verse":"दुष्‍टले किन परमेश्‍वरको निन्‍दा गर्छ? त्‍यसले किन आफ्‍नो मनमा भन्‍छ, “उहाँले मेरो लेखा राख्‍नुहुन्‍न।”"},{"number":14,"verse":"तर हे परमेश्‍वर, तपाईं दु:ख र शोक देख्‍नुहुन्‍छ, तपाईंले ती आफ्‍नै हातमा लिनुहुन्‍छ, दु:खीले आफैलाई तपाईंमा सुम्‍पन्‍छ, अनाथको सहायक तपाईं नै हुनुहुन्‍छ।"},{"number":15,"verse":"दुष्‍ट र कुकर्मीको हात भाँचिदिनुहोस्। कुकर्मीका नभेट्टाइने दुष्‍टताका लेखा लिनुहोस्।"},{"number":16,"verse":"परमप्रभु सदासर्वदाको निम्‍ति राजा हुनुहुन्‍छ, जाति-जातिहरू उहाँको देशबाट नष्‍ट हुनेछन्।"},{"number":17,"verse":"हे परमप्रभु, पीडितहरूको इच्‍छा तपाईं सुन्‍नुहुन्‍छ, तिनीहरूको हृदयलाई तपाईं बलियो पार्नुहुन्‍छ। तिनीहरूको पुकारा तपाईं सुन्‍नुहुन्‍छ।"},{"number":18,"verse":"तपाईं अनाथ र थिचोमिचोमा परेकाहरूको रक्षा गर्नुहुन्‍छ, ताकि पृथ्‍वीको मरणशील मानिसले आतङ्क अझै नमच्‍चाओस्।"}]}
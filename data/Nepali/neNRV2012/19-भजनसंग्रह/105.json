{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":105,"verses":[{"number":1,"verse":"( परमेश्‍वरले आफ्‍ना जनहरूको रक्षा गर्नुभएको) परमप्रभुलाई धन्‍यवाद चढ़ाओ, उहाँका नाउँको पुकार गर, ( ) जातिहरूका बीचमा उहाँले गर्नुभएका कार्यहरू प्रचार गर।"},{"number":2,"verse":"उहाँको निम्‍ति गाओ, उहाँको निम्‍ति प्रशंसाको भजन गाओ, उहाँका सबै आश्‍चर्यकर्महरूको बयान गर।"},{"number":3,"verse":"उहाँको पवित्र नाउँमा तिमीहरू गौरव गर, परमप्रभुलाई खोज्‍नेहरूका हृदय आनन्‍दित होऊन्।"},{"number":4,"verse":"परमप्रभु र उहाँका शक्तिको खोजी गर, उहाँको दर्शन निरन्‍तर खोज।"},{"number":5,"verse":"उहाँले गर्नुभएका अचम्‍मका कामहरू स्‍मरण गर, उहाँका आश्‍चर्यकर्म र उहाँले सुनाउनुभएका फैसलाहरू स्‍मरण गर,"},{"number":6,"verse":"हे उहाँका दास अब्राहामको वंश, हे याकूबका सन्‍तान, उहाँका चुनिएका हो।"},{"number":7,"verse":"उहाँ परमप्रभु हाम्रा परमेश्‍वर हुनुहुन्‍छ, समस्‍त पृथ्‍वीमा उहाँका फैसलाहरू रहन्‍छन्।"},{"number":8,"verse":"उहाँ आफ्‍नो करार सदा स्‍मरण गर्नुहुन्‍छ, त्‍यो वचन जो उहाँले हजारौं पुस्‍ताहरूलाई दिनुभएको थियो,"},{"number":9,"verse":"त्‍यही करार, जो उहाँले अब्राहामसँग बाँध्‍नुभयो, ( ; ; ) त्‍यही शपथ, जो उहाँले इसहाकसँग गर्नुभएको थियो,"},{"number":10,"verse":"जो उहाँले आदेशको रूपमा याकूबसित पुष्‍टि गर्नुभयो, ( ) र इस्राएलसँग यसो भनेर अनन्‍त करारको रूपमा बाँध्‍नुभयो:"},{"number":11,"verse":"“तँलाई म कनान देश दिनेछु, त्‍यो उत्तराधिकार तेरो अंश हुनेछ।”"},{"number":12,"verse":"जब तिनीहरू गन्‍तीमा थोरै मात्र थिए, साह्रै थोरै, र त्‍यसमा पनि विदेशी थिए,"},{"number":13,"verse":"तिनीहरू एक राष्‍ट्रबाट अर्को राष्‍ट्रमा, र एक राज्‍यबाट अर्को राज्‍यमा फिरन्‍ता भई हिँड्थे।"},{"number":14,"verse":"उहाँले कसैलाई पनि तिनीहरूमाथि अत्‍याचार गर्न दिनुभएन। ( ) तिनीहरूका खातिर उहाँले राजाहरूलाई पनि यसो भनेर हप्‍काउनुभयो,"},{"number":15,"verse":"“मेरा अभिषेक भएकाहरूलाई नछोओ, र मेरा अगमवक्ताहरूलाई केही हानि नगर।”"},{"number":16,"verse":"उहाँले त्‍यस देशमा अनिकाल पठाउनुभयो, ( ) र अन्‍नका सारा आपूर्ति नै नष्‍ट गरिदिनुभयो।"},{"number":17,"verse":"उहाँले योसेफ नाउँ भएका एक जनालाई तिनीहरूका अगि पठाउनुभयो, ( ; ) जो कमारा हुनलाई बेचिएका थिए।"},{"number":18,"verse":"तिनको खुट्टामा तिनीहरूले नेल ठोकेर दु:ख दिए, ( ) र तिनको गलामा फलामको जन्‍जीर लगाइदिए,"},{"number":19,"verse":"जबसम्‍म तिनको वचन पूरा भएन, तथा परमप्रभुको वचनले तिनलाई सच्‍चा प्रमाणित गरेन।"},{"number":20,"verse":"राजाले मानिस पठाएर तिनलाई छुटकारा गरिदिए, ( ) जनताका शासकले तिनलाई बन्‍धनबाट मुक्त गरे।"},{"number":21,"verse":"राजाले तिनलाई आफ्‍नो राजभवनका प्रधान बनाए, ( ) र आफ्‍ना सबै सम्‍पत्तिका शासक तुल्‍याए,"},{"number":22,"verse":"उनका राजकुमारहरूलाई तिनले चाहेजस्‍तो सिकाउनलाई, र उनका बुज्रुकहरूलाई ज्ञानका कुरा सिकाउनलाई।"},{"number":23,"verse":"तब इस्राएल मिश्रदेशमा प्रवेश गरे, ( ; ) र याकूब हामको देशमा प्रवासीको रूपमा बसे।"},{"number":24,"verse":"परमेश्‍वरले आफ्‍ना प्रजालाई ज्‍यादै फलवन्‍त बनाउनुभयो, ( ) तिनीहरूको शत्रुभन्‍दा तिनीहरूको सङ्ख्‍या अझ बढ़ी बनाउनुभयो।"},{"number":25,"verse":"परमेश्‍वरले मिश्रीहरूका हृदयलाई उहाँका दासहरूलाई घृणा गर्न परिवर्तन गर्नुभयो, आफ्‍ना सेवकहरूका विरुद्ध षड्यन्‍त्र गर्ने मन उनीहरूलाई दिनुभयो।"},{"number":26,"verse":"उहाँले आफ्‍ना दास मोशा ( ) र आफूले चुन्‍नुभएका हारूनलाई पठाउनुभयो।"},{"number":27,"verse":"तिनीहरूले उनीहरूका बीचमा उहाँका आश्‍चर्यका चिन्‍हहरू, र हामको देशमा आश्‍चर्यका कामहरू देखाए।"},{"number":28,"verse":"उहाँले अन्‍धकार पठाउनुभयो, र समस्‍त देशमा अँध्‍यारो छायो, ( ) किनकि उनीहरूले उहाँका वचनको विरोध गरेका थिए।"},{"number":29,"verse":"उहाँले उनीहरूका पानीहरूलाई रगत बनाउनुभयो, ( ) र उनीहरूका माछाहरू मरे।"},{"number":30,"verse":"भ्‍यागुताका बथान उनीहरूको देशमा आएर ( ) शासकहरूका शयनकक्षसम्‍म पनि पुगे।"},{"number":31,"verse":"उहाँले आज्ञा गर्नुभयो, ( ,) र सारा देश झीँगा र भुसुनाले भरियो।"},{"number":32,"verse":"उहाँले वृष्‍टिलाई असिनामा परिवर्तन गर्नुभयो, ( ) र उनीहरूको देशभरि बिजुली चम्‍काउनुभयो।"},{"number":33,"verse":"उहाँले उनीहरूका दाख र अञ्‍जीरका बोटहरू ध्‍वंस पारिदिनुभयो, र उनीहरूको देशका रूखहरू ढाल्‍नुभयो।"},{"number":34,"verse":"उहाँले आज्ञा गर्नुभयो, ( ) र सलहहरू र अनगिन्‍ती फटेंग्राहरू आए।"},{"number":35,"verse":"तिनीहरूले उनीहरूको देशका सबै वनस्‍पति, र उनीहरूको भूमिका फल खाइदिए।"},{"number":36,"verse":"अनि उहाँले उनीहरूको देशका सबै ज्‍येष्‍ठ सन्‍तान, ( ) उनीहरूको पौरखका पहिला फलहरूलाई नाश गर्नुभयो।"},{"number":37,"verse":"उहाँले सुन र चाँदीसहित इस्राएलीहरूलाई बाहिर निकाल्‍नुभयो, ( ) र तिनीहरूका कुलमध्‍येको कसैले पनि ठोकर खाएन।"},{"number":38,"verse":"तिनीहरू निस्‍किगएकामा मिश्रदेश खुशी भयो, किनभने इस्राएलको भय उनीहरूमाथि परेको थियो।"},{"number":39,"verse":"उहाँले आवरणको निम्‍ति बादल फिँजाउनुभयो, ( ) र राती उज्‍यालो दिनलाई आगो दिनुभयो।"},{"number":40,"verse":"तिनीहरूले मागे, र उहाँले तिनीहरूलाई बट्टाई चराहरू दिनुभयो, ( ) र स्‍वर्गको रोटी तिनीहरूलाई प्रशस्‍त मात्रामा दिनुभयो।"},{"number":41,"verse":"उहाँले चट्टान फोर्नुभयो, र पानी फुटिनिस्‍क्‍यो, ( ; ) र मरुभूमिमा नदीझैँ बग्‍यो।"},{"number":42,"verse":"किनभने उहाँले आफ्‍ना सेवक अब्राहामलाई दिनुभएको पवित्र प्रतिज्ञा स्‍मरण गर्नुभयो।"},{"number":43,"verse":"उहाँले आफ्‍ना मानिसहरूलाई आनन्‍दसाथ आफ्‍ना चुनिएकाहरूलाई जयजयकारको ध्‍वनिसाथ ल्‍याउनुभयो।"},{"number":44,"verse":"उहाँले तिनीहरूलाई जाति-जातिहरूका देश दिनुभयो, ( ) र अरू मानिसहरूका परिश्रमको फल तिनीहरूले आफ्‍नो अधिकारमा पारे।"},{"number":45,"verse":"तिनीहरूले उहाँका आदेशहरू पालन गरून्, र उहाँका नियमहरूलाई मानून् भनेर नै यी सब भए। परमप्रभुको प्रशंसा गर।"}]}
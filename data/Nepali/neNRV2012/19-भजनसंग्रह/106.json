{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":106,"verses":[{"number":1,"verse":"( इस्राएलको पाप र परमेश्‍वरको उदारता) परमप्रभुको प्रशंसा गर। ( ; ; ; ; ; ; ; ; ) परमप्रभुमा धन्‍यवाद चढ़ाओ, किनकि उहाँ भला हुनुहुन्‍छ, उहाँको करुणा सधैँभरि रहन्‍छ।"},{"number":2,"verse":"परमप्रभुको पराक्रमी कामहरूको बयान कसले गर्न सक्‍छ? उहाँको प्रशंसा सम्‍पूर्ण रूपले कसले घोषणा गर्न सक्‍छ?"},{"number":3,"verse":"तिनीहरू धन्‍यका हुन्, जो न्‍यायमा चल्‍दछन्, जो सधैँ सदाचरण गर्दछन्।"},{"number":4,"verse":"हे परमप्रभु, आफ्‍नो प्रजामाथि निगाह गर्नुहुँदा मलाई सम्‍झनुहोस्, तिनीहरूको उद्धार गर्नुहुँदा मलाई पनि सहायता गर्नुहोस्,"},{"number":5,"verse":"र तपाईंका चुनिएकाहरूको सुख-शान्‍ति देख्‍न पाऊँ, र तपाईंका जातिको हर्षमा सहभागी हुन सकूँ, अनि तपाईंको उत्तराधिकारका मानिसहरूसँग मिली तपाईंको प्रशंसा गर्न सकूँ।"},{"number":6,"verse":"हाम्रा पुर्खाहरूले जस्‍तै हामीले पनि पाप गरेका छौं। हामीले अपराध गरेका छौं, हामीले दुष्‍ट्याइँ गरेका छौं।"},{"number":7,"verse":"हाम्रा पुर्खाहरूले मिश्रदेशमा छँदा तपाईंका आश्‍चर्यकर्महरूको ख्‍यालै गरेनन्, ( ) तपाईंको प्रशस्‍त करुणा तिनीहरूले सम्‍झेनन्, र लाल समुद्रको किनारमा तिनीहरूले सर्वोच्‍च परमेश्‍वरको विद्रोह गरे।"},{"number":8,"verse":"तापनि आफ्‍नो महापराक्रम प्रकट होस् भनेर, उहाँले आफ्‍नो नाउँको खातिर तिनीहरूलाई बचाउनुभयो।"},{"number":9,"verse":"उहाँले लाल समुद्रलाई हप्‍काउनुभयो, र त्‍यो सुकिहाल्‍यो। ( ) यसरी उहाँले तिनीहरूलाई मरुभूमिको बाटोजस्‍तै गरी गहिरो ठाउँबाट डोर्‍याएर लैजानुभयो।"},{"number":10,"verse":"उहाँले तिनीहरूलाई शत्रुको हातबाट बचाउनुभयो, शत्रुको हातबाट तिनीहरूलाई छुटाउनुभयो।"},{"number":11,"verse":"तिनीहरूका विरोधीहरूलाई पानीले छोप्‍यो, उनीहरूमध्‍ये एक जना पनि बाँचेन।"},{"number":12,"verse":"तब तिनीहरूले उहाँका वचनमाथि विश्‍वास गरे, ( ) र उहाँको प्रशंसा गरे।"},{"number":13,"verse":"तर तिनीहरूले चाँड़ै उहाँका कार्यहरू बिर्सिहाले, र उहाँका सल्‍लाहको प्रतीक्षा तिनीहरूले गरेनन्।"},{"number":14,"verse":"उजाड-स्‍थानमा तिनीहरूले आफूलाई आफ्‍नो तृष्‍णाको वशमा सुम्‍पिए, ( ) र तिनीहरूले मरुभूमिमा परमेश्‍वरको परीक्षा गरे।"},{"number":15,"verse":"यसर्थ तिनीहरूले मागेका कुरा उहाँले तिनीहरूलाई दिनुभयो, तर तिनीहरूका बीचमा शिथिलताको रोग पठाइदिनुभयो।"},{"number":16,"verse":"छाउनीमा तिनीहरू मोशासित ( ) र परमप्रभुमा अर्पण गरिएका हारूनसँग डाहा गरे।"},{"number":17,"verse":"धर्ती फाटेर दातानलाई निल्‍यो, र अबीरामको दललाई पुरिदियो।"},{"number":18,"verse":"तिनीहरूका समर्थकहरूका बीचमा आगो दन्‍किउठ्यो, आगोको ज्‍वालाले दुष्‍टहरूलाई भस्‍म पार्‍यो।"},{"number":19,"verse":"होरेबमा तिनीहरूले बाछा बनाए, ( ) र धातुको मूर्तिपूजा गरे।"},{"number":20,"verse":"यसरी तिनीहरूले आफ्‍नो गौरवलाई घाँस खाने गोरुको मूर्तिसँग साटे।"},{"number":21,"verse":"तिनीहरूले आफ्‍ना उद्धारकर्ता परमेश्‍वरलाई बिर्से, जसले मिश्रदेशमा महान् कार्यहरू गर्नुभएको थियो,"},{"number":22,"verse":"जसले हामको देशमा आश्‍चर्यकर्महरू, र लाल समुद्रको किनारमा भयङ्कर काम गर्नुभएको थियो।"},{"number":23,"verse":"यसकारण उहाँले तिनीहरूलाई नाश गर्छु भन्‍नुभएको थियो, तर उहाँको विनाश पार्ने क्रोध हटाउनलाई उहाँका चुनिएका जन मोशा उहाँको सामुन्‍ने खड़ा भए।"},{"number":24,"verse":"तब तिनीहरूले सुन्दर देशलाई तुच्‍छ ठाने, ( ) तिनीहरूले उहाँको प्रतिज्ञामा विश्‍वास गरेनन्।"},{"number":25,"verse":"तिनीहरू आफ्‍ना पालहरूमा गनगनाए, र परमप्रभुको आज्ञापालन गरेनन्,"},{"number":26,"verse":"यसकारण तिनीहरूलाई उजाड-स्‍थानमा विनाश पार्छु भनी उहाँले हात उचालेर शपथ खानुभयो,"},{"number":27,"verse":"अनि तिनीहरूका वंशलाई जातिहरूका बीचमा छरपष्‍ट पार्छु, ( ) र तिनीहरूलाई देश-विदेशमा तितरबितर पार्छु भन्‍नुभयो।"},{"number":28,"verse":"तिनीहरूले पोरको बाल देवताको पूजा गरे, ( ) र निर्जीव देवताहरूलाई चढ़ाएका बलिका थोकहरू खाए।"},{"number":29,"verse":"तिनीहरूले आफ्‍ना दुष्‍ट कामले परमप्रभुलाई क्रोधित पारे, र तिनीहरूमा रूढ़ी फैलियो।"},{"number":30,"verse":"तर पीनहास उठेर मध्‍यस्‍थता गरे, र यसैले रूढ़ी थामियो।"},{"number":31,"verse":"अनि यो तिनको निम्‍ति पुस्‍तौँसम्‍म सदाको लागि धार्मिकता गनियो।"},{"number":32,"verse":"तिनीहरूले मेरीबाका पानीको नजिक पनि परमप्रभुलाई क्रोधित तुल्‍याए, ( ) र तिनीहरूले गर्दा मोशाको खराबी हुन गयो।"},{"number":33,"verse":"किनभने तिनीहरू परमेश्‍वरका आत्‍माको विरुद्धमा बागी भएका थिए, र मोशाको मुखबाट अनर्थ कुरा निस्‍के।"},{"number":34,"verse":"परमप्रभुको आज्ञाअनुसार ( ; ) तिनीहरूले अन्‍यजातिहरूलाई नाश गरेनन्।"},{"number":35,"verse":"तर तिनीहरू जाति-जातिहरूसँग मिसिए, र तिनीहरूका रीतिहरू अपनाए।"},{"number":36,"verse":"तिनीहरूले उनीहरूका मूर्तिहरू पुजे, र ती तिनीहरूका निम्‍ति पासो बने।"},{"number":37,"verse":"तिनीहरूले आफ्‍ना छोराछोरीहरूलाई ( ) भूतात्‍माहरूलाई बलि चढ़ाए।"},{"number":38,"verse":"तिनीहरूले निर्दोषको रगत, ( ) अर्थात् आफ्‍नै छोराछोरीहरूको रगत बगाए, जसलाई तिनीहरूले कनानका मूर्तिहरूका निम्‍ति बलि चढ़ाए। र तिनीहरूको रगतले धरती अपवित्र भयो।"},{"number":39,"verse":"यसरी तिनीहरू आफ्‍नै कामले अशुद्ध भए, र आफ्‍ना कामले गर्दा तिनीहरू व्‍यभिचारी बने।"},{"number":40,"verse":"त्‍यसकारण आफ्‍नो प्रजामाथि परमप्रभुको क्रोध दन्‍क्‍यो, ( ) र उहाँले आफ्‍नो उत्तराधिकारका मानिसहरूलाई घृणा गर्नुभयो।"},{"number":41,"verse":"अनि उहाँले तिनीहरूलाई अन्‍यजातिहरूका हातमा दिनुभयो, र तिनीहरूका शत्रुहरूले तिनीहरूमाथि शासन गरे।"},{"number":42,"verse":"तिनीहरूका शत्रुहरूले पनि तिनीहरूलाई अत्‍याचार गरे, र तिनीहरूलाई आफ्‍नो शक्तिको वशमा पारे।"},{"number":43,"verse":"धेरै चोटि उहाँले तिनीहरूलाई छुटाउनुभयो, तर तिनीहरू आफ्‍नै विद्रोहपूर्ण युक्तिमा चल्‍दैगए, र तिनीहरू आफ्‍नै अधर्मले पतन हुँदैगए।"},{"number":44,"verse":"तर उहाँले तिनीहरूको दुहाई सुनेर तिनीहरूको सङ्कष्‍टमा नजर फिराउनुभयो।"},{"number":45,"verse":"तिनीहरूका खातिर आफ्‍नो करार उहाँले स्‍मरण गर्नुभयो, र आफ्‍नो प्रशस्‍त करुणाअनुसार दयालु हुनुभयो।"},{"number":46,"verse":"तिनीहरूलाई कैद गर्नेहरू सबैका नजरमा तिनीहरूलाई दयाको पात्र बनाउनुभयो।"},{"number":47,"verse":"हे परमप्रभु हाम्रा परमेश्‍वर, हामीलाई बचाउनुहोस्। ( ) तपाईंको पवित्र नाउँमा धन्‍यवाद चढ़ाऊन्, र तपाईंको प्रशंसामा गौरव गरून् भनेर, हामीहरूलाई जातिहरूका बीचबाट एकत्र गर्नुहोस्।"},{"number":48,"verse":"परमप्रभु इस्राएलका परमेश्‍वरको प्रशंसा अनादिदेखि अनन्‍तसम्‍मै भइरहोस्। र सबै मानिसहरूले भनून्, “आमेन।” परमप्रभुको प्रशंसा गर।"}]}
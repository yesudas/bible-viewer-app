{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":48,"verses":[{"number":1,"verse":"( सियोनको सौन्‍दर्य र शक्ति) एउटा गीत— कोरहवंशीको भजन [1] परमप्रभु महान् र प्रशंसाको अति योग्‍य हुनुहुन्‍छ, हाम्रा परमेश्‍वरको नगरमा, उहाँको पवित्र पर्वतमा।"},{"number":2,"verse":"उहाँको पवित्र पर्वत आफ्‍नो उचाइमा मनोहर छ, ( ) सारा पृथ्‍वीको लागि त्‍यो हर्ष बनेको छ। सापोनको परम उचाइझैँ सियोन पर्वत छ, महान् राजाको नगर।"},{"number":3,"verse":"परमेश्‍वर त्‍यसका किल्‍लाहरूमा हुनुहुन्‍छ, अनि उहाँ त्‍यसको सुरक्षा हुनुहुन्‍छ भनी उहाँले देखाउनुभएको छ।"},{"number":4,"verse":"जब राजाहरू भेला भए र दल बाँधी सँगै अगि बढ़े,"},{"number":5,"verse":"तब तिनीहरूले त्‍यसलाई देखे र चकित भए, तिनीहरू आतङ्कित भए अनि भागे।"},{"number":6,"verse":"त्‍यहीँ नै तिनीहरू थरथरी काँप्‍न लागे, प्रसवपीडामा परेकी स्‍त्रीजस्‍तै तिनीहरू भए।"},{"number":7,"verse":"तपाईंले तिनीहरूलाई तर्शीशका जहाजहरूलाई झैँ पूर्वी बतासले नष्‍ट गर्नुहुन्‍छ।"},{"number":8,"verse":"सर्वशक्तिमान् परमप्रभुको नगरमा, हाम्रा परमेश्‍वरको सहरमा, हामीले जस्‍तो सुनेका छौं, त्‍यस्‍तै देखेका छौं, परमेश्‍वरले त्‍यसलाई सदाको निम्‍ति सुरक्षित राख्‍नुहुन्‍छ। सेला"},{"number":9,"verse":"हे परमेश्‍वर, तपाईंको मन्‍दिरभित्र, हामी तपाईंको अचूक कृपामाथि ध्‍यान गर्छौं।"},{"number":10,"verse":"हे परमेश्‍वर, तपाईंको नाउँ जस्‍तो छ, त्‍यस्‍तै पृथ्‍वीको पल्‍लो छेउसम्‍मै तपाईंको प्रशंसा पुग्‍दछ। तपाईंको दाहिने बाहुली धार्मिकताले भरिएको छ।"},{"number":11,"verse":"सियोन पर्वत हर्षित हुन्‍छ, यहूदाका गाउँहरू तपाईंका न्‍यायको कारण रमाउँदछन्।"},{"number":12,"verse":"सियोनको चारैतिर हिँड़, र त्‍यसको परिक्रमा गर, त्‍यहाँका धरहराहरू गन,"},{"number":13,"verse":"त्‍यसका पर्खालहरूलाई ध्‍यानसाथ हेर, त्‍यसका किल्‍लाहरू राम्ररी हेर, र तिमीले पछि आउने पुस्‍तालाई बताउन सक।"},{"number":14,"verse":"किनकि यी नै परमेश्‍वर हाम्रा सदासर्वदाका परमेश्‍वर हुनुहुन्‍छ, उहाँ नै अनन्‍तकालसम्‍म हाम्रा अगुवा हुनुहुनेछ।"}]}
{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":140,"verses":[{"number":1,"verse":"( सुरक्षाको लागि प्रार्थना) सङ्गीत निर्देशकको निम्‍ति दाऊदको भजन [1] हे परमप्रभु, दुष्‍ट मानिसबाट मलाई छुटाउनुहोस्। हिंसक मानिसहरूबाट मलाई रक्षा गरिदिनुहोस्।"},{"number":2,"verse":"तिनीहरू आफ्‍ना हृदयमा दुष्‍ट युक्ति रच्‍छन्, अनि प्रतिदिन युद्ध मच्‍चाउँछन्।"},{"number":3,"verse":"तिनीहरूले आफ्‍नो जिब्रो सर्पको जत्तिकै विषालु बनाउँछन्, ( ) तिनीहरूका मुखमा भयङ्कर सर्पको विष हुन्‍छ।"},{"number":4,"verse":"हे परमप्रभु, दुष्‍टहरूका हातबाट मलाई बचाउनुहोस्, हिंसक मानिसबाट मलाई रक्षा गर्नुहोस्, जसले मेरा खुट्टामा ठेस लगाइदिने युक्ति रच्‍छन्।"},{"number":5,"verse":"घमण्‍डी मानिसहरूले मेरो निम्‍ति पासो थापेका छन्, तिनीहरूले आफ्‍नो जालका डोरी फैलाएका छन्, अनि मेरो मार्गमा तिनीहरूले धराप थापेका छन्। सेला"},{"number":6,"verse":"हे परमप्रभु, म तपाईंलाई भन्‍दछु, “तपाईं मेरा परमेश्‍वर हुनुहुन्‍छ,” हे परमेश्‍वर, मेरो दयाको पुकारा सुनिदिनुहोस्।"},{"number":7,"verse":"हे परमप्रभु परमेश्‍वर, मेरा शक्तिशाली उद्धारक, लड़ाइँको दिनमा तपाईंले मेरो शिरको रक्षा गरिदिनुहुन्‍छ।"},{"number":8,"verse":"हे परमप्रभु, दुष्‍टहरूका इच्‍छा पूरा हुन नदिनुहोस्, तिनीहरूका युक्ति सफल हुन नदिनुहोस्, नत्रता तिनीहरू घमण्‍डी हुनेछन्। सेला"},{"number":9,"verse":"मलाई चारैतिर घेर्नेहरूका शिर, तिनीहरूका ओठले गरेका उपद्रवले ढाकिऊन्।"},{"number":10,"verse":"जलिरहेका फिलिङ्गा तिनीहरूमाथि ओइरिऊन्, बल्‍दो आगोमा तिनीहरू फालिऊन्, र उठ्नै नसक्‍ने गरी तिनीहरू दलदले खाल्‍डामा परून्।"},{"number":11,"verse":"निन्‍दा गर्नेहरू पृथ्‍वीमा स्‍थापित नहोऊन्, हिंसक मानिस चाँड़ै विनाशको शिकार बनोस्।"},{"number":12,"verse":"म जान्‍दछु, कि परमप्रभुले निर्धनहरूका पक्षमा निर्णय दिनुहुन्‍छ, र दरिद्रहरूका पक्षको रक्षा गरिदिनुहुन्‍छ।"},{"number":13,"verse":"निश्‍चय नै धर्मीहरूले तपाईंका नाउँको प्रशंसा गर्नेछन्, अनि सदाचारी तपाईंको अगि वास गर्नेछन्।"}]}
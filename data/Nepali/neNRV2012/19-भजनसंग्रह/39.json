{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":39,"verses":[{"number":1,"verse":"( जीवनको क्षणभङ्गुरता) सङ्गीत-निर्देशकको निम्‍ति यदूतूनको लागि दाऊदको भजन [1] मैले भनें, “म आफ्‍नो चालचलनमा सावधान रहनेछु, र आफ्‍नो जिब्रोलाई पापबाट रोक्‍नेछु। दुष्‍टहरू मेरो सामुन्‍ने रहुञ्‍जेल म आफ्‍नो मुखमा महला लाएर बस्‍नेछु।”"},{"number":2,"verse":"तर जब म मौन र शान्‍त बसें, अनि असल कुरा पनि बोलिनँ, मेरो पीडा झन् बढ़ेर आयो।"},{"number":3,"verse":"मभित्र मेरो हृदय सन्‍तापित भयो, जति सोचे त्‍यति नै मभित्र आगो दन्‍कियो। तब मैले मुख खोलेर भनें:"},{"number":4,"verse":"हे परमप्रभु, मेरो जीवनको अन्‍त देखाउनुहोस्। मेरो जीवनका अब कति दिन बाँकी छन्, र मेरो जीवन कति क्षणभङ्गुर छ भनी मलाई जान्‍न दिनुहोस्।"},{"number":5,"verse":"तपाईंले मेरो जीवनकाल बित्ताभरको बनाउनुभएको छ, र मेरो आयु तपाईंको दृष्‍टिमा केही पनि होइन। मानिसको जीवन एक मुट्ठी सासमा मात्र अड़ेको छ। सेला"},{"number":6,"verse":"मानिस छायाजस्‍तै मात्र हिँड्डुल गर्छ, त्‍यसले व्‍यर्थमा हलचल गर्दछ, त्‍यसले धन-सम्‍पत्ति थुपार्छ, तर त्‍यो बटुल्‍ने को हुन्‍छ, त्‍यसले जान्‍दैन।"},{"number":7,"verse":"अब हे परमप्रभु, म केको निम्‍ति प्रतीक्षा गर्दछु? मेरो आशा त तपाईंमा नै छ।"},{"number":8,"verse":"मेरा सबै अपराधहरूबाट मलाई छुटाउनुहोस्, मूर्खहरूका तिरस्‍कारको पात्र मलाई नबनाउनुहोस्।"},{"number":9,"verse":"म मौन थिएँ, मैले आफ्‍नो मुख खोलिनँ, किनभने त्‍यो गर्ने तपाईं नै हुनुहुन्‍छ।"},{"number":10,"verse":"तपाईंको प्रहार मबाट हटाउनुहोस्, तपाईंको हातको मुक्‍काबाट म पराजित भएको छु।"},{"number":11,"verse":"तपाईंले मानिसलाई त्‍यसका पापको निम्‍ति हप्‍काउनुहुन्‍छ र ताड़ना दिनुहुन्‍छ, कीराले खाएझैँ त्‍यसको सम्‍पत्तिलाई सखाप पारिदिनुहुन्‍छ। प्रत्‍येक मानिस एक मुट्ठी सास मात्र हो। सेला"},{"number":12,"verse":"“हे परमप्रभु, मेरो प्रार्थना सुन्‍नुहोस्, मदतको लागि मैले गरेको क्रन्‍दन सुनिदिनुहोस्, मेरो आँसु त्‍यसै नटारिदिनुहोस्, किनकि मेरा सबै पुर्खाहरूजस्‍तै म एक प्रवासी हुँ, एउटा विदेशीझैँ म तपाईंसित वास गर्दछु।"},{"number":13,"verse":"म बिदा हुन अघि र मेरो नाम मेटिन अघि नै मबाट क्रोधको दृष्‍टि हटाउनुहोस्, र म फेरि हर्षित हुन सकूँ।”"}]}
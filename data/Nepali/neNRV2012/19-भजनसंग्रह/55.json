{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":55,"verses":[{"number":1,"verse":"( मित्रले धोका दिएको एक मानिसको प्रार्थना) सङ्गीत-निर्देशकको निम्‍ति तार-वाद्यमा दाऊदको मस्‍किल [1] मेरो प्रार्थना सुनिदिनुहोस्, हे परमेश्‍वर, र मेरो विनयबाट मुख नमोड्नुहोस्।"},{"number":2,"verse":"मतिर ध्‍यान दिनुहोस्, र मलाई जवाफ दिनुहोस्। मेरो मनका विचारले म दु:खित छु, म व्‍याकुल छु,"},{"number":3,"verse":"मेरा शत्रुको आवाजदेखि, दुष्‍टका आँखाको तराइदेखि, किनभने तिनीहरूले ममाथि कष्‍ट ल्‍याउँछन् र क्रोधमा तिनीहरू भर्त्‍सना गर्छन्।"},{"number":4,"verse":"मेरो हृदय मभित्र ज्‍यादै वेदनामा छ, र मृत्‍युको त्रासले मलाई छोपेको छ।"},{"number":5,"verse":"डर र कम्‍पनले मलाई घेरेको छ, र त्रासले मलाई पेलेको छ।"},{"number":6,"verse":"मैले भनें, “ढुकुरका जस्‍तै मेरा पखेटा भए त म उड़ेर जानेथिएँ र विश्राम लिनेथिएँ।"},{"number":7,"verse":"उड़ेर म टाढ़ा जानेथिएँ, र मरुभूमिमा म बस्‍नेथिएँ। सेला"},{"number":8,"verse":"आँधी र तूफानबाट टाढ़ा, मेरो शरणस्‍थानतिर आतुरी गरेर जानेथिएँ।”"},{"number":9,"verse":"हे परमप्रभु, दुष्‍टहरूका योजनाहरू नष्‍ट गरिदिनुहोस्। तिनीहरूको भाषा खलबल्‍याइदिनुहोस्, किनकि म सहरमा हिंसा र झगड़ा देख्‍तछु।"},{"number":10,"verse":"दिनरात तिनीहरू त्‍यसका पर्खालमा चढ़ेर शिकारको खोजमा वरिपरि घुम्‍छन्, अधर्म र उपद्रव त्‍यसभित्र छन्।"},{"number":11,"verse":"विध्‍वंसकारी शक्तिहरू सहरभित्र प्रबल छन्, धम्‍की र झूटले त्‍यसका सड़कहरू कहिल्‍यै छोड़ेर जाँदैनन्।"},{"number":12,"verse":"यदि मेरो शत्रुले मलाई अपमान गर्ने भए, त्‍यो म सहन सक्‍नेथिएँ। यदि मेरो शत्रु ममाथि आइलागेको भए, त्‍योदेखि म लुक्‍न सक्‍नेथिएँ।"},{"number":13,"verse":"तर त्‍यो त तिमी नै हौ, मजस्‍तै मानिस, मेरा सहचारी, मेरै हितको मित्र।"},{"number":14,"verse":"तिनीसँग एक चोटि मेरो मधुर सङ्गति हुन्‍थ्‍यो, जसै हामी मानिसको समूहसित परमेश्‍वरको भवनमा हिँड्थ्‍यौं।"},{"number":15,"verse":"मृत्‍युले मेरा शत्रुहरूलाई अचानक निलोस्। तिनीहरू जिउँदै चिहानमा जाऊन्, किनकि दुष्‍टता तिनीहरूकै बीचमा वास गर्दछ।"},{"number":16,"verse":"तर म त परमेश्‍वरलाई पुकार्छु, र परमप्रभुले मलाई बचाउनुहुन्‍छ।"},{"number":17,"verse":"बिहान, बेलुकी र दिउँसो म दु:खमा उहाँलाई पुकार्छु, र मेरो सोर उहाँले सुन्‍नुहुन्‍छ।"},{"number":18,"verse":"म लड़िरहेको युद्धमा उहाँले मलाई विनाचोट उद्धार गर्नुहुन्‍छ, यद्यपि धेरै जनाले मेरो विरोध गर्छन्।"},{"number":19,"verse":"सनातनदेखि सिंहासनमा विराजमान हुनुहुने परमेश्‍वरले सुन्‍नुहुनेछ र तिनीहरूलाई वेदना दिनुहुनेछ। सेला किनभने तिनीहरू आफ्‍नो बाटो कहिल्‍यै सुधार्दैनन्, र परमेश्‍वरको भय मान्‍दैनन्।"},{"number":20,"verse":"मेरा साथीले तिनका आफ्‍ना मित्रहरूमाथि आक्रमण गर्छन्, तिनले आफ्‍नो करार भङ्ग गरेका छन्।"},{"number":21,"verse":"तिनको बोली घिउजस्‍तै चिप्‍लो छ, तर तिनको हृदयमा झगड़ा छ। तिनका कुराहरू तेलभन्‍दा पनि आरामदायक छ, तर ती नाङ्गा तरवार हुन्।"},{"number":22,"verse":"तिम्रा चिन्‍ता र फिक्री परमप्रभुमा राख र उहाँले तिमीलाई सम्‍हाल्‍नुहुनेछ। उहाँले धर्मीलाई कहिल्‍यै डग्‍न दिनुहुनेछैन।"},{"number":23,"verse":"तर हे परमेश्‍वर, तपाईंले दुष्‍टहरूलाई विनाशको खाड़लमा फालिदिनुहुनेछ। हत्‍यारा र छली मानिसहरू तिनीहरूको आधा आयुसम्‍म पनि जिउनेछैनन्। तर म त तपाईंमा भरोसा राख्‍तछु।"}]}
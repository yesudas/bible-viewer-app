{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":24,"verses":[{"number":1,"verse":"( महिमाका राजा) दाऊदको भजन [1] पृथ्‍वी र त्‍यसमा भएका जो-जति छन् सबै परमप्रभुका हुन्, ( ) संसार र त्‍यसमा वास गर्नेहरू सबै उहाँकै हुन्।"},{"number":2,"verse":"किनभने उहाँले त्‍यसलाई समुद्रमाथि बसाल्‍नुभएको छ, र पानीहरूको गहिराइमा त्‍यसलाई स्‍थापित गर्नुभएको छ।"},{"number":3,"verse":"परमप्रभुको डाँड़ामा को उक्‍लन सक्‍ला? र उहाँको पवित्रस्‍थानमा को खड़ा हुन सक्‍छ?"},{"number":4,"verse":"त्‍यही नै, जसको हात निर्दोष छ, र जसको हृदय निर्मल छ, ( ) जसले आफ्‍नो मनलाई मूर्तितिर लगाएको छैन, र जसले झूटो कुरामाथि शपथ खाँदैन।"},{"number":5,"verse":"त्‍यसले नै परमप्रभुबाट आशीर्वाद पाउनेछ, र त्‍यसको उद्धारकर्ता परमेश्‍वरले त्‍यसलाई निर्दोष ठहराउनुहुनेछ।"},{"number":6,"verse":"उहाँलाई खोज्‍ने पुस्‍ताका मानिसहरू यस्‍तै हुन्‍छन्, जसले, हे याकूबका परमेश्‍वर, तपाईंको दर्शन खोज्‍दछन्। सेला"},{"number":7,"verse":"हे मूल ढोका हो, तिमीहरूका शिर उठाओ, हे प्राचीन ढोका हो, उच्‍च होओ, र महिमाका महाराजा तीबाट प्रवेश गरून्।"},{"number":8,"verse":"महिमाका महाराजा को हुनुहुन्‍छ? परमप्रभु, जो सामर्थी र प्रतापी हुनुहुन्‍छ, परमप्रभु, जो लड़ाइँमा पराक्रमी हुनुहुन्‍छ।"},{"number":9,"verse":"हे मूल ढोका हो, तिमीहरूका शिर उठाओ, हे प्राचीन ढोका हो, शिर उठाओ, र महिमाका महाराजा तीबाट प्रवेश गरून्!"},{"number":10,"verse":"महिमाका यी महाराजाचाहिँ को हुनुहुन्‍छ? सर्वशक्तिमान् परमप्रभु, उहाँ नै महिमाका महाराजा हुनुहुन्‍छ। सेला"}]}
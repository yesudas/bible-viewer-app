{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":79,"verses":[{"number":1,"verse":"( यरूशलेमका विनाशको विलाप) आसापको भजन [1] हे परमेश्‍वर, जाति-जातिहरूले तपाईंको उत्तराधिकारलाई आक्रमण गरेका छन्। ( ; ; ) तपाईंको पवित्र मन्‍दिरलाई तिनीहरूले बिटुलो पारेका छन्। तिनीहरूले यरूशलेमलाई संहार पारिदिएका छन्।"},{"number":2,"verse":"तपाईंका दासहरूका शव तिनीहरूले आकाशका पक्षीहरूलाई आहारको निम्‍ति दिएका छन्, तपाईंका पवित्र जनहरूका मासु जङ्गली जनावरहरूलाई दिएका छन्।"},{"number":3,"verse":"तिनीहरूले उनीहरूको रगत पानीजस्‍तै यरूशलेमको चारैतिर बगाएका छन्, र उनीहरूलाई गाड्ने कोही छैनन्।"},{"number":4,"verse":"हाम्रा छिमेकीहरूका निम्‍ति हामी निन्‍दाका पात्र हौं। अनि हाम्रा वरिपरि बस्‍नेहरूका हामी उपहासका र गिल्‍लाका पात्र हौं।"},{"number":5,"verse":"कहिलेसम्‍म, हे परमेश्‍वर? के तपाईं हामीहरूसँग सधैँभरि क्रोधित भइरहनुहुन्‍छ? तपाईंको डाह आगोझैँ कतिसम्‍म दन्‍की नै रहनेछ?"},{"number":6,"verse":"ती जातिहरू जसले तपाईंलाई स्‍वीकार गर्दैनन्, ती राज्‍यहरू जसले तपाईंलाई पुकार्दैनन्, तिनीहरूमाथि तपाईंको क्रोध खन्‍याउनुहोस्।"},{"number":7,"verse":"किनभने तिनीहरूले याकूबलाई निलेका छन्, अनि तिनको वासस्‍थान उजाड पारेका छन्।"},{"number":8,"verse":"हाम्रा पुर्खाहरूका पापको लेखा हामीहरूसँग नलिनुहोस्, तपाईंको कृपा हामीलाई चाँड़ै उपलब्‍ध होस्, किनकि हामी साह्रै खाँचोमा छौं।"},{"number":9,"verse":"हामीलाई उद्धार गर्ने हे परमेश्‍वर, तपाईंका नाउँको महिमाको निम्‍ति हामीलाई सहायता दिनुहोस्। आफ्‍ना नाउँको खातिर हामीलाई छुटाउनुहोस्, र हाम्रा पाप क्षमा गर्नुहोस्।"},{"number":10,"verse":"“तिनीहरूका परमेश्‍वर कहाँ छन्?” भनी जातिहरूले किन भनून्? हाम्रै आँखाको अगि तपाईंका दासहरूको बगाएका रगतको बदला तपाईं लिनुहुन्‍छ भन्‍ने जाति-जातिहरूलाई थाहा होस्।"},{"number":11,"verse":"कैदीहरूको करुण-क्रन्‍दन तपाईंको सामु पुगोस्, तपाईंको बाहुलीको शक्तिद्वारा मृत्‍युदण्‍ड परेकाहरूको रक्षा गर्नुहोस्।"},{"number":12,"verse":"हे परमप्रभु, जुन गिल्‍लाले तिनीहरूले तपाईंलाई अपमान गरेका छन्, त्‍यसका सात गुणा साटो हाम्रा छिमेकीहरूलाई फर्काइदिनुहोस्।"},{"number":13,"verse":"तब हामी, जो तपाईंको प्रजा र तपाईंको खर्कका भेड़ाहरू हौं, तपाईंको सदासर्वदा प्रशंसा गर्नेछौं, हामी पुस्‍तौँ-पुस्‍तौँसम्‍म तपाईंका प्रशंसाको वर्णन गर्नेछौं।"}]}
{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":102,"verses":[{"number":1,"verse":"( विपत्ति पर्दा गरिएको प्रार्थना) हे परमप्रभु, मेरो प्रार्थना सुन्‍नुहोस्, सहायताको लागि मेरो प्रार्थना तपाईंको समीप पुगोस्।"},{"number":2,"verse":"मेरो सङ्कष्‍टको दिनमा आफ्‍नो मुहार मबाट नलुकाउनुहोस्। तपाईंको कान मतिर फर्काउनुहोस्, मैले पुकारा गरेको दिन मलाई तुरुन्‍तै जवाफ दिनुहोस्।"},{"number":3,"verse":"किनभने मेरा दिनहरू धूवाँझैँ विलोप हुन्‍छन्, र मेरा हाड़हरू झरिला फिलिङ्गाजस्‍ता जल्‍छन्।"},{"number":4,"verse":"मेरो हृदय घाँसझैँ ओइलिएर सुकेको छ, म आफ्‍नो भोजन खान पनि बिर्सिन्‍छु।"},{"number":5,"verse":"मेरो गहिरो आर्तनादले गर्दा म हाड र छाला भइसकें।"},{"number":6,"verse":"मरुभूमिको लाटोकोसेरोजस्‍तै भइसकें, भग्‍नावशेषमा वास गर्ने एउटा लाटोकोसेरोझैँ।"},{"number":7,"verse":"अनिद्राले म जागा बस्‍छु, धुरीमाथिको एकलो चरोजस्‍तो भएको छु।"},{"number":8,"verse":"मेरा शत्रुहरूले दिनभरि मेरो ठट्टा उड़ाउँछन्, मलाई दिल्‍लगीमा उड़ाउनेहरूले मेरो नाउँ सरापको रूपमा प्रयोग गर्छन्।"},{"number":9,"verse":"किनकि म खरानी भोजनझैँ खान्‍छु, र आँसु मिसिएको पानी पिउँछु।"},{"number":10,"verse":"किनकि तपाईंको क्रोधले गर्दा तपाईंले मलाई माथि उचालेर एकापट्टि फालिदिनुभएको छ,"},{"number":11,"verse":"मेरा दिनहरू बेलुकीको छायासमान छन्, म घाँसजस्‍तै ओइलिसकेको छु।"},{"number":12,"verse":"तर तपाईं हे परमप्रभु, सदाको निम्‍ति सिंहासनमा विराजमान हुनुहुन्‍छ। तपाईंको कीर्ति पुस्‍ता-पुस्‍तासम्‍म रहन्‍छ।"},{"number":13,"verse":"तपाईं उठ्नुहुनेछ र सियोनमाथि दया-दृष्‍टि दर्शाउनुहुनेछ, किनभने सियोनमाथि निगाह गर्ने समय अहिले नै हो, तोकिएको समय आइपुगेको छ।"},{"number":14,"verse":"किनभने तपाईंका दासहरूले त्‍यहाँका ढुङ्गाहरूलाई माया गर्छन्, र त्‍यसका धूलाहरूलाई पनि तिनीहरू टिठ्याउँछन्।"},{"number":15,"verse":"जातिहरू परमप्रभुको नाउँले भयभीत हुनेछन्, पृथ्‍वीका सबै राजाहरूले तपाईंका महिमाको आदर गर्नेछन्।"},{"number":16,"verse":"किनभने परमप्रभुले सियोनको पुनर्निर्माण गर्नुहुनेछ, अनि आफ्‍नो महिमामा उहाँ प्रकट हुनुहुनेछ।"},{"number":17,"verse":"उहाँले दीन-हीनहरूको प्रार्थनाप्रति ध्‍यान दिनुहुन्‍छ, उहाँले तिनीहरूका निवेदनको उपेक्षा गर्नुहुन्‍न।"},{"number":18,"verse":"अहिलेसम्‍म सृष्‍टि नगरिएका मानिसहरूले, परमप्रभुको प्रशंसा गरून् भनेर यो कुरा भावी पुस्‍ताको निम्‍ति लेखिओस्:"},{"number":19,"verse":"“परमप्रभुले उच्‍च स्‍थानमा रहेको आफ्‍नो पवित्रस्‍थानबाट, स्‍वर्गबाट तल पृथ्‍वीमाथि दृष्‍टिपात गर्नुभयो,"},{"number":20,"verse":"यसरी कैदीहरूका आर्तनाद उहाँले सुन्‍न सकून्, र मृत्‍युदण्‍ड पाएकाहरूलाई मुक्त गर्न सकून्।”"},{"number":21,"verse":"यसरी सियोनमा परमप्रभुका नाउँको वर्णन गरिनेछ, र यरूशलेममा उहाँको प्रशंसा गरिनेछ,"},{"number":22,"verse":"जब परमप्रभुको आराधना गर्नलाई मानिसहरू र राज्‍यहरू एकत्रित हुनेछन्।"},{"number":23,"verse":"उहाँले मेरो जीवन-यात्रामै मेरो ताकत तोडिदिनुभयो, र मेरो आयु घटाइदिनुभयो।"},{"number":24,"verse":"यसैले मैले भनें, “हे मेरा परमेश्‍वर, मलाई अल्‍प आयुमा नै नलैजानुहोस्। तपाईंका वर्षहरू त पुस्‍तौँसम्‍म रहन्‍छन्।"},{"number":25,"verse":"आदिकालमा तपाईंले पृथ्‍वीको जग बसाल्‍नुभयो, ( ) र स्‍वर्ग तपाईंकै बाहुलीको कृति हो।"},{"number":26,"verse":"तिनीहरू नष्‍ट हुनेछन्, तर तपाईं रहिरहनुहुन्‍छ, तिनीहरू सबै वस्‍त्रझैँ थोत्रा भइजानेछन्। लुगा फेरेझैँ तपाईंले तिनीहरूलाई फेर्नुहुनेछ, र ती फालिनेछन्!"},{"number":27,"verse":"तर तपाईं त एकैनासका हुनुहुन्‍छ, र तपाईंका वर्षहरूको अन्‍त्‍य नै हुँदैन।"},{"number":28,"verse":"तपाईंका सेवकहरूका सन्‍तान तपाईंको सम्‍मुख वास गर्नेछन्, र तिनका सन्‍तान तपाईंको सामुन्‍ने स्‍थिर रहनेछन्।”"}]}
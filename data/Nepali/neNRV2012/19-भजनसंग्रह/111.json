{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":111,"verses":[{"number":1,"verse":"( परमप्रभुको प्रशंसा) परमप्रभुको प्रशंसा गर। मेरो सम्‍पूर्ण हृदयले सोझाहरूको सभामा र समुदायमा पनि म परमप्रभुको नाउँ उच्‍च पार्नेछु।"},{"number":2,"verse":"परमप्रभुका कामहरू महान् छन्, तिनमा प्रसन्‍न हुनेहरू सबैले ती कार्यहरूमा मनन गर्छन्।"},{"number":3,"verse":"उहाँका काम महिमामय र वैभवशाली छन्, र उहाँको धार्मिकता सदाकाल रहिरहन्‍छ।"},{"number":4,"verse":"उहाँले आफ्‍ना आश्‍चर्यकर्म स्‍मरण गराउनुभएको छ, परमप्रभु अनुग्रही र टिठालु हुनुहुन्‍छ।"},{"number":5,"verse":"उहाँको भय मान्‍नेहरूलाई उहाँले भोजन जुटाउनुहुन्‍छ, अनि आफ्‍नो करारको सधैँ सम्‍झना राख्‍नुहुन्‍छ।"},{"number":6,"verse":"उहाँले आफ्‍नो प्रजालाई अरू जातिहरूको उत्तराधिकार दिएर, आफ्‍ना कार्यको शक्ति आफ्‍ना जनलाई देखाउनुभएको छ।"},{"number":7,"verse":"उहाँका हातका कामहरू विश्‍वासयोग्‍य र न्‍यायपूर्ण छन्, उहाँका सबै आदेश विश्‍वसनीय हुन्‍छन्।"},{"number":8,"verse":"ती सदाकालको लागि अटल छन्, विश्‍वासयोग्‍यता र सत्‍यतामा गरिएका छन्।"},{"number":9,"verse":"उहाँले आफ्‍ना मानिसहरूका निम्‍ति उद्धार उपलब्‍ध गराउनुभयो, उहाँले आफ्‍नो करार सदा स्‍थिर रहोस् भनी आज्ञा गर्नुभयो। उहाँको नाउँ पवित्र र भययोग्‍य छ।"},{"number":10,"verse":"परमप्रभुको भय बुद्धिको सुरु हो, ( ; ; ) उहाँका आदेशहरू पालन गर्नेहरूको समझशक्ति ठीक हुन्‍छ, उहाँको प्रशंसा सधैँभरि रहिरहन्‍छ।"}]}
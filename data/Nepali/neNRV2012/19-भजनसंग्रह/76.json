{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":76,"verses":[{"number":1,"verse":"( प्रतापी परमेश्‍वरको बन्‍दना) सङ्गीत-निर्देशकको निम्‍ति तार-वाद्यमा आसापको भजन [1] यहूदामा परमेश्‍वर चिनिनुभएको छ, इस्राएलमा उहाँको नाउँ महान् छ।"},{"number":2,"verse":"शालेममा उहाँको वासस्‍थान, उहाँको बस्‍ने ठाउँ सियोनमा छ।"},{"number":3,"verse":"उहाँले त्‍यहाँ जल्‍दा बाणहरू, ढाल र तरवार तथा लड़ाइँका अस्‍त्र-शस्‍त्रहरू भाँच्‍नुभयो। सेला"},{"number":4,"verse":"तपाईं ज्‍योतिले अति उज्‍ज्‍वल हुनुहुन्‍छ, र शिकारले धनी पर्वतहरूभन्‍दा पनि ऐश्‍वर्यवान् हुनुहुन्‍छ।"},{"number":5,"verse":"निडर मन भएकाहरू लुटिएका छन्, तिनीहरू गहिरो निद्रामा परेका छन्, र शूरवीरहरूमा एउटैले पनि हात उचाल्‍न सक्‍दैन।"},{"number":6,"verse":"हे याकूबका परमेश्‍वर, तपाईंको हप्‍कीमा घोड़चढ़ी र घोडा दुवै निष्‍प्राण भएका छन्।"},{"number":7,"verse":"तपाईं मात्र भय मान्‍ने योग्‍यका हुनुहुन्‍छ, तपाईं क्रोधित हुँदा, तपाईंको सामु को खड़ा हुन सक्‍छ र?"},{"number":8,"verse":"तपाईंले स्‍वर्गबाट आफ्‍नो न्‍याय-निर्णय सुनाउनुभयो, र पृथ्‍वी डरले चूपचाप रह्यो—"},{"number":9,"verse":"जब तपाईं, हे परमेश्‍वर, देशमा अत्‍याचार परेका सबैलाई बचाउन तपाईं न्‍याय गर्न उठ्नुभयो, सेला"},{"number":10,"verse":"निश्‍चय मानिसप्रति तपाईंको क्रोधले तपाईंको प्रशंसा ल्‍याउनेछ, अनि जो तपाईंको क्रोधबाट बाँचेका छन्, तिनीहरू रोकिएका छन्।"},{"number":11,"verse":"परमप्रभु तिमीहरूका परमेश्‍वरको निम्‍ति भाकल गर र त्‍यो पूरा गर, उहाँको चारैपट्टि रहनेहरू सबैले उहाँलाई भेटी चढ़ाओ, जो भय मान्‍ने योग्‍यका हुनुहुन्‍छ।"},{"number":12,"verse":"उहाँले शासकहरूको घमण्‍ड चूर पार्नुहुन्‍छ। पृथ्‍वीका राजाहरू उहाँदेखि डराउँछन्।"}]}
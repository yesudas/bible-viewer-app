{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":3,"verses":[{"number":1,"verse":"( सहायताको निम्‍ति बिहानको प्रार्थना) आफ्‍नो छोरो अब्‍शालोमदेखि भाग्‍दा दाऊदको भजन ( , ) [1] हे परमप्रभु, मेरा शत्रुहरू कति धेरै छन्! मेरो विरुद्धमा उठ्नेहरू धेरै छन्।"},{"number":2,"verse":"मेरो विषयमा धेरैले भनिरहेछन्, “परमेश्‍वरले त्‍यसलाई सहायता गर्नुहुनेछैन।” सेला ( सङ्गीतको विराम)"},{"number":3,"verse":"तर हे परमेश्‍वर, तपाईं मेरो वरिपरि एक ढाल हुनुहुन्‍छ, तपाईं मेरो गौरव र मेरो शिर उच्‍च पारिदिने हुनुहुन्‍छ।"},{"number":4,"verse":"म चर्को सोरले परमप्रभुमा पुकार गर्दछु, र उहाँले आफ्‍नो पवित्र पर्वतबाट मलाई जवाफ दिनुहुन्‍छ।"},{"number":5,"verse":"म पल्‍टन्‍छु, र निदाइहाल्‍छु, म फेरि बिउँझन्‍छु, किनभने परमप्रभुले नै मलाई सम्हाल्‍नुहुन्‍छ।"},{"number":6,"verse":"मेरो विरुद्धमा मेरा चारैतिर घेरा हाल्‍ने दशौँ हजार शत्रुहरूसँग पनि म डराउनेछैनँ।"},{"number":7,"verse":"हे परमप्रभु, उठ्नुहोस्! हे मेरा परमेश्‍वर, मलाई बचाउनुहोस्! मेरा सबै शत्रुहरूका गालामा चड्काउनुहोस्। दुष्‍टहरूका दाँत भाँचिदिनुहोस्।"},{"number":8,"verse":"छुटकारा परमप्रभुबाट आउँछ। तपाईंको आशीर्वाद तपाईंका प्रजामाथि रहोस्! सेला"}]}
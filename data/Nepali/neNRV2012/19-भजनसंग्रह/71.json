{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":71,"verses":[{"number":1,"verse":"( वृद्ध मानिसको प्रार्थना) हे परमप्रभु, तपाईंमा मैले शरण लिएको छु, मैले कहिल्‍यै शर्माउनु नपरोस्।"},{"number":2,"verse":"तपाईंको धार्मिकतामा मलाई उद्धार गर्नुहोस् र मलाई छुटाउनुहोस्, आफ्‍नो कान मतिर थाप्‍नुहोस्, र मलाई बचाउनुहोस्।"},{"number":3,"verse":"मेरो निम्‍ति आश्रयको चट्टान बन्‍नुहोस्, जहाँ म सधैँ जान सक्‍छु। मलाई बचाउन आज्ञा दिनुहोस्, किनकि तपाईं मेरो चट्टान र मेरो किल्‍ला हुनुहुन्‍छ।"},{"number":4,"verse":"हे मेरा परमेश्‍वर, मलाई दुष्‍टको हातबाट र अन्‍यायी तथा निर्दयी मानिसको पन्‍जाबाट छुटाउनुहोस्।"},{"number":5,"verse":"किनकि हे परमप्रभु परमेश्‍वर, तपाईं मेरो आशा हुनुभएको छ, मेरो युवाकालदेखि नै मेरो भरोसा।"},{"number":6,"verse":"जन्‍मदेखि नै मैले तपाईंमाथि भरोसा गरेको छु। मेरी आमाको गर्भबाट मलाई निकाल्‍ने तपाईं हुनुहुन्‍छ, निरन्‍तर म तपाईंकै प्रशंसा गरिरहनेछु।"},{"number":7,"verse":"धेरैका निम्‍ति म एउटा अपशकून भएको छु, तर तपाईं मेरो बलियो शरणस्‍थान हुनुहुन्‍छ।"},{"number":8,"verse":"मेरो मुख तपाईंको प्रशंसाले भरिएको छ, सारा दिन तपाईंको प्रतापको घोषणा गर्दछु।"},{"number":9,"verse":"बुढ़ेसकालमा मलाई नत्‍याग्‍नुहोस्, मेरो बल घटेको बखतमा मलाई नछोड्नुहोस्।"},{"number":10,"verse":"किनकि मेरा शत्रुहरूले मेरो विरुद्धमा कुरा गर्छन्, मेरो प्राणलाई घात गर्न खोज्‍नेहरू आपसमा यसो भनेर सल्‍लाह गर्छन्,"},{"number":11,"verse":"“परमेश्‍वरले त्‍यसलाई त्‍याग्‍नुभएको छ। त्‍यसलाई खेदेर समात, किनकि त्‍यसको उद्धार गर्ने कोही छैन।”"},{"number":12,"verse":"हे परमेश्‍वर, मबाट टाढ़ा नहुनुहोस्, हे मेरा परमेश्‍वर, मलाई सहायता गर्न चाँड़ै आउनुहोस्।"},{"number":13,"verse":"मलाई दोष लाउनेहरू शर्ममा परेर भस्‍म होऊन्, मलाई आघात पुर्‍याउन खोज्‍नेहरू गिल्‍ला र बेइज्‍जतले भरिऊन्।"},{"number":14,"verse":"तर मचाहिँ निरन्‍तर आशा गरिरहनेछु, अझ धेरै तपाईंको प्रशंसा गर्नेछु।"},{"number":15,"verse":"मेरो मुखले तपाईंको धार्मिकता, र तपाईंबाट हुने उद्धारको विषयमा सारा दिन बोल्‍नेछ, यद्यपि तिनको परिमाण मलाई थाहा छैन।"},{"number":16,"verse":"हे परमप्रभु परमेश्‍वर, तपाईंका शक्तिशाली कार्यको म घोषणा गर्नेछु, तपाईंका धार्मिकताको मात्र म घोषणा गर्नेछु।"},{"number":17,"verse":"हे परमेश्‍वर, युवावस्‍थादेखि तपाईंले मलाई शिक्षा दिनुभएको छ, र आजको दिनसम्‍म तपाईंका उदेकका कार्यहरूको घोषणा गर्दछु,"},{"number":18,"verse":"हे परमेश्‍वर, म वृद्ध हुँदा र मेरो कपाल फुलिसक्‍दा पनि मलाई नत्‍याग्‍नुहोस्, अर्को पुस्‍तालाई र पछि आउने सबैलाई मैले तपाईंका सामर्थ्‍यको घोषणा नगरेसम्‍म मलाई नत्‍याग्‍नुहोस्।"},{"number":19,"verse":"हे परमेश्‍वर, तपाईंको धार्मिकता उच्‍च स्‍वर्गसम्‍म पुग्‍दछ, जसले महान् कार्यहरू गर्नुभएको छ, हे परमेश्‍वर, तपाईंजस्‍तो को छ र?"},{"number":20,"verse":"तपाईंले मलाई धेरै तीता कष्‍टहरू देखाउनुभयो, तर तपाईंले मलाई पुनर्जीवित पार्नुहुनेछ, पृथ्‍वीको गहिराइबाट फेरि मलाई माथि ल्‍याउनुहुनेछ।"},{"number":21,"verse":"तपाईंले मेरो सम्‍मान बढ़ाउनुहुनेछ, र मलाई फेरि सान्‍त्‍वना दिनुहुनेछ।"},{"number":22,"verse":"हे मेरा परमेश्‍वर, तपाईंको विश्‍वसनीयताको निम्‍ति म वीणा बजाएर तपाईंको प्रशंसा गर्नेछु। सारङ्गी बजाएर म तपाईंको प्रशंसा गर्नेछु, हे इस्राएलका पवित्र परमेश्‍वर।"},{"number":23,"verse":"जब म तपाईंको प्रशंसा गाउँदछु, मेरा ओठहरू हर्षले कराउनेछन्— म, जसलाई तपाईंले उद्धार गर्नुभएको छ।"},{"number":24,"verse":"मेरो जिब्रोले तपाईंको धार्मिकताका कार्यहरूका विषयमा दिनभरि वर्णन गर्नेछ, किनकि मेरो हानि गर्न खोज्‍नेहरू शर्ममा र अन्‍योलमा परेका छन्।"}]}
{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":94,"verses":[{"number":1,"verse":"( प्रतिशोधको प्रार्थना) हे परमप्रभु, प्रतिशोध लिनुहुने परमेश्‍वर, बदला लिनुहुने हे परमेश्‍वर, आफ्‍नो ज्‍योति प्रदर्शित गर्नुहोस्।"},{"number":2,"verse":"हे पृथ्‍वीका न्‍यायाधीश, उठ्नुहोस्, अहङ्कारीहरूलाई तिनीहरूका कर्मको प्रतिफल दिनुहोस्।"},{"number":3,"verse":"हे परमप्रभु, दुष्‍टहरू कहिलेसम्‍म रमाउने, कहिलेसम्‍म दुष्‍टहरू उल्‍लसित हुने?"},{"number":4,"verse":"तिनीहरू हठी कुरा गर्छन्, सबै कुकर्मीहरू अहङ्कारले भरिएका छन्।"},{"number":5,"verse":"हे परमप्रभु, तिनीहरूले तपाईंका प्रजालाई मिच्‍दछन्, र तपाईंको उत्तराधिकारका मानिसहरूलाई सताउँछन्।"},{"number":6,"verse":"तिनीहरूले विधवा र विदेशीहरूको हत्‍या गर्दछन्, र अनाथहरूलाई मार्दछन्।"},{"number":7,"verse":"तिनीहरू भन्‍छन्, “परमप्रभुले देख्‍नुहुन्‍न, याकूबका परमेश्‍वरले वास्‍ता गर्नुहुन्‍न।”"},{"number":8,"verse":"मानिसहरूका माझमा ए विवेकहीन हो, विचार गर, ए मूर्ख हो, तिमीहरू कहिले बुद्धिमान् हुने?"},{"number":9,"verse":"जसले कान दिनुभयो, के उहाँ सुन्‍नुहुन्‍न र? जसले आँखा सृजनुभयो, उहाँले देख्‍नुहुन्‍न र?"},{"number":10,"verse":"जसले जाति-जातिलाई ताड़ना दिनुहुन्‍छ, के उहाँले दण्‍ड दिनुहुन्‍न र? मानिसलाई शिक्षा दिनुहुनेलाई बुद्धिको अभाव हुन्‍छ र?"},{"number":11,"verse":"परमप्रभुले मानिसका विचारहरू जान्‍नुहुन्‍छ, ( ) तिनीहरू त निरर्थक हुन् भनी उहाँ जान्‍नुहुन्‍छ।"},{"number":12,"verse":"हे परमप्रभु, त्‍यो मानिस धन्‍यको हो, जसलाई तपाईंले ताड़ना दिनुहुन्‍छ, र आफ्‍नो व्‍यवस्‍थाबाट सिकाउनुहुन्‍छ।"},{"number":13,"verse":"त्‍यसलाई दु:खको दिनमा तबसम्‍म चैन दिनुहुन्‍छ, जबसम्‍म दुष्‍टहरूका निम्‍ति खाड़ल खनिँदैन।"},{"number":14,"verse":"किनकि परमप्रभुले आफ्‍नो प्रजालाई फ्‍याँक्‍नुहुन्‍न, उहाँले आफ्‍नो निज उत्तराधिकारका मानिसहरूलाई त्‍याग्‍नुहुनेछैन।"},{"number":15,"verse":"इन्‍साफ फेरि धार्मिकताको आधारमा गरिनेछ, र सबै सोझो मन भएकाहरू त्‍यसको पछि लाग्‍नेछन्।"},{"number":16,"verse":"दुष्‍टहरूका विरुद्धमा मसँग को खड़ा हुनेछ? अधर्म गर्नेहरूका विरुद्धमा मेरो पक्षमा को उठ्नेछ?"},{"number":17,"verse":"परमप्रभु मेरा सहायक नहुनुहुँदो हो त, मेरो प्राण अघि नै मृत्‍युको शून्‍यतामा वास गरिसक्‍नेथियो।"},{"number":18,"verse":"“मेरो खुट्टा चिप्‍लिरहेछ” भनी जब मैले भनें, तब तपाईंको प्रेमले मलाई थाम्‍यो, हे परमप्रभु।"},{"number":19,"verse":"जब मेरो मनमा ज्‍यादा फिक्री भयो, तपाईंको सान्‍त्‍वनाले मेरो प्राणलाई आनन्‍दित तुल्‍यायो।"},{"number":20,"verse":"के दुष्‍ट शासकहरू तपाईंसँग मिल्‍न सक्‍छन्, जसले आफ्‍ना ऐनद्वारा विपद् ल्‍याउँछन्?"},{"number":21,"verse":"तिनीहरू धर्मीहरूका विरुद्धमा गठबन्‍धन गर्छन्, र निर्दोषलाई मृत्‍युदण्‍ड दिन्‍छन्।"},{"number":22,"verse":"तर परमप्रभु मेरो गढ़ हुनुभएको छ, र मेरा परमेश्‍वर मेरो शरणस्‍थानको चट्टान हुनुभएको छ।"},{"number":23,"verse":"उहाँले तिनीहरूका पाप तिनीहरूमाथि खन्‍याइदिनुहुनेछ, र तिनीहरूका दुष्‍टताको निम्‍ति तिनीहरूलाई नाश गर्नुहुनेछ, परमप्रभु हाम्रा परमेश्‍वरले तिनीहरूलाई नाश गर्नुहुन्‍छ।"}]}
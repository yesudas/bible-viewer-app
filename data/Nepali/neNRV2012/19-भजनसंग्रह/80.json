{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":80,"verses":[{"number":1,"verse":"( इस्राएली राष्‍ट्रको पुनर्स्‍थापनाको लागि प्रार्थना) सङ्गीत-निर्देशकको निम्‍ति “करारका लिली फूल” को रागअनुसार आसापको भजन [1] हे इस्राएलका गोठाला, कान थाप्‍नुहोस्, ( ) तपाईं, जसले योसेफलाई भेड़ाको बगाललाई झैँ अगुवाइ गर्नुहुन्‍छ। तपाईं, जो करूबहरूका बीचमा विराजमान हुनुहुन्‍छ, प्रकाशमान् हुनुहोस्।"},{"number":2,"verse":"एफ्राइम, बेन्‍यामीन र मनश्‍शेको सामुन्‍ने आफ्‍नो सामर्थ्‍य जगाउनुहोस्, र हामीलाई बचाउन आउनुहोस्।"},{"number":3,"verse":"हे परमेश्‍वर, हामीलाई पुनर्स्‍थापना गर्नुहोस्, आफ्‍नो मुहार हामीमाथि चम्‍काउनुहोस्, र हामी बाँच्‍न सकौं।"},{"number":4,"verse":"हे परमप्रभु, सर्वशक्तिमान् परमेश्‍वर, आफ्‍नो प्रजाका प्रार्थनाको विरुद्ध तपाईंको क्रोध कहिलेसम्‍म दन्‍किरहन्‍छ?"},{"number":5,"verse":"तपाईंले तिनीहरूलाई आँसुको रोटी खुवाउनुभएको छ, र पिउनलाई आँसु प्रशस्‍त मात्रामा दिनुभएको छ।"},{"number":6,"verse":"तपाईंले हामीलाई छिमेकीहरूका लागि झगड़ाको स्रोत तुल्‍याउनुभएको छ, र हाम्रा शत्रुहरूले हामीलाई गिल्‍ला गर्छन्।"},{"number":7,"verse":"सर्वशक्तिमान् परमेश्‍वर, हामीलाई पुनर्स्‍थापना गर्नुहोस्, आफ्‍नो मुहार हामीमाथि चम्‍काउनुहोस्, र हामी बाँच्‍न सकौं।"},{"number":8,"verse":"तपाईंले मिश्रदेशबाट एउटा दाखको बोट ल्‍याउनुभयो, तपाईंले अरू जातिहरूलाई धपाएर त्‍यो बोट रोप्‍नुभयो।"},{"number":9,"verse":"तपाईंले त्‍यसको निम्‍ति भूमि तयार पार्नुभयो, र त्‍यसको जरो गड़्यो र त्‍यो देशभरि फैलियो।"},{"number":10,"verse":"पहाड़हरू त्‍यसको छायाले ढाकिए, र त्‍यसका हाँगाबिँगाले शक्तिशाली देवदारुका रूखहरू छोपिए।"},{"number":11,"verse":"त्‍यसका हाँगाहरू समुद्रसम्‍म गए, अनि त्‍यसका मुनाहरूचाहिँ यूफ्रेटिस नदीसम्‍मै फैलिए।"},{"number":12,"verse":"त्‍यसका पर्खालहरू तपाईंले किन भत्‍काइदिनुभएको छ, र त्‍यहाँबाट जाने सबैले त्‍यसको फल टिपून्?"},{"number":13,"verse":"जङ्गलको बनेलले त्‍यसलाई नष्‍ट पार्छ, र जङ्गली जनावरहरू त्‍यसमा चर्छन्।"},{"number":14,"verse":"सर्वशक्तिमान् परमेश्‍वर, हाम्रा बीचमा फेरि फर्कनुहोस्। स्‍वर्गबाट तल दृष्‍टि गर्नुहोस्, यस दाखका बोटको हेरचाह गर्नुहोस्—"},{"number":15,"verse":"तपाईंको आफ्‍नो दाहिने बाहुलीले रोप्‍नुभएको त्‍यस बिरुवाको त्‍यस छोराको, जसलाई तपाईंले आफ्‍नो लागि हुर्काउनुभएको छ।"},{"number":16,"verse":"तपाईंका दाखको बोट काटेर ढालिएको छ, आगोले डढ़ाइएको छ। तपाईंको हप्‍कीमा तपाईंका जनहरू नष्‍ट हुन्‍छन्।"},{"number":17,"verse":"तपाईंको दाहिने पट्टिको मानिसमाथि तपाईंको हात रहोस्, त्‍यो मानिसको पुत्रमाथि जसलाई तपाईंले आफ्‍नो निम्‍ति खड़ा गर्नुभएको छ।"},{"number":18,"verse":"तब हामी तपाईंबाट कहिल्‍यै पिठिउँ फर्काउनेछैनौं, हामीलाई नयाँ जीवन प्रदान गर्नुहोस्, र हामी तपाईंका नाउँको पुकारा गर्नेछौं।"},{"number":19,"verse":"हे परमप्रभु, सर्वशक्तिमान् परमेश्‍वर, हामीलाई पुनर्स्‍थापना गर्नुहोस्, आफ्‍नो मुहार हामीमाथि चम्‍काउनुहोस्, र हामी बाँच्‍न सकौं।"}]}
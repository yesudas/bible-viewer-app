{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":144,"verses":[{"number":1,"verse":"( विजयको निम्‍ति प्रार्थना) दाऊदको भजन [1] मेरो चट्टान, परमप्रभुको प्रशंसा होस्, जसले मेरो हातलाई युद्ध गर्न, र मेरा औँलाहरूलाई लड़ाइँ गर्न सिकाउनुहुन्‍छ।"},{"number":2,"verse":"उहाँ मेरा करुणामय परमेश्‍वर र मेरो किल्‍ला हुनुहुन्‍छ, मेरो गढ़ र मेरो उद्धारक। उहाँ मेरो ढाल, उहाँमा नै म शरण लिन्‍छु। उहाँले मानिसहरूलाई मेरो अधीनमा पार्नुहुन्‍छ।"},{"number":3,"verse":"हे परमप्रभु, मानिस के हो, ( ; ) र तपाईंले त्‍यसको वास्‍ता गर्नुहुन्‍छ? मानिसको छोरा को हो, र तपाईं त्‍यसको विचार गर्नुहुन्‍छ?"},{"number":4,"verse":"मानिस त एक मुट्ठी सासजस्‍तो मात्र छ, त्‍यसको आयु ढलिजाने छायाजस्‍तो मात्र छ।"},{"number":5,"verse":"हे परमप्रभु, आफ्‍नो स्‍वर्गलाई खोल्‍नुहोस् र तल ओर्लनुहोस्, पहाड़हरूलाई छुनुहोस्, र तीबाट धूवाँ निक्‍लिआओस्।"},{"number":6,"verse":"बिजुली चम्‍काउनुहोस् र मेरा शत्रुहरूलाई छिन्‍नभिन्‍न पार्नुहोस्। आफ्‍ना बाण छोड्नुहोस् र तिनीहरूलाई लखेटिदिनुहोस्।"},{"number":7,"verse":"उच्‍च स्‍थानबाट आफ्‍नो हात पसार्नुहोस्, र उर्लंदो बाढ़बाट र विदेशीहरूका हातबाट मलाई उद्धार गर्नुहोस् र छुटाउनुहोस्,"},{"number":8,"verse":"जसका मुख झूटा कुराहरूले भरिएका छन्, र जसका दाहिने हात कपटपूर्ण छन्।"},{"number":9,"verse":"हे परमेश्‍वर, म तपाईंको निम्‍ति एउटा नयाँ गीत गाउनेछु, दश-तारे सारङ्गी बजाएर म तपाईंको स्‍तुति गाउनेछु,"},{"number":10,"verse":"तपाईं जसले राजाहरूलाई विजय प्रदान गर्नुहुन्‍छ, जसले आफ्‍नो दास दाऊदलाई घातक तरवारबाट बचाउनुहुन्‍छ।"},{"number":11,"verse":"मलाई विदेशीहरूका हातबाट उद्धार गरिदिनुहोस् र छुटकारा दिनुहोस्। जसका मुख झूटा कुराहरूले भरिएका छन्, र जसका दाहिने हात कपटपूर्ण छन्।"},{"number":12,"verse":"तब हाम्रा छोराहरू तिनीहरूका युवावस्‍थामा मौलाउँदा रूखहरूजस्‍तै हुनेछन्, र हाम्रा छोरीहरू दरबार सिँगार्न कुँदिएका स्‍तम्‍भहरूजस्‍ता हुनेछन्।"},{"number":13,"verse":"हाम्रा धनसारहरू हरकिसिमका अन्‍नहरूले भरिनेछन्, हाम्रा भेड़ाहरू हजारौँ गुणा बढ्नेछन्, हाम्रा खेतमा ती लाखौँ हुनेछन्।"},{"number":14,"verse":"हाम्रा गोरुहरूले गह्रौँ भारी बोक्‍नेछन्। हाम्रा पर्खालहरू फोरिनेछैनन्, न हामी बन्‍दीगृहमा जानुपर्नेछ, न त हाम्रा सड़कहरूमा रुवाइको आवाज उठ्नेछ।"},{"number":15,"verse":"ती मानिसहरू धन्‍यका हुन्, जसका जीवनमा यी आशिष्हरू छन्। यस्‍ता मानिसहरू धन्‍यका हुन्, जसका परमेश्‍वर परमप्रभु हुनुहुन्‍छ।"}]}
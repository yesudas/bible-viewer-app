{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":46,"verses":[{"number":1,"verse":"( परमेश्‍वर हाम्रो शरणस्‍थान र शक्ति) सङ्गीत-निर्देशकको निम्‍ति अलामोत ( अलामोत एक किसिमको भजन हो।) नामक कोरहवंशीको भजन [1] परमेश्‍वर हाम्रा शरणस्‍थान र शक्ति हुनुहुन्‍छ, सङ्कष्‍टमा सधैँ हाजिर रहने सहायता।"},{"number":2,"verse":"यसकारण हामी डराउनेछैनौं, चाहे पृथ्‍वी उथलपुथल होस्, वा पर्वतहरू समुद्रको गर्भमा खसून्,"},{"number":3,"verse":"चाहे समुद्र गर्जोस् र फीँज काढ़ोस्, र चाहे त्‍यो उर्लेर आउँदा पर्वतहरू थर्कून्। सेला"},{"number":4,"verse":"एउटा नदी छ, जसका प्रवाहले परमेश्‍वरको नगर, अर्थात् सर्वोच्‍च वास गर्नुहुने पवित्र स्‍थानलाई हर्षित तुल्‍याउँछ।"},{"number":5,"verse":"परमेश्‍वर त्‍यसभित्र हुनुहुन्‍छ, त्‍यो खस्‍नेछैन। झिसमिसेमै परमेश्‍वरले त्‍यसलाई सहायता गर्नुहुनेछ।"},{"number":6,"verse":"जाति-जातिहरूमा कोलाहल छ, राज्‍यहरू पतन हुन्‍छन्, उहाँले आफ्‍नो सोर उचाल्‍नुहुन्‍छ, पृथ्‍वी पग्‍लन्‍छ।"},{"number":7,"verse":"सर्वशक्तिमान् परमप्रभु हाम्रो साथमा हुनुहुन्‍छ, याकूबका परमेश्‍वर हाम्रो शरणस्‍थान हुनुहुन्‍छ। सेला"},{"number":8,"verse":"आओ, परमप्रभुका काम हेर, उहाँले पृथ्‍वीमा ल्‍याउनुभएको उजाड अवस्‍था।"},{"number":9,"verse":"उहाँले पृथ्‍वीको पल्‍लो छेउसम्‍मै युद्धहरू रोक्‍नुहुन्‍छ। उहाँले धनु भाँच्‍नुहुन्‍छ, र भालाहरू टुक्रा-टुक्रा पार्नुहुन्‍छ, उहाँले ढालहरूलाई आगोले भस्‍म पार्नुहुन्‍छ।"},{"number":10,"verse":"“शान्‍त होओ, र म परमेश्‍वर हुँ भनी जान। जाति-जातिहरूमा म उचालिनेछु, पृथ्‍वीमा म उचालिनेछु।”"},{"number":11,"verse":"सर्वशक्तिमान् परमप्रभु हाम्रो साथमा हुनुहुन्‍छ, याकूबका परमेश्‍वर हाम्रो शरणस्‍थान हुनुहुन्‍छ। सेला"}]}
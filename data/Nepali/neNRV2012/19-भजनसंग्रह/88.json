{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":88,"verses":[{"number":1,"verse":"( सहायताको निम्‍ति पुकारा) सङ्गीत-निर्देशकको निम्‍ति महलत-लिन्‍नोतअनुसार एज्री हेमानको मस्‍किल [1] हे परमप्रभु मेरा परमेश्‍वर, जसले मेरो उद्धार गर्नुहुन्‍छ। दिनरात तपाईंलाई म दुहाई गर्छु।"},{"number":2,"verse":"मेरो प्रार्थना तपाईंको सामुन्‍ने पुगोस्, मेरो क्रन्‍दनतिर कान फर्काउनुहोस्।"},{"number":3,"verse":"किनकि मेरो प्राण दु:खले भरिएको छ, अनि मेरो जीवन चिहानको छेवैमा पुगेको छ।"},{"number":4,"verse":"मृत-लोकमा जानेहरूसँगसँगै मेरो गन्‍ती भएको छ, ताकतै नभएको मानिसजस्‍तै म भएको छु।"},{"number":5,"verse":"म मुर्दाहरूसितै छुट्ट्याइएको छु, मारिएका मानिसजस्‍तै जो चिहानमा सुत्‍छन्, जसलाई तपाईं कहिल्‍यै सम्‍झनुहुन्‍न, जुनहरू तपाईंको हेरचाहबाट त्‍यागिएका छन्।"},{"number":6,"verse":"तपाईंले मलाई मृत-लोकको तल्‍लो भागमा, अति अन्‍धकारमय गहिराइमा राख्‍नुभएको छ।"},{"number":7,"verse":"तपाईंको क्रोधले मलाई दबाएर राखेको छ, र तपाईंले आफ्‍ना सबै छालहरूले मलाई व्‍याकुल तुल्‍याउनुभएको छ। सेला"},{"number":8,"verse":"मेरा अति नजिकका साथीहरूबाट तपाईंले मलाई अलग गर्नुभएको छ। तपाईंले मलाई तिनीहरूको लेखामा घृणित तुल्‍याउनुभएको छ। म थुनिएको छु, र म उम्‍कन सक्‍दिनँ।"},{"number":9,"verse":"शोकले मेरा आँखा धमिला हुन्‍छन्। हे परमप्रभु, म दिनहुँ तपाईंलाई पुकारा गर्दछु, म मेरा हात तपाईंतिर पसार्छु।"},{"number":10,"verse":"के तपाईं मुर्दाहरूलाई आफ्‍ना आश्‍चर्यकर्म देखाउनुहुन्‍छ? के ती मरेकाहरू जीवित भएर तपाईंको स्‍तुति गर्छन् र? सेला"},{"number":11,"verse":"के चिहानमा तपाईंको प्रेम, अथवा विनाशमा तपाईंका विश्‍वस्‍तताको घोषणा गरिन्‍छ?"},{"number":12,"verse":"के तपाईंका आश्‍चर्य कामहरू अन्‍धकारको स्‍थानमा, र तपाईंको धार्मिकताका कार्यहरू विस्‍मृतिको देशमा प्रकट गरिन्‍छन् र?"},{"number":13,"verse":"तर हे परमप्रभु, म त तपाईंमा नै पुकारा गर्दछु, र बिहानै मेरो प्रार्थना तपाईंको सामुन्‍ने आउँछ।"},{"number":14,"verse":"हे परमप्रभु, तपाईं मलाई किन इन्‍कार गर्नुहुन्‍छ? आफ्‍नो मुहार मबाट किन लुकाउनुहुन्‍छ?"},{"number":15,"verse":"युवावस्‍थादेखि नै म दु:खमा परेको छु, र मर्न लागेको छु तपाईंका त्रासबाट म पीडित छु, र म निराश भएको छु।"},{"number":16,"verse":"तपाईंको क्रोध ममाथि खनिएको छ, तपाईंका त्रासहरूले मलाई नष्‍ट पारेका छन्।"},{"number":17,"verse":"तिनीहरूले बाढ़ले झैँ सारा दिन मलाई घेरिराखेका छन्, चारैपट्टिबाट तिनीहरूले मलाई छोपिसके।"},{"number":18,"verse":"तपाईंले मेरा साथीहरू र मेरा प्रेमीहरूलाई मबाट लैजानुभयो। अन्‍धकार मेरो घनिष्‍ठ मित्र भएको छ।"}]}
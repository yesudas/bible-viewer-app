{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":74,"verses":[{"number":1,"verse":"( देशको सुरक्षाको लागि प्रार्थना) आसापको मस्‍किल [1] हे परमेश्‍वर, तपाईंले हामीलाई किन सधैँको लागि त्‍याग्‍नुभएको छ? तपाईंको रीस तपाईंको खर्कका भेड़ाहरूका विरुद्धमा किन दन्‍कन्‍छ?"},{"number":2,"verse":"आफ्‍ना मानिसहरूलाई सम्‍झना गर्नुहोस्, जुनहरूलाई प्राचीनकालमा तपाईंले किन्‍नुभएको थियो, जुनहरूलाई तपाईंका उत्तराधिकारको कुल हुनलाई तपाईंले मोल तिरेर छुटाउनुभयो— सियोन पर्वत, जहाँ तपाईं वास गर्नुहुन्‍छ।"},{"number":3,"verse":"आफ्‍ना कदम यी अनन्‍त भग्‍नावशेषतिर बढ़ाउनुहोस्, शत्रुहरूले पवित्रस्‍थानमा भएका यी सबै थोक नष्‍ट पारेका छन्।"},{"number":4,"verse":"तपाईंले हामीलाई भेट्नुभएको स्‍थानमा तपाईंका शत्रुहरू गर्जेका छन्, तिनीहरूले आफ्‍ना झन्‍डाहरू चिन्‍हको रूपमा गाड़ेका छन्।"},{"number":5,"verse":"रूखहरूको घारी बन्‍चराले नष्‍ट पार्ने मानिसले झैँ तिनीहरूले व्‍यवहार गरे।"},{"number":6,"verse":"तिनीहरूले आफ्‍ना बन्‍चरो र घनले बुट्टा काटेका सबै खापाहरूलाई चकनाचूर पारे।"},{"number":7,"verse":"तिनीहरूले तपाईंको पवित्रस्‍थानमा आगो लगाए, तपाईंका नाउँको वासस्‍थान तिनीहरूले अपवित्र तुल्‍याए।"},{"number":8,"verse":"तिनीहरूले आफ्‍ना हृदयभित्र भने, “हामी तिनीहरूलाई पूर्ण रूपले मिच्‍नेछौं।” देशमा भएको परमेश्‍वरको आराधना गरिने प्रत्‍येक स्‍थान तिनीहरूले जलाए।"},{"number":9,"verse":"हामी कुनै पनि आश्‍चर्य चिन्‍हहरू देख्‍दैनौं, अब कुनै अगमवक्ता बाँकी छैनन्, र यो कतिञ्‍जेल रहन्‍छ हामीमध्‍ये कसैलाई थाहा छैन।"},{"number":10,"verse":"हे परमेश्‍वर, शत्रुहरूले कहिलेसम्‍म तपाईंको ठट्टा गर्नेछन्? के शत्रुले तपाईंका नाउँको निन्‍दा सधैँभरि गरिरहन्‍छन्?"},{"number":11,"verse":"तपाईं किन आफ्‍नो बाहुली, आफ्‍नो दाहिने बाहुली पछि थामेर राख्‍नुहुन्‍छ? लुगाबाट हात निकाल्‍नुहोस् र तिनीहरूलाई नाश गर्नुहोस्।"},{"number":12,"verse":"तर हे परमेश्‍वर, तपाईं तादिदेखि नै मेरा राजा हुनुहुन्‍छ, तपाईंले पृथ्‍वीमा उद्धार ल्‍याउनुहुन्‍छ।"},{"number":13,"verse":"तपाईं नै हुनुहुन्‍छ जसले आफ्‍नो शक्तिले समुद्रलाई विभक्त गर्नुभयो, ( ) तपाईंले समुद्रको ठूलो जलचरका टाउकोहरू चूर्ण पार्नुभयो।"},{"number":14,"verse":"तपाईंले लिव्‍यातन् जल-पशुका शिरहरू चूरचूर पार्नुभयो, ( ; ; ) र तपाईंले त्‍यसलाई वनपशुहरूका आहारको निम्‍ति दिनुभयो।"},{"number":15,"verse":"तपाईं नै हुनुहुन्‍छ जसले पानीका मूल र खोलाहरू फुटाएर निकाल्‍नुभयो। तपाईंले निरन्‍तर बगिरहने नदीहरूलाई सुकाइदिनुभयो।"},{"number":16,"verse":"दिन तपाईंको हो, रात पनि तपाईंकै हो। सूर्य र चन्‍द्र तपाईंले नै स्‍थापित गर्नुभयो।"},{"number":17,"verse":"पृथ्‍वीका सबै साँधसिमाना तपाईंले नै लगाउनुभएको हो। तपाईंले ग्रीष्‍म ऋतु र शिशिर ऋतु बनाउनुभएको हो।"},{"number":18,"verse":"हे परमेश्‍वर, शत्रुले तपाईंको कसरी ठट्टा गर्छ सो सम्‍झनुहोस्, र मूर्ख मानिसहरूले कसरी तपाईंका नाउँको निन्‍दा गरेका छन्।"},{"number":19,"verse":"तपाईंको आफ्‍नो ढुकुरको प्राण जङ्गली जनावरलाई नदिनुहोस्। आफ्‍नो पीडित जनको प्राणलाई सदाकाल नभुल्‍नुहोस्,"},{"number":20,"verse":"तपाईंका करारको मर्यादा कायम राख्‍नुहोस्, किनकि देशका अँध्‍यारा ठाउँहरू हिंसाले भरिएका छन्।"},{"number":21,"verse":"थिचोमिचोमा परेकाहरू शर्ममा पछि नहटून्, दु:खी र दरिद्रहरूले तपाईंका नाउँको प्रशंसा गरून्।"},{"number":22,"verse":"हे परमेश्‍वर, उठ्नुहोस्, र आफ्‍नो पक्षको विषयलाई सम्‍हाल्‍नुहोस्। मूर्ख मानिसहरूले कसरी दिनभरि तपाईंको ठट्टा गरिरहन्‍छन् सो सम्‍झनुहोस्।"},{"number":23,"verse":"तपाईंका विरोधीहरूको होहल्‍ला र तपाईंका शत्रुहरूको निरन्‍तर हुने खैलाबैला नभुल्‍नुहोस्।"}]}
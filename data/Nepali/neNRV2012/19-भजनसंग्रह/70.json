{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":70,"verses":[{"number":1,"verse":"( परमेश्‍वरका सहायताको निम्‍ति प्रार्थना) सङ्गीत-निर्देशकको निम्‍ति सम्‍झनाको निम्‍ति दाऊदको भजन [1] हे परमेश्‍वर, मेरो उद्धार गर्न छिटो गर्नुहोस्, ( ) हे परमप्रभु, मलाई मदत गर्न चाँड़ै आउनुहोस्।"},{"number":2,"verse":"मेरो प्राण लिन खोज्‍नेहरू लाज र अन्‍योलमा परून्। मेरो विनाशको कामना गर्नेहरू सबै पिठिउँ फर्काएर जाऊन् र अपमानित होऊन्।"},{"number":3,"verse":"मेरो ठट्टा उड़ाउनेहरू आफ्‍नै लाजले गर्दा व्‍याकुल होऊन्।"},{"number":4,"verse":"तर ज-जसले तपाईंलाई खोज्‍छन्, ती सबै तपाईंमा रमाऊन् र आनन्‍दित होऊन्। तपाईंको मुक्तिलाई प्रेम गर्नेहरूले निरन्‍तर भनून्, “परमेश्‍वरको नाउँ उच्‍च होस्!”"},{"number":5,"verse":"तर म त गरीब र दरिद्र छु, मकहाँ चाँड़ै आउनुहोस्, हे परमेश्‍वर। तपाईं मेरा सहायक र मलाई छुटकारा दिने हुनुहुन्‍छ। हे परमप्रभु, विलम्‍ब नगर्नुहोस्।"}]}
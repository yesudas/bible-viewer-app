{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":11,"verses":[{"number":1,"verse":"( परमेश्‍वरमाथि भरोसा) सङ्गीत-निर्देशकको निम्‍ति दाऊदको भजन [1] म परमप्रभुमा शरण लिन्‍छु, यसर्थ तिमीहरू कसरी मलाई भन्‍न सक्‍छौ, “चरोझैँ आफ्‍नो डाँड़ामा उड़िजा,"},{"number":2,"verse":"किनभने हेर, दुष्‍टहरूले धनुमा ताँदो चढ़ाउँछन्, सोझो हृदय भएकाहरूलाई अँध्‍यारोबाट हान्‍नलाई तिनीहरूले आफ्‍नो काँड़ ताँदोमा चढ़ाएका छन्।"},{"number":3,"verse":"यदि जग नै नष्‍ट हुन्‍छन् भने, धर्मी जनले के गर्न सक्‍छन् र?”"},{"number":4,"verse":"परमप्रभु आफ्‍नै पवित्र मन्‍दिरमा हुनुहुन्‍छ, परमप्रभु आफ्‍नो स्‍वर्गीय सिंहासनमा विराजमान हुनुहुन्‍छ। मानिसका सन्‍तानलाई उहाँले नियालेर हेर्नुहुन्‍छ, उहाँले आफ्‍ना आँखाले तिनीहरूको जाँच गर्नुहुन्‍छ।"},{"number":5,"verse":"परमप्रभुले धर्मीहरूको जाँच गर्नुहुन्‍छ, तर दुष्‍ट र हिंसा रुचाउनेहरूलाई उहाँले घृणा गर्नुहुन्‍छ,"},{"number":6,"verse":"दुष्‍टहरूमाथि उहाँले आगो र गन्‍धक बर्साउनुहुनेछ। पिल्‍स्‍याउने तातो हावा तिनीहरूको भाग हुनेछ।"},{"number":7,"verse":"किनभने परमप्रभु धर्मी हुनुहुन्‍छ, धार्मिक कामहरू उहाँ मन पराउनुहुन्‍छ। सोझाहरूले उहाँको मुहारको दर्शन गर्नेछन्।"}]}
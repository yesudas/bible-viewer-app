{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":73,"verses":[{"number":1,"verse":"( तेस्रो खण्‍ड (७३-८९)) ( परमेश्‍वरको न्‍याय) आसापको भजन [1] साँच्‍चै नै इस्राएलको निम्‍ति परमेश्‍वर भला हुनुहुन्‍छ, तिनीहरूका निम्‍ति जसको हृदय शुद्ध छ।"},{"number":2,"verse":"तर मेरा खुट्टा प्राय: चिप्‍लन लागेका थिए। मैले मेरो टेक्‍ने आधार हराउन लागेको थिएँ।"},{"number":3,"verse":"किनकि दुष्‍टहरूको उन्‍नति देखेर ती अहङ्कारीहरूको म डाह गर्दथें।"},{"number":4,"verse":"तिनीहरूलाई कठिनाइ छैन, तिनीहरूका शरीर स्‍वस्‍थ र बलिया छन्।"},{"number":5,"verse":"अरू मानिसहरूझैँ तिनीहरू कष्‍टमा हुँदैनन्, तिनीहरूमाथि मानव खराबी आइलाग्‍दैनन्।"},{"number":6,"verse":"यसकारण अहङ्कार तिनीहरूको सिक्री हुन्‍छ, र तिनीहरू हिंसाको वस्‍त्र लाउँछन्।"},{"number":7,"verse":"तिनीहरूका निष्‍ठुर हृदयबाट दुष्‍टता निस्‍कन्‍छ, तिनीहरूका मनको दुष्‍ट अहङ्कारको सीमा छैन।"},{"number":8,"verse":"तिनीहरू ठट्टा गर्छन्, अनि डाहका कुरा गर्छन्, र आफ्‍नो अहङ्कारमा अत्‍याचार गर्ने धम्‍की दिन्‍छन्।"},{"number":9,"verse":"तिनीहरूका मुखले स्‍वर्गकै दाबी गर्छन्, र तिनीहरूका जिब्राले पृथ्‍वीलाई अधिकार गर्छन्।"},{"number":10,"verse":"यसकारण तिनीहरूका मानिसहरू तिनीहरूतर्फ फर्कन्‍छन्, र प्रशस्‍त पानी पिउँछन्।"},{"number":11,"verse":"तिनीहरू भन्‍छन्, “परमेश्‍वरले कसरी जान्‍नुहुन्‍छ र? के सर्वोच्‍चमा ज्ञान छ र?”"},{"number":12,"verse":"हेर, दुष्‍टहरू यस्‍ता छन्। सधैँ निश्‍चिन्‍त, तिनीहरू धन बढ़ाउँछन्।"},{"number":13,"verse":"निश्‍चय मैले व्‍यर्थमा आफ्‍नो हृदय शुद्ध राखेको छु, र निर्दोषतामा आफ्‍नो हात धोएको छु।"},{"number":14,"verse":"दिनभरि मैले आपत्ति भोगेको छु, र प्रत्येक बिहान मैले दण्‍ड भोग्‍नुपरेको छ।"},{"number":15,"verse":"यदि “म यसै भन्‍नेछु” भनी मैले भनेको भए त, मैले तपाईंका सन्‍तानलाई विश्‍वासघात गर्नेथिएँ।"},{"number":16,"verse":"जब मैले यी सबै बुझ्‍ने कोसिस गरें, यो मेरो निम्‍ति अति गह्रौँ भयो,"},{"number":17,"verse":"जबसम्‍म म परमेश्‍वरको पवित्रस्‍थानमा पसिनँ। तब मात्र मैले तिनीहरूको अन्‍तिम अवस्‍था बुझें।"},{"number":18,"verse":"निश्‍चय तपाईंले तिनीहरूलाई चिप्‍ला ठाउँहरूमा राख्‍नुहुन्‍छ, तपाईंले तिनीहरूलाई सर्वनाशमा फालिदिनुहुन्‍छ।"},{"number":19,"verse":"तिनीहरू कति अचानक नष्‍ट हुन्‍छन्, त्रासले तिनीहरू पूर्णत: बगाइए!"},{"number":20,"verse":"तिनीहरू बिहान बिउँझँदा सपनाजस्‍तै टलिजान्‍छन्। हे परमप्रभु, तपाईं बिउँझँदा तिनीहरूलाई कल्‍पनाझैँ तुच्‍छ ठान्‍नुहुन्‍छ।"},{"number":21,"verse":"जब मेरो हृदय दु:खित भएको थियो, र मेरो मुटुमा तीतोपन थियो,"},{"number":22,"verse":"म यस्‍तो बेवकूफ र अबोध थिएँ, तपाईंको सामु म पशुतुल्‍य थिएँ।"},{"number":23,"verse":"तैपनि म निरन्‍तर तपाईंसँगै छु, तपाईंले मेरो दाहिने हात थाम्‍नुभएको छ।"},{"number":24,"verse":"आफ्‍नै सल्‍लाहमा तपाईंले मलाई डोर्‍याउनुहुन्‍छ, र पछि मलाई महिमामा लानुहुनेछ।"},{"number":25,"verse":"स्‍वर्गमा तपाईंबाहेक मेरो अरू को छ र? र पृथ्‍वीमा पनि मैले चाहना गर्ने तपाईंबाहेक अरू केही छैन।"},{"number":26,"verse":"मेरो तन र मन दुवै विफल होलान्, तर परमेश्‍वर सदासर्वदाको निम्‍ति मेरो हृदयको शक्ति र मेरो भाग हुनुहुन्‍छ।"},{"number":27,"verse":"तपाईंबाट टाढ़ा रहनेहरू नष्‍ट हुनेछन्, तपाईंलाई विश्‍वासघात गर्ने सबैलाई तपाईं विनाश गर्नुहुन्‍छ।"},{"number":28,"verse":"तर मेरो लागि भने परमेश्‍वरको नजिक रहनु असल छ। मैले परमप्रभु परमेश्‍वरलाई मेरो शरणस्‍थान बनाएको छु, म तपाईंका सबै कार्यहरूको वर्णन गर्नेछु।"}]}
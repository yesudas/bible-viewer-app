{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":21,"verses":[{"number":1,"verse":"( विजयको निम्‍ति धन्‍यवाद) सङ्गीत-निर्देशकको निम्‍ति दाऊदको भजन [1] हे परमप्रभु, तपाईंकै सामर्थ्‍यमा राजा आनन्‍दित छन्, र तपाईंले दिनुभएका विजयहरूमा उनी अति उल्‍लसित छन्।"},{"number":2,"verse":"तपाईंले उनको मनोरथ पूर्ण गरिदिनुभएको छ, र उनका मुखको बिन्‍ती तपाईंले इन्‍कार गर्नुभएको छैन। सेला"},{"number":3,"verse":"तपाईंले उत्तम आशिष् लिएर उनलाई स्‍वागत गर्नुभयो। तपाईंले निखुर सुनको शिरपेच उनको शिरमा लगाइदिनुभयो।"},{"number":4,"verse":"उनले तपाईंसँग जीवन मागे, अनि तपाईंले उनलाई सदासर्वदाको आयु दिनुभयो।"},{"number":5,"verse":"तपाईंले दिनुभएका विजयहरूद्वारा नै उनको गौरव महान् छ। तपाईंले उनलाई वैभव र ऐश्‍वर्य प्रदान गर्नुभएको छ।"},{"number":6,"verse":"साँच्‍चै तपाईंले उनलाई अनन्‍तको आशिष् दिनुहुन्‍छ, अनि आफ्‍नो उपस्‍थितिको आनन्‍दले उनलाई हर्षित बनाउनुहुन्‍छ।"},{"number":7,"verse":"किनभने राजाले परमप्रभुमा भरोसा राख्‍छन्, र सर्वोच्‍च परमेश्‍वरको अचूक करुणाको कारण उनी कहिले पनि डग्‍नेछैनन्।"},{"number":8,"verse":"तपाईंकै बाहुलीले आफ्‍ना सारा शत्रुहरूलाई खोजिनिकाल्‍नेछ, र तपाईंका शत्रुहरू जतिलाई तपाईंको दाहिने बाहुलीले पक्रनेछ।"},{"number":9,"verse":"तपाईं प्रकट हुने समयमा तपाईंले तिनीहरूलाई दन्‍कने भट्टीझैँ तुल्‍याउनुहुनेछ। आफ्‍नो क्रोधमा परमप्रभुले तिनीहरूलाई निल्‍नुहुनेछ, र उहाँको आगोले तिनीहरूलाई भस्‍म पार्नेछ।"},{"number":10,"verse":"तपाईंले तिनीहरूका सन्‍तानलाई पृथ्‍वीबाट मेटाइदिनुहुनेछ, र तिनीहरूका वंशलाई मानव-जातिको बीचबाट।"},{"number":11,"verse":"तिनीहरूले तपाईंको विरुद्धमा खराबी चिताए भने, र तिनीहरूले दुष्‍ट युक्ति रचे तापनि तिनीहरू सफल हुनेछैनन्।"},{"number":12,"verse":"किनभने तपाईंले तिनीहरूलाई भाग्‍न विवश पार्नुहुनेछ, जब तपाईं ताँदो चढ़ाएको धनुले तिनीहरूलाई ताक्‍नुहुनेछ।"},{"number":13,"verse":"हे परमप्रभु, आफ्‍नो सामर्थ्‍यमा तपाईं उच्‍च हुनुहोस्। हामी तपाईंका पराक्रमको भजन र स्‍तुति गाउनेछौं।"}]}
{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":110,"verses":[{"number":1,"verse":"( परमप्रभुले राजालाई अधिकार दिनुभएको) दाऊदको भजन [1] परमप्रभुले मेरा प्रभुलाई भन्‍नुहुन्‍छ, ( ; ; ) ( ; ; ; ; ; ; ) “तिमी मेरो दाहिने हातपट्टि बस, जबसम्‍म म तिम्रा शत्रुहरूलाई तिम्रा खुट्टाको पाउदान तुल्‍याउँदिनँ।”"},{"number":2,"verse":"परमप्रभुले सियोनबाट तपाईंको शक्तिशाली राजदण्‍डको विस्‍तार गर्नुहुनेछ, तपाईंका शत्रुहरूमाथि तपाईंले शासन गर्नुहुनेछ।"},{"number":3,"verse":"तपाईंका युद्धको दिनमा तपाईंका प्रजाले स्‍वेच्‍छासाथ आफू-आफूलाई दिइहाल्‍नेछन्। तपाईं पवित्रताको वैभवमा सुशोभित भई, प्रभातको गर्भबाट तपाईंका जवानहरूको ओसलाई तपाईंले प्राप्‍त गर्नुहुनेछ।"},{"number":4,"verse":"परमप्रभुले शपथ खानुभएको छ, ( ; ; , ) र आफ्‍नो मन बदल्‍नुहुनेछैन, “मल्‍कीसेदेकको दर्जाबमोजिम तिमी सधैँभरिको निम्‍ति पूजाहारी हौ।”"},{"number":5,"verse":"परमप्रभु तपाईंको दाहिने हाततर्फ हुनुहुन्‍छ, उहाँले आफ्‍नो क्रोधको दिनमा राजाहरूलाई चकनाचुर गर्नुहुनेछ।"},{"number":6,"verse":"उहाँले लाशको थुप्रो लगाएर जाति-जातिहरूको न्‍याय गर्नुहुनेछ, अनि सारा पृथ्‍वीका शासकहरूलाई चकनाचूर पार्नुहुनेछ।"},{"number":7,"verse":"उहाँले बाटोका छेउको खोलाको पानी पिउनुहुनेछ, त्‍यसकारण उहाँले आफ्‍नो शिर उच्‍च पार्नुहुनेछ।"}]}
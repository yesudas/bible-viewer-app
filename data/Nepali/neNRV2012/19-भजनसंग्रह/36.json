{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":36,"verses":[{"number":1,"verse":"( परमप्रभुको स्‍वभाव र दुष्‍टको चालचलन) सङ्गीत-निर्देशकको निम्‍ति दाऊदको भजन [1] दुष्‍टका पापको सम्‍बन्‍धमा मेरो हृदयमा एउटा ईश्‍वरवाणी छ, ( ) त्‍यसका आँखाअगि परमेश्‍वरको डर हुँदैन।"},{"number":2,"verse":"किनकि त्‍यसले आफ्‍नो यति प्रशंसा गर्छ कि आफ्‍नो पाप त्‍यसले फेला पार्दैन र घृणा गर्दैन।"},{"number":3,"verse":"त्‍यसको मुखका कुराहरू दुष्‍ट र छली छन्। बुद्धिमानी हुनु र भलाइको काम गर्न त्‍यसले छोडिसकेको छ।"},{"number":4,"verse":"त्‍यसले आफ्‍नो ओछ्यानमा पनि कुकर्मको योजना बनाउँछ, त्‍यसले आफूलाई कुमार्गतिर लगाउँछ, त्‍यसले खराबीलाई अस्‍वीकार गर्दैन।"},{"number":5,"verse":"हे परमप्रभु, तपाईंको कृपा स्‍वर्गैसम्‍म फैलिएको छ, तपाईंको विश्‍वसनीयता आकाशसम्‍मै।"},{"number":6,"verse":"तपाईंको धार्मिकता विशाल पहाड़हरूजस्‍तै छ, तपाईंको न्‍याय अगाध समुद्रजस्‍तै छ। हे परमप्रभु, तपाईंले मानिस र पशुलाई जोगाइराख्‍नुहुन्‍छ।"},{"number":7,"verse":"तपाईंको अडिग कृपा कति अनमोलको छ! मानिसका सन्‍तानले तपाईंका पखेटाको छायामा शरण पाउँछन्।"},{"number":8,"verse":"तपाईंका भवनको प्रचुरताबाट तिनीहरूले भोज गर्छन्, र तपाईंको सुख-चैनको नदीबाट तपाईंले तिनीहरूलाई पियाउनुहुन्‍छ।"},{"number":9,"verse":"किनकि जीवनको स्रोत तपाईंसँग छ, तपाईंकै ज्‍योतिमा हामी प्रकाश देख्‍छौं।"},{"number":10,"verse":"तपाईंलाई चिन्‍नेहरूमाथि तपाईंको प्रेम रहिरहोस्। र सत्‍यनिष्‍ठ हृदय हुनेहरूमा तपाईंको धार्मिकता रहिरहोस्।"},{"number":11,"verse":"अहङ्कारीको खुट्टा मलाई कुल्‍चन नआओस्, न त दुष्‍टको हातले मलाई गलहत्त्याउन पाओस्।"},{"number":12,"verse":"कुकर्मीहरू कसरी ढलेर लम्‍पसार परेका छन्, तिनीहरू उठ्नै नसक्‍ने गरी पछारिएका छन्।"}]}
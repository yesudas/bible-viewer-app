{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":38,"verses":[{"number":1,"verse":"( पीडित मानिसको प्रार्थना) सम्‍झनाको निम्‍ति दाऊदको भजन [1] हे परमप्रभु, तपाईंको क्रोधमा मलाई नहप्‍काउनुहोस्, अथवा तपाईंका क्रोधको आवेगमा मलाई ताड़ना नदिनुहोस्।"},{"number":2,"verse":"किनकि तपाईंका बाणहरू ममा गड़ेका छन्, र तपाईंको हात ममाथि परेको छ।"},{"number":3,"verse":"तपाईं क्रुद्ध हुनुभएकोले मेरो शरीर स्‍वस्‍थ छैन, मेरा पापले गर्दा मेरा हाड़हरू दुर्बल छन्।"},{"number":4,"verse":"मेरा अधर्महरूमा म शिरसम्‍म डुबिसकेको छु, मैले बोक्‍न नसक्‍ने गरी ती बढ़ी गह्रौँ भएका छन्।"},{"number":5,"verse":"मेरो पापमय मूर्खताले गर्दा, मेरा घाउहरू दुर्गन्‍धित भएका छन् र सड़िसकेका छन्।"},{"number":6,"verse":"म झुकेर धूलैमा लोटिसकेको छु, दिनभरि म विलाप गर्दै हिँड्छु।"},{"number":7,"verse":"मेरो ढाड जलनले भरिएको छ, र मेरो शरीरमा कत्ति पनि तन्‍दुरुस्‍ती छैन।"},{"number":8,"verse":"म बिलकुल दुर्बल भएको छु, र चकनाचूर पारिएको छु। मेरो हृदयको पीडाले गर्दा म कहालिउठ्छु।"},{"number":9,"verse":"हे परमप्रभु, मेरा सबै अभिलाषाहरू तपाईंलाई विदितै छन्, र मेरो सुस्‍केरा तपाईंबाट लुकेको छैन।"},{"number":10,"verse":"मेरो मुटु धड़कन्‍छ, मेरो बलले भियाउँदैन, मेरो आँखाको ज्‍योति पनि मबाट गइसकेको छ।"},{"number":11,"verse":"मेरा मित्र र सङ्गीहरू मेरा घाउहरूका कारणले मबाट अलग बस्‍छन्, र मेरा कुटुम्‍बहरू टाढ़ै उभिन्‍छन्।"},{"number":12,"verse":"मेरो प्राण लिन खोज्‍नेहरूले मलाई पासो थाप्‍छन्, मेरो हानि खोज्‍नेहरूले मेरो विनाशका कुरा गर्छन्, र दिनभरि विश्‍वासघाती कल्‍पना रच्‍छन्।"},{"number":13,"verse":"म त बहिरो मानिसझैँ भएको छु, जसले सुन्‍न सक्‍दैन। र मुखै उघार्न नसक्‍ने मानिसजस्‍तै म गूँगो भएको छु।"},{"number":14,"verse":"सुन्‍दै नसुन्‍ने मानिसजस्‍तै म भएको छु, जसको मुखले जवाफै दिन सक्‍दैन।"},{"number":15,"verse":"हे परमप्रभु, म तपाईंको प्रतीक्षा गर्छु, हे परमप्रभु मेरा परमेश्‍वर, तपाईंले जवाफ दिनुहुनेछ।"},{"number":16,"verse":"किनकि मैले भनें, “तिनीहरूले मेरो उपहास गर्न नपाऊन्, मेरो गोडा चिप्‍लँदा तिनीहरूले घमण्‍ड गर्न नपाऊन्।”"},{"number":17,"verse":"किनकि म त ढल्‍नै लागेको छु, र मेरो पीडा सधैँ मसँगै छ।"},{"number":18,"verse":"म मेरो अधर्म स्‍वीकार गर्दछु, मेरो पापको निम्‍ति म दु:खित छु।"},{"number":19,"verse":"धेरै मेरा शत्रुहरू छन् जो शक्तिशाली छन्, विनाकारण मलाई घृणा गर्नेहरू धेरै छन्।"},{"number":20,"verse":"भलाइको साटो मलाई खराबी गर्नेहरूले, मचाहिँ भलाइको पछि लाग्‍दा मेरो निन्‍दा गर्छन्।"},{"number":21,"verse":"हे परमप्रभु, मलाई नत्‍याग्‍नुहोस्। हे मेरा परमेश्‍वर, मबाट टाढ़ा नहुनुहोस्।"},{"number":22,"verse":"हे परमप्रभु मेरा उद्धारक, मलाई सहायता गर्न चाँड़ै आउनुहोस्।"}]}
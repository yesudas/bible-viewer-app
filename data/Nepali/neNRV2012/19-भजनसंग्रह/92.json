{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":92,"verses":[{"number":1,"verse":"( परमेश्‍वरको स्‍तुतिगान) शबाथको निम्‍ति एक भजन [1] परमप्रभुको प्रशंसा गर्नु, र हे सर्वोच्‍च, तपाईंको नाउँमा भजन गाउनु असल कुरा हो।"},{"number":2,"verse":"बिहान तपाईंका करुणाको, र राती तपाईंको विश्‍वसनीयताको घोषणा गर्नु,"},{"number":3,"verse":"तथा दश तारे सारङ्गी र वीणाको मृदु लयमा तपाईंको स्‍तुति गर्नु असल कुरा हो।"},{"number":4,"verse":"किनकि हे परमप्रभु, तपाईंले आफ्‍ना कामद्वारा मलाई आनन्‍दित तुल्‍याउनुभएको छ, तपाईंका हातका कार्यहरू हेरेर म हर्षले गाउँछु।"},{"number":5,"verse":"हे परमप्रभु, तपाईंका कार्यहरू कति महान् छन्, तपाईंका विचारहरू कति गम्‍भीर छन्!"},{"number":6,"verse":"विवेकहीन मानिसले यो जान्‍न सक्‍दैन, र मूर्खले यो बुझ्‍न सक्‍दैन:"},{"number":7,"verse":"यद्यपि दुष्‍टहरू घाँसजस्‍तै मौलाउँछन्, र सबै दुष्‍टहरूको फलिफाप हुन्‍छ, तर तिनीहरू सधैँको निम्‍ति नष्‍ट पारिनेछन्।"},{"number":8,"verse":"तर तपाईं हे परमप्रभु, सदाको निम्‍ति उच्‍चमा विराजमान हुनुहुन्‍छ।"},{"number":9,"verse":"किनकि हे परमप्रभु, तपाईंका शत्रुहरू अवश्‍य नष्‍ट हुनेछन्, तपाईंका शत्रुहरू निश्‍चयनै नष्‍ट हुनेछन्, सबै दुष्‍टाचारीहरू तितरबितर हुनेछन्।"},{"number":10,"verse":"तपाईंले मलाई जङ्गली साँढ़ेको जत्तिकै शक्ति दिनुभएको छ, उत्तम तेलले मेरो अभिषेक भएको छ।"},{"number":11,"verse":"मेरा आँखाले मेरा शत्रुहरूको हार भएको देखेका छन्, मेरा कानले मेरा दुष्‍ट शत्रुहरू लखेटिएका कुरा सुनेका छन्।"},{"number":12,"verse":"धर्मीचाहिँ खजूरको बोटझैँ लहलह हुन्‍छ, तिनीहरू लेबनानको देवदारुजस्‍तै बढ्छन्,"},{"number":13,"verse":"तिनीहरू परमप्रभुको भवनमा रोपिएका हुन्‍छन्, हाम्रा परमेश्‍वरका चोकहरूमा तिनीहरू मौलाउँछन्।"},{"number":14,"verse":"बुढ़ेसकालमा पनि तिनीहरू फलदायी हुन्‍छन्, र तिनीहरू ताजा र हरिया रहन्‍छन्,"},{"number":15,"verse":"र घोषणा गर्छन्, परमप्रभु भला हुनुहुन्‍छ। उहाँ मेरो चट्टान हुनुहुन्‍छ, र उहाँमा केही दुष्‍टता छैन।"}]}
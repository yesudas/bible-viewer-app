{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":64,"verses":[{"number":1,"verse":"( रक्षाको निम्‍ति प्रार्थना) सङ्गीत-निर्देशकको निम्‍ति दाऊदको भजन [1] मैले उजूर गर्दा मेरो पुकारा सुन्‍नुहोस्, हे परमेश्‍वर, शत्रुको डरबाट मेरो ज्‍यानलाई जोगाइदिनुहोस्।"},{"number":2,"verse":"दुष्‍टहरूको गुप्‍त योजनाबाट र कुकर्मीहरूका समूहको षड्यन्‍त्रबाट मलाई लुकाउनुहोस्।"},{"number":3,"verse":"तिनीहरू आफ्‍ना जिब्रालाई तरवारझैँ धार लगाउँछन्, र तिनीहरूका वचन घातक काँड़झैँ ताक्‍छन्।"},{"number":4,"verse":"निर्दोषलाई तिनीहरू ढुकेर हान्‍छन्, डरैविना अचानक त्‍यसलाई हान्‍छन्।"},{"number":5,"verse":"तिनीहरू आफ्‍ना दुष्‍ट षड्यन्‍त्रमा एक-अर्कालाई प्रोत्‍साहन दिन्‍छन्, पासो गुप्‍तमा थाप्‍ने मतो तिनीहरू गर्छन्। तिनीहरू भन्‍छन्, “कसले हामीलाई देख्‍छ र?”"},{"number":6,"verse":"तिनीहरू अन्‍यायको षड्यन्‍त्र रच्‍तछन् र भन्‍छन्, “हामीले सिद्ध योजना बनाएका छौं।” साँच्‍चै, मानिसका मन र हृदय धूर्त हुन्‍छन्।"},{"number":7,"verse":"तर परमेश्‍वरले काँड़हरूले तिनीहरूमाथि हान्‍नुहुनेछ, तिनीहरू अचानक घायल हुनेछन्।"},{"number":8,"verse":"तिनीहरूका जिब्रो तिनीहरूकै विरुद्ध उहाँले फर्काइदिनुहुनेछ, र तिनीहरूलाई नाश गर्नुहुनेछ। तिनीहरूलाई देख्‍ने सबैले गिल्‍ला गर्दै मुन्‍टो हल्‍लाउनेछन्।"},{"number":9,"verse":"सबै मनुष्‍य-जाति भयभीत हुनेछन्, तिनीहरूले परमेश्‍वरका कामको घोषणा गर्नेछन्, र उहाँले गर्नुभएको काममाथि ध्‍यान दिनेछन्।"},{"number":10,"verse":"धर्मीहरू परमप्रभुमा आनन्‍दित होऊन्, र उहाँमा शरण लिऊन्। सोझो हृदय भएकाहरू सबैले उहाँको प्रशंसा गरून्।"}]}
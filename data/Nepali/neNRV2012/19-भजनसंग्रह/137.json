{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":137,"verses":[{"number":1,"verse":"( बेबिलोन देशमा निर्वासितहरूको गीत) बेबिलोनका नदीहरूका किनारमा बसेर, सियोनको स्‍मरण गर्दा हामी रोयौं।"},{"number":2,"verse":"त्‍यहाँका बैँसका रूखहरूमा हामीले आफ्‍ना वीणाहरू झुण्‍ड्यायौं।"},{"number":3,"verse":"किनकि हामीलाई कैद गरेर लानेहरूले त्‍यहाँ हामीलाई गीत गाउन लाए, र हामीलाई सास्ती दिनेहरूले हामीबाट आनन्‍दका गीतको माग गरे। तिनीहरूले भने, “हाम्रा निम्‍ति सियोनका गीतमध्‍ये एउटा गीत गाओ।”"},{"number":4,"verse":"बिरानो देशमा परमप्रभुका गीत हामी कसरी गाउन सक्‍छौं?"},{"number":5,"verse":"हे यरूशलेम, मैले तँलाई बिर्सेको भए, मेरो दाहिने हातले आफ्‍नो सीप भुलोस्।"},{"number":6,"verse":"मैले तँलाई नसम्‍झेको भए, यदि मैले यरूशलेमलाई मेरो सर्वश्रेष्‍ठ आनन्‍द नठानेको भए, मेरो जिब्रो तालुमा टाँसिजाओस्।"},{"number":7,"verse":"यरूशलेमको पतन भएको दिन, हे परमप्रभु, एदोमीहरूले के काम गरे, स्‍मरण गर्नुहोस्। तिनीहरूले चीत्‍कार गरे, “यसलाई भत्‍काओ, जगैदेखि त्‍यसको विध्‍वंस गर।”"},{"number":8,"verse":"विनाश निश्‍चित भएकी हे बेबिलोनकी छोरी, ( ) तैंले हामीमाथि जे गरिस्, त्‍यसको लागि तँमाथि प्रतिशोध लिने धन्‍यको हो,"},{"number":9,"verse":"त्‍यो जसले तेरा ससाना बच्‍चाहरूलाई समातेर, चट्टानमा पछार्दछ।"}]}
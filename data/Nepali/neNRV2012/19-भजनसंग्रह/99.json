{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":99,"verses":[{"number":1,"verse":"( परमेश्‍वर न्‍यायप्रिय राजा) परमप्रभुले राज्‍य गर्नुहुन्‍छ, ( ) जाति-जातिहरू कम्‍पायमान होऊन्। उहाँ करूबहरूका बीचमा विराजमान हुनुहुन्‍छ, पृथ्‍वी हल्‍लिउठोस्।"},{"number":2,"verse":"परमप्रभु सियोनमा महान् हुनुहुन्‍छ, र उहाँ सबै जातिहरूमाथि सर्वोच्‍च हुनुहुन्‍छ।"},{"number":3,"verse":"तिनीहरूले तपाईंको महान् र भय मान्‍नुपर्ने नाउँको प्रशंसा गरून्— उहाँ पवित्र हुनुहुन्‍छ।"},{"number":4,"verse":"राजा सर्वशक्तिमान् हुनुहुन्‍छ, उहाँ न्‍याय मन पराउनुहुन्‍छ— तपाईंले निष्‍पक्षता स्‍थापित गर्नुभएको छ, तपाईंले याकूबमा न्‍याय र धार्मिकता सम्‍पन्‍न गर्नुभएको छ।"},{"number":5,"verse":"परमप्रभु हाम्रा परमेश्‍वरको नाउँ उच्‍च पार, र उहाँको पाउदानमा आराधना गर, उहाँ पवित्र हुनुहुन्‍छ।"},{"number":6,"verse":"मोशा र हारून उहाँका पूजाहारीहरूमध्‍येका थिए, र परमप्रभुको पुकारा गर्नेहरूमध्‍येका शमूएल थिए। तिनीहरूले परमप्रभुको पुकारा गरे, र उहाँले तिनीहरूलाई जवाफ दिनुभयो।"},{"number":7,"verse":"उहाँले बादलको खामोबाट तिनीहरूसित बोल्‍नुभयो। ( ) उहाँले तिनीहरूलाई दिनुभएको कानून र विधिहरू तिनीहरूले पालन गरे।"},{"number":8,"verse":"हे परमप्रभु हाम्रा परमेश्‍वर, तपाईंले तिनीहरूलाई जवाफ दिनुभयो, तपाईं इस्राएलीहरूका निम्‍ति क्षमाशील परमेश्‍वर हुनुहुन्‍थ्‍यो, यद्यपि तपाईंले तिनीहरूका दुष्‍ट कामहरूको बदला पनि दिनुभयो।"},{"number":9,"verse":"परमप्रभु हाम्रा परमेश्‍वरको नाउँ उच्‍च पार, र उहाँको पवित्र पर्वतमा उपासना गर, किनकि परमप्रभु हाम्रा परमेश्‍वर पवित्र हुनुहुन्‍छ।"}]}
{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":59,"verses":[{"number":1,"verse":"( शत्रुहरूबाट छुटकाराको निम्‍ति प्रार्थना) सङ्गीत-निर्देशकको निम्‍ति “विनाश नहोस्” को रागअनुसार दाऊदको मिक्‍ताम [1] मलाई मेरा शत्रुहरूबाट छुटाउनुहोस्, हे मेरा परमेश्‍वर, मेरो विरुद्धमा खड़ा हुनेहरूबाट मलाई रक्षा गर्नुहोस्।"},{"number":2,"verse":"कुकर्मीहरूबाट मलाई छुटकारा दिनुहोस्, र रक्त-प्‍यासी मानिसहरूबाट मलाई बचाउनुहोस्।"},{"number":3,"verse":"हेर्नुहोस्, तिनीहरू कसरी मेरो प्राण लिनलाई ढुकेर बसेका छन्। ( ) हे परमप्रभु, मेरो कसूरैविना अथवा पापैविना क्रूर मानिसहरू मेरो विरुद्धमा षड्यन्‍त्र गर्दछन्।"},{"number":4,"verse":"मेरो कसूरैविना तिनीहरू मलाई आक्रमण गर्न तयार छन्। मलाई सहायता गर्न उठ्नुहोस्, मेरो दशामाथि दृष्‍टि गर्नुहोस्।"},{"number":5,"verse":"हे सर्वशक्तिमान् परमप्रभु परमेश्‍वर, इस्राएलका परमेश्‍वर, सबै जातिहरूलाई दण्‍ड दिन जाग्‍नुहोस्, दुष्‍ट विश्‍वासघातीहरूमाथि कुनै दया नदेखाउनुहोस्। सेला"},{"number":6,"verse":"साँझैपिच्‍छे तिनीहरू कुकुरहरूझैँ ङ्वार्र-ङ्वार्र गर्दै, सहरको चारैतिर घुम्‍छन्।"},{"number":7,"verse":"हेर्नुहोस्, तिनीहरू मुखबाट के निकाल्‍छन्, तिनीहरू ओठबाट तरवार निकाल्‍छन्, अनि तिनीहरू भन्‍छन्, “सुन्‍ने को छ?”"},{"number":8,"verse":"तर तपाईं, हे परमप्रभु, तिनीहरूमाथि हाँस्‍नुहुन्‍छ। सबै जातिहरूको तपाईं उपहास गर्नुहुन्‍छ।"},{"number":9,"verse":"हे मेरा शक्ति, म तपाईंलाई हेर्छु, हे परमेश्‍वर, तपाईं मेरो किल्‍ला,"},{"number":10,"verse":"मेरा प्रेमी परमेश्‍वर हुनुहुन्‍छ। परमेश्‍वर मेरो अगि जानुहुन्‍छ, र मलाई निन्‍दा गर्नेहरूमाथि विजयमा हेर्न दिनुहुन्‍छ।"},{"number":11,"verse":"तर हे परमप्रभु, हाम्रो ढाल, तिनीहरूलाई नमार्नुहोस्, नत्रता मेरा प्रजाले बिर्सनेछन्। तपाईंको आफ्‍नो सामर्थ्‍यले तिनीहरूलाई छिन्‍नभिन्‍न पारेर तिनीहरूलाई होच्‍याउनुहोस्।"},{"number":12,"verse":"तिनीहरूका मुखका पाप र ओठका शब्‍दहरूको कारण तिनीहरू आफ्‍नो अहङ्कारमा फसून्। तिनीहरूले सरापेका र झूट बोलेका कारण,"},{"number":13,"verse":"तिनीहरूलाई क्रोधले भस्‍म पार्नुहोस्, तिनीहरू निमिट्यान्‍न नभएसम्‍म नाश गर्नुहोस्। तब पृथ्‍वीको अन्‍त्‍यसम्‍मै मानिसहरूले जान्‍नेछन्, कि परमेश्‍वरले याकूबमाथि राज्‍य गर्नुहुन्‍छ। सेला"},{"number":14,"verse":"हरेक साँझ तिनीहरू कुकुरहरूझैँ ङ्वार्र-ङ्वार्र गर्दै, सहरको चारैतिर घुम्‍छन्।"},{"number":15,"verse":"आहारको खोजीमा तिनीहरू डुलिहिँड्छन्, अनि तृप्‍त नहुँदा तिनीहरू कराउँछन्।"},{"number":16,"verse":"तर मचाहिँ तपाईंका शक्तिको स्‍तुति गाउनेछु, बिहानै तपाईंका प्रेमको प्रशंसा गाउनेछु, किनकि तपाईं मेरो किल्‍ला, र मेरो दु:खको दिनमा शरणस्‍थान हुनुहुन्‍छ।"},{"number":17,"verse":"हे मेरा शक्ति, म तपाईंको स्‍तुति गाउनेछु, हे परमेश्‍वर, तपाईं मेरो किल्‍ला, मेरा प्रेमी परमेश्‍वर हुनुहुन्‍छ।"}]}
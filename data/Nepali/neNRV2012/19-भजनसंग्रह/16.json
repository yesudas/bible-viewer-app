{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":16,"verses":[{"number":1,"verse":"( परमेश्‍वरमा भरोसाको प्रार्थना) दाऊदको मिक्‍ताम [1] मलाई रक्षा गर्नुहोस्, हे परमेश्‍वर, किनकि मैले तपाईंमा शरण लिएको छु।"},{"number":2,"verse":"मैले परमप्रभुलाई भनेको छु, “तपाईं मेरा प्रभु हुनुहुन्‍छ। तपाईंबाहेक मेरो निम्‍ति अरू कुनै राम्रो कुरा छैन।”"},{"number":3,"verse":"देशमा भएका पवित्र जनहरूचाहिँ तेजस्‍वी छन्, तिनीहरूमा नै मेरो सम्‍पूर्ण आनन्‍द छ।"},{"number":4,"verse":"अरू देवताको अनुसरण गर्नेहरूले आफ्‍ना दु:ख बढ़ाउँछन्। ती देवताहरूलाई रक्त-बलि म चढ़ाउनेछैनँ, अनि तिनीहरूका नाउँ मेरो ओठले उच्‍चारण गर्नेछैन।"},{"number":5,"verse":"परमप्रभु, तपाईंले मेरो हिस्‍सा र कचौरा छुट्ट्याइदिनुभएको छ। तपाईंले मेरो भाग सुरक्षित राखिदिनुभएको छ।"},{"number":6,"verse":"सिमानाका रेखाहरू मेरो निम्‍ति रमणीय स्‍थानमा परेका छन्। साँच्‍चै, मैले आनन्‍दमय पैतृक-सम्‍पत्ति पाएको छु।"},{"number":7,"verse":"मलाई सल्‍लाह दिनुहुने परमप्रभुको प्रशंसा म गर्नेछु। मेरो हृदयले राती पनि मलाई अर्ती दिन्‍छ।"},{"number":8,"verse":"मैले परमप्रभुलाई सधैँ मेरो सामुन्‍ने राखेको छु। ( ) उहाँ मेरो दाहिने हाततर्फ हुनुहुन्‍छ, यसकारण म डग्‍नेछैनँ।"},{"number":9,"verse":"यसकारण मेरो हृदय आनन्‍दित छ, अनि मेरो जिब्रो हर्षित हुन्‍छ। मेरो शरीर पनि सुरक्षित रहन्‍छ।"},{"number":10,"verse":"किनभने तपाईंले मेरो प्राणलाई चिहानमा ( हिब्रू: पातालमा) छोड्नुहुनेछैन, ( ) न त तपाईंले आफ्‍ना पवित्र जनको शरीर कुहुन दिनुहुनेछ।"},{"number":11,"verse":"तपाईंले मलाई जीवनको मार्ग देखाउनुभएको छ। तपाईंको उपस्‍थितिद्वारा तपाईंले आनन्‍दले मलाई गद्गद् पार्नुहुनेछ। तपाईंको दाहिने बाहुलीमा अनन्‍त आनन्‍द छ।"}]}
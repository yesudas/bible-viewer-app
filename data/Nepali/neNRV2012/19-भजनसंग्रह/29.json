{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":29,"verses":[{"number":1,"verse":"( आँधीबेहेरीमा प्रभुको आवाज) दाऊदको भजन [1] हे परमेश्‍वरका बलिष्‍ठ हो, ( ) परमप्रभुकै गुणानुवाद गर, परमप्रभुलाई महिमा र शक्तिको श्रेय देओ।"},{"number":2,"verse":"परमप्रभुको नाउँलाई सुहाउँदो महिमाको श्रेय उहाँलाई देओ। उहाँको पवित्रताले सुशोभित भएर परमप्रभुको आराधना गर।"},{"number":3,"verse":"परमप्रभुको वाणी पानीहरूमाथि छ, महिमाका परमेश्‍वर गर्जनुहुन्‍छ, परमप्रभु शक्तिशाली पानीहरूमाथि गर्जनुहुन्‍छ।"},{"number":4,"verse":"परमप्रभुको वाणी शक्तिशाली छ, परमप्रभुको आवाज प्रतापी छ।"},{"number":5,"verse":"परमप्रभुको आवाजले देवदारुहरू भाँचिन्‍छन्। परमप्रभुले लेबनानका देवदारुहरू टुक्रा-टुक्रा पार्नुहुन्‍छ।"},{"number":6,"verse":"उहाँले लेबनानका पर्वतहरूलाई बाछालाई जस्‍तै, र सिरिओन पर्वतलाई ( अर्थात “हेर्मोन डाँडा”) जङ्गली साँढ़ेजस्‍तै उफार्नुहुन्‍छ।"},{"number":7,"verse":"परमप्रभुको वाणीले बिजुलीका चमकसहित प्रहार गर्छ।"},{"number":8,"verse":"परमप्रभुको वाणीले मरुभूमिलाई हल्‍लाउँछ, परमप्रभुले कादेशको मरुभूमिलाई कम्‍पित पार्दछ।"},{"number":9,"verse":"परमप्रभुको वाणीले फलाँटका रूखहरूलाई बङ्ग्याइदिन्‍छ, र जङ्गल लाछलुछ पारेर उजाड तुल्‍याउँदछ। अनि उहाँको मन्‍दिरमा सबै “महिमा!” भन्‍दै कराउँछन्।"},{"number":10,"verse":"परमप्रभु बाढ़ीमाथि विराजमान हुनुहुन्‍छ। परमप्रभु सदासर्वदा राजाजस्‍तै सिंहासनमा विराजमान हुनुहुन्‍छ।"},{"number":11,"verse":"परमप्रभुले आफ्‍ना मानिसहरूलाई शक्ति प्रदान गर्नुहुन्‍छ, परमप्रभु आफ्‍ना मानिसहरूलाई शान्‍तिको वरदान दिनुहुन्‍छ।"}]}
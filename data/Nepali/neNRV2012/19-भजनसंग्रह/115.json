{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":115,"verses":[{"number":1,"verse":"( परमप्रभु साँचो परमेश्‍वर) हाम्रो होइन, हे परमप्रभु, हाम्रो होइन, तर तपाईंको करुणा र विश्‍वसनीयताको खातिर तपाईंको आफ्‍नै नाउँको महिमा होस्।"},{"number":2,"verse":"जातिहरूले किन यसो भन्‍छन्, “तिनीहरूका परमेश्‍वर कहाँ छन्?”"},{"number":3,"verse":"हाम्रा परमेश्‍वर स्‍वर्गमा हुनुहुन्‍छ, उहाँले जे चाहनुहुन्‍छ त्‍यही गर्नुहुन्‍छ।"},{"number":4,"verse":"तर तिनीहरूका मूर्तिहरू मानिसहरूका हातले कुँदिएका, ( ; ) सुन र चाँदीका कलाहरू मात्र हुन्।"},{"number":5,"verse":"तिनीहरूका मुख छन्, तर बोल्‍न सक्‍दैनन्। आँखा छन्, तर देख्‍न सक्‍दैनन्।"},{"number":6,"verse":"कान छन्, तर सुन्‍न सक्‍दैनन्। नाक छन्, तर सुँघ्‍न सक्‍दैनन्।"},{"number":7,"verse":"हात छन्, तर छाम्‍न सक्‍दैनन्। खुट्टा छन्, तर हिँड्न सक्‍दैनन्। तिनीहरू आफ्‍ना गलाबाट कुनै आवाजै निकाल्‍न सक्‍दैनन्।"},{"number":8,"verse":"तिनीहरूलाई बनाउनेहरू पनि तिनीहरूजस्‍तै हुनेछन्। र तिनीहरूमाथि भरोसा राख्‍नेहरू पनि सबै उस्‍तै हुनेछन्।"},{"number":9,"verse":"हे इस्राएलको घराना, तिमीले परमप्रभुमा भरोसा राख— तिनीहरूका सहायक र ढाल उहाँ नै हुनुहुन्‍छ।"},{"number":10,"verse":"हे हारूनको वंश, परमेश्‍वरमा भरोसा राख्— तिनीहरूका सहायक र ढाल उहाँ नै हुनुहुन्‍छ।"},{"number":11,"verse":"तिमीहरू, जो परमप्रभुको भय मान्‍छौ, उहाँमा भरोसा राख: तिनीहरूका सहायक र ढाल उहाँ नै हुनुहुन्‍छ।"},{"number":12,"verse":"परमप्रभुले हामीलाई सम्‍झनुहुन्‍छ, र हामीलाई आशीर्वाद दिनुहुनेछ। उहाँले इस्राएलको घरानालाई आशीर्वाद दिनुहुनेछ, उहाँले हारूनको वंशलाई आशीर्वाद दिनुहुनेछ।"},{"number":13,"verse":"ठूला र साना दुवै परमप्रभुका भय मान्‍नेहरूलाई ( ; ) उहाँले आशीर्वाद दिनुहुनेछ।"},{"number":14,"verse":"परमप्रभुले तिमीहरूलाई वृद्धि गरून्, तिमीहरू र तिमीहरूका सन्‍तानलाई।"},{"number":15,"verse":"स्‍वर्ग र पृथ्‍वी सृजनुहुने परमप्रभुबाट तिमीहरूलाई आशिष् मिलोस्।"},{"number":16,"verse":"सर्वोच्‍च स्‍वर्ग त परमप्रभुकै हो, तर पृथ्‍वीचाहिँ उहाँले मानिस-जातिलाई प्रदान गर्नुभएको छ।"},{"number":17,"verse":"मृतकहरूले परमप्रभुको प्रशंसा गर्दैनन्, मृत-लोकमा जानेहरूले उहाँको प्रशंसा गर्दैनन्।"},{"number":18,"verse":"तर हामी त अहिले र सदासर्वदा परमप्रभुको स्‍तुति गर्दछौं। परमप्रभुको प्रशंसा गर!"}]}
{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":84,"verses":[{"number":1,"verse":"( परमेश्‍वरको वासस्‍थानमा उपासना गर्ने तृष्‍णा) सङ्गीत-निर्देशकको निम्‍ति गित्तितअनुसार कोरहवंशीको भजन [1] हे सर्वशक्तिमान् परमप्रभु, तपाईंको वासस्‍थान कति मनोहर छ।"},{"number":2,"verse":"परमप्रभुका मन्‍दिरको निम्‍ति मेरो प्राण इच्‍छुक छ, र मूर्च्‍छै पनि पर्छ। मेरो हृदय र मेरो शरीर दुवैले जीवित परमेश्‍वरको पुकारा गर्दछ।"},{"number":3,"verse":"हे सर्वशक्तिमान् परमप्रभु, मेरा राजा अनि मेरा परमेश्‍वर, तपाईंका वेदीको नजिक भँगेरीले पनि बसेरा पाउँछे, अनि गौँथलीले गुँड़ बनाउँछे, जहाँ आफ्‍ना बचेरोहरूलाई राख्‍छे।"},{"number":4,"verse":"तपाईंको वासस्‍थानमा बस्‍ने धन्‍यका हुन्, तिनीहरू सदैव तपाईंको प्रशंसा गर्छन्। सेला"},{"number":5,"verse":"तिनीहरू धन्‍यका हुन्, जसको बल तपाईंमा छ, जसले आफ्‍ना हृदयमा सियोन जाने निधो गरेका छन्।"},{"number":6,"verse":"तिनीहरू बाकाको बेँसी भएर जाँदा, तिनीहरूले त्‍यसलाई जलस्रोत बनाउँछन्, शरद् ऋतुको वर्षाले त्‍यहाँ तलाउहरू बन्‍दछन्।"},{"number":7,"verse":"तिनीहरूले बलमाथि बल प्राप्‍त गर्छन्, जबसम्‍म प्रत्‍येक सियोनमा परमेश्‍वरको सामुन्‍ने उपस्‍थित हुनेछैन।"},{"number":8,"verse":"हे परमप्रभु सर्वशक्तिमान् परमेश्‍वर, मेरो प्रार्थना सुन्‍नुहोस्। हे याकूबका परमेश्‍वर, मेरो कुरा सुन्‍नुहोस्। सेला"},{"number":9,"verse":"हे परमेश्‍वर, हाम्रो ढाल हेर्नुहोस्, र आफ्‍ना अभिषिक्तमाथि निगाह राख्‍नुहोस्।"},{"number":10,"verse":"तपाईंको मन्‍दिरभित्रको एक दिन अरू ठाउँका हजार दिनभन्‍दा उत्तम छ। दुष्‍टहरूका पालमा बस्‍नुभन्‍दा बरु मेरा परमेश्‍वरका भवनको ढोके हुनलाई मलाई मन पर्छ।"},{"number":11,"verse":"किनकि परमप्रभु परमेश्‍वर सूर्य र ढाल हुनुहुन्‍छ, परमप्रभुले निगाह र इज्‍जत प्रदान गर्नुहुन्‍छ। सत्‍य मार्गमा हिँड्नेहरूलाई परमप्रभुले कुनै भलो थोकबाट वञ्‍चित राख्‍नुहुन्‍न।"},{"number":12,"verse":"हे सर्वशक्तिमान् परमप्रभु, तपाईंमा भरोसा राख्‍ने मानिस धन्‍यको हो।"}]}
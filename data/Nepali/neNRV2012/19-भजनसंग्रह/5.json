{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":5,"verses":[{"number":1,"verse":"( सुरक्षाको निम्‍ति प्रार्थना) सङ्गीत-निर्देशकको निम्‍ति बाँसुरीको साथमा गाउने दाऊदको भजन [1] हे परमप्रभु, मेरा वचनहरूमा कान थाप्‍नुहोस्! मेरो सुस्‍केरामा ध्‍यान दिनुहोस्!"},{"number":2,"verse":"हे मेरा राजा, हे मेरा परमेश्‍वर, मेरो दुहाई सुनिदिनुहोस्, किनकि तपाईंमा नै म प्रार्थना गर्दछु।"},{"number":3,"verse":"हे परमप्रभु, बिहानै तपाईंले मेरो सोर सुन्‍नुहुन्‍छ। सबेरै तपाईंको अगि मेरो प्रार्थना राख्दछु, र आशामा पर्खन्‍छु।"},{"number":4,"verse":"तपाईं दुष्‍टतामा प्रसन्‍न हुने परमेश्‍वर हुनुहुन्‍न। खराबी तपाईंमा वास गर्न सक्‍दैन।"},{"number":5,"verse":"घमण्‍डी मानिस तपाईंको सामु टिक्‍नै सक्‍दैन। दुष्‍ट काम गर्नेहरू सबैलाई तपाईं घृणा गर्नुहुन्‍छ।"},{"number":6,"verse":"झूट बोल्‍नेहरूलाई तपाईं नाश गर्नुहुन्‍छ। परमप्रभुले हत्‍याराहरू र छल गर्नेहरूलाई घृणा गर्नुहुन्‍छ।"},{"number":7,"verse":"तर मचाहिँ तपाईंको अपार कृपाको कारणद्वारा, तपाईंको भवनभित्र पस्‍नेछु। भक्तिसाथ तपाईंको पवित्र मन्‍दिरतिर फर्की दण्‍डवत् गर्नेछु।"},{"number":8,"verse":"हे परमप्रभु, मेरा शत्रुहरूका कारणले गर्दा तपाईंको धार्मिकतामा मलाई डोर्‍याउनुहोस्। तपाईंको मार्ग मेरो सामुन्‍ने सोझो पारिदिनुहोस्।"},{"number":9,"verse":"तिनीहरूको मुखमा सत्‍यता छैन, ( ) अनि तिनीहरूको हृदय दुष्‍टताले भरिएको छ। तिनीहरूको घोक्रो खुला चिहान हो, अनि आफ्‍नो जिब्रोले तिनीहरू छलका कुरा बोल्‍छन्।"},{"number":10,"verse":"हे परमेश्‍वर, तिनीहरूलाई दोषी ठहराउनुहोस्। आफ्‍नै जाल तिनीहरूका पतनको कारण होस्। तिनीहरूका अनेक अपराधको कारण तिनीहरूलाई त्‍यागिदिनुहोस्। किनकि तिनीहरूले तपाईंको विरुद्धमा विद्रोह गरेका छन्।"},{"number":11,"verse":"तर तपाईंमा शरण लिनेहरूचाहिँ रमाऊन्, र तिनीहरू सधैँ हर्षले गाऊन्। तपाईंले नै तिनीहरूको रक्षा गर्नुहोस्, र तपाईंको नाउँलाई प्रेम गर्नेहरू तपाईंमा आनन्‍दित होऊन्।"},{"number":12,"verse":"किनकि हे परमप्रभु, तपाईंले धर्मीहरूलाई आशिष् दिनुहुन्‍छ, ढालले रक्षा गरेझैँ आफ्‍नो कृपा-दृष्‍टिले तिनीहरूलाई घेरिराख्‍नुहुन्‍छ।"}]}
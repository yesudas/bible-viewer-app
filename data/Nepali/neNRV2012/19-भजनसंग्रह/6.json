{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":6,"verses":[{"number":1,"verse":"( सङ्कष्‍टमा कृपाको निम्‍ति प्रार्थना) सङ्गीत-निर्देशकको निम्‍ति तार-वाद्यमा शिमिनिथअनुसार दाऊदको भजन [1] हे परमप्रभु, तपाईंको क्रोधमा मलाई नहप्‍काउनुहोस्, ( ) तपाईंको रोषमा मलाई ताड़ना नदिनुहोस्।"},{"number":2,"verse":"ममाथि दया गर्नुहोस्, हे परमप्रभु, किनभने म अति दुर्बल छु। हे परमप्रभु, मलाई निको पार्नुहोस्, किनकि मेरा हाड़हरूमा पीडा छ।"},{"number":3,"verse":"मेरो प्राण पनि साह्रै बेचैनीमा छ। कहिलेसम्‍म, हे परमप्रभु, कहिलेसम्‍म पर्खनु?"},{"number":4,"verse":"मतिर फर्कनुहोस्, हे परमप्रभु, मेरो प्राणलाई छुटकारा दिनुहोस्। तपाईंको अचूक कृपाको खातिर मेरो उद्धार गरिदिनुहोस्।"},{"number":5,"verse":"मृत्‍युमा तपाईंको सम्‍झना हुँदैन, पातालमा कसले तपाईंको प्रशंसा गर्न सक्‍छ र?"},{"number":6,"verse":"आफ्‍नो आर्तनादले थाकेर म लाचार भएको छु, हरेक रात म रोएर मेरो ओछ्यान भिजाउँछु।"},{"number":7,"verse":"शोकले गर्दा मेरा आँखा धमिला भएका छन्। मेरा शत्रुहरूले गर्दा ती कमजोर भएका छन्।"},{"number":8,"verse":"हे सबै कुकर्मी हो, मबाट दूर होओ! ( ; ) किनकि म रोएको परमप्रभुले सुन्‍नुभएको छ।"},{"number":9,"verse":"परमप्रभुले कृपाको निम्‍ति मेरो पुकार सुन्‍नुभएको छ, मेरो प्रार्थना परमप्रभुले ग्रहण गर्नुहुन्‍छ।"},{"number":10,"verse":"मेरा सबै शत्रुहरू शर्ममा पर्नेछन्, र ज्‍यादै घबराउनेछन्, र पलभरमा लज्‍जित भएर पछि हट्नेछन्।"}]}
{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":78,"verses":[{"number":1,"verse":"( आफ्‍नो प्रजालाई परमेश्‍वरले अगुवाइ गर्नुभएको) आसापको मस्‍किल [1] हे मेरा प्रजा, मेरा शिक्षातिर कान लगाओ, मेरो मुखका वचनमाथि ध्‍यान देओ।"},{"number":2,"verse":"म मेरो मुख दृष्‍टान्‍तमा खोल्‍नेछु, ( ) प्राचीनका भेदका कुराहरू सुनाउनेछु,"},{"number":3,"verse":"ती जुन कुराहरू हामीले सुनेका र जानेका छौं, र जुन कुरा हाम्रा पिता-पुर्खाहरूले हामीलाई भनेका छन्।"},{"number":4,"verse":"हामी यी कुराहरू तिनीहरूका छोराछोरीहरूबाट लुकाएर राख्‍नेछैनौं, तर आउने पुस्‍तालाई परमप्रभुका महिमामय कार्यहरू र उहाँको सामर्थ्‍य अनि उहाँले गर्नुभएका आश्‍चर्यपूर्ण कामहरूको वर्णन गर्नेछौं।"},{"number":5,"verse":"उहाँले याकूबको निम्‍ति कानूनहरू कायम राख्‍नुभयो, र इस्राएलमा एउटा व्‍यवस्‍था स्‍थापना गर्नुभयो। आफ्‍ना सन्‍तानहरूलाई यी कुरा सिकाऊन् भनेर, उहाँले हाम्रा पिता-पुर्खाहरूलाई हुकुम दिनुभयो,"},{"number":6,"verse":"कि आउँदो पुस्‍ताले यी कुरा जानून्, र अझ नजन्‍मेका शिशुहरूले पनि यी कुरा जानून्, र तिनीहरूले आफ्‍ना सन्‍तानलाई पनि यी कुरा भनून्।"},{"number":7,"verse":"यसरी तिनीहरूले परमेश्‍वरमा भरोसा राख्‍नेथिए, र उहाँका कार्यहरू बिर्सनेथिएनन्, तर उहाँका आज्ञाहरू पालन गर्नेथिए।"},{"number":8,"verse":"तिनीहरू आफ्‍ना पिता-पुर्खाझैँ हठी र विद्रोही पुस्‍ता नहोऊन्, जसका हृदयहरू परमेश्‍वरतर्फ बफादार थिएनन्, र जसका आत्‍मा परमेश्‍वरतर्फ विश्‍वस्‍त थिएनन्।"},{"number":9,"verse":"एफ्राइमका मानिसहरू धनुले सुसज्‍जित थिए, तर लड़ाइँको दिनमा तिनीहरूले पिठिउँ फर्काए।"},{"number":10,"verse":"तिनीहरूले परमेश्‍वरको करार पालन गरेनन्, र उहाँको व्‍यवस्‍थामा चल्‍न इन्‍कार गरे।"},{"number":11,"verse":"तिनीहरूले उहाँका कामहरूलाई बिर्से, ती आश्‍चर्य कामहरू जुन उहाँले तिनीहरूलाई देखाउनुभएको थियो।"},{"number":12,"verse":"तिनीहरूका पिता-पुर्खाका नजरको सामुन्‍ने ( ) उहाँले मिश्रदेशमा र सोअनको मैदानमा अचम्‍म-अचम्‍मका कामहरू गर्नुभयो।"},{"number":13,"verse":"उहाँले समुद्रलाई दुई भाग गर्नुभयो, ( ) र तिनीहरूलाई बीचबाट पारि डोर्‍याउनुभयो, र उहाँले पानीलाई पर्खालझैँ खड़ा गरिदिनुभयो,"},{"number":14,"verse":"दिउँसो उहाँले तिनीहरूलाई बादलले ( ) र रातभरि अग्‍निको प्रकाशले अगुवाइ गर्नुभयो।"},{"number":15,"verse":"उहाँले उजाड-स्‍थानमा चट्टानहरूलाई दुई भाग पार्नुभयो, ( ; ) र सागरमा झैँ प्रशस्‍त पानी पिउन दिनुभयो।"},{"number":16,"verse":"उहाँले चट्टानबाट पानीको धारा निकाल्‍नुभयो, र पानी नदीझैँ बगाउनुभयो।"},{"number":17,"verse":"तर मरुभूमिमा तिनीहरू सर्वोच्‍च प्रभुको विरुद्धमा विद्रोही भई उहाँको विरुद्धमा पाप गरी नै रहे।"},{"number":18,"verse":"आफ्‍नै इच्‍छाबमोजिम खानेकुरा मागेर ( ; ,) तिनीहरूले जानी-जानी परमेश्‍वरको परीक्षा गरे।"},{"number":19,"verse":"तिनीहरूले परमेश्‍वरको विरुद्धमा यस्‍तो वचन बोले, “के परमेश्‍वरले उजाड-भूमिमा खानेकुरा दिन सक्‍नुहुन्‍छ र?"},{"number":20,"verse":"जब उहाँले चट्टानलाई हिर्काउनुभयो, तब पानी फुटिनिस्‍क्‍यो, र खोलाहरू प्रशस्‍त भई बगे। तर के उहाँले हामीलाई भोजन पनि दिन सक्‍नुहुन्‍छ र? के उहाँले आफ्‍ना मानिसहरूका निम्‍ति मासु जुटाउन सक्‍नुहुन्‍छ र?”"},{"number":21,"verse":"जब परमप्रभुले तिनीहरूका कुरा सुन्‍नुभयो, तब उहाँ साह्रै क्रोधित हुनुभयो, र याकूबको विरुद्धमा उहाँको आगो सल्‍क्‍यो, र इस्राएलको विरुद्ध उहाँको क्रोध दन्‍क्‍यो,"},{"number":22,"verse":"किनभने तिनीहरूले परमेश्‍वरमा विश्‍वास गरेनन्, र उहाँको उद्धारमा भरोसा राखेनन्।"},{"number":23,"verse":"तापनि उहाँले माथि आकाशलाई हुकुम दिनुभयो, र स्‍वर्गका ढोकाहरू खोलिदिनुभयो।"},{"number":24,"verse":"उहाँले मानिसहरूका निम्‍ति खानलाई मन्‍न बर्साउनुभयो, ( ) तिनीहरूलाई स्‍वर्गको अन्‍न दिनुभयो।"},{"number":25,"verse":"मानिसहरूले स्‍वर्गदूतहरूको रोटी खाए। परमेश्‍वरले तिनीहरूलाई मनग्‍गे खानेकुरा दिनुभयो।"},{"number":26,"verse":"उहाँले आकाशमा पूर्वीय बतास छोड्नुभयो, र उहाँले आफ्‍नै शक्तिले दक्षिणी बतास चलाउनुभयो।"},{"number":27,"verse":"उहाँले धूलाको कणसरह मासु बर्षाउनुभयो, उड्ने पक्षीहरू समुद्री तटको बालुवाझैँ बर्षाउनुभयो।"},{"number":28,"verse":"उहाँले तिनीहरूको छाउनीभित्र ती पक्षीहरू तिनीहरूका पालको चारैतिर आउन लगाउनुभयो।"},{"number":29,"verse":"तिनीहरूले खाए, र तिनीहरू तृप्‍त भए, किनकि उहाँले तिनीहरूलाई तिनीहरूको इच्‍छाबमोजिम दिनुभएको थियो।"},{"number":30,"verse":"तर तिनीहरूको तृष्‍णा मेटिन अघि, तिनीहरूले खाएका मासु तिनीहरूका मुखैमा हुँदा,"},{"number":31,"verse":"तिनीहरूमाथि परमेश्‍वरको क्रोध दन्‍किउठ्यो। र तिनीहरूमध्‍येका बलवान्हरूलाई उहाँले मार्नुभयो, इस्राएलका युवकहरूलाई निमिट्यान्‍न बनाइदिनुभयो।"},{"number":32,"verse":"यति हुँदा पनि तिनीहरूले पाप गरी नै रहे, उहाँका आश्‍चर्यकर्म हुँदाहुँदै पनि तिनीहरूले विश्‍वास गरेनन्।"},{"number":33,"verse":"यसकारण उहाँले तिनीहरूका दिन व्‍यर्थतामा, र तिनीहरूका वर्षहरूचाहिँ आतङ्कमा लोप गराइदिनुभयो।"},{"number":34,"verse":"जब परमेश्‍वरले तिनीहरूलाई मार्नुभयो, तिनीहरूले उहाँको खोजी गरे, तिनीहरू फेरि यत्‍नसाथ उहाँतिर फर्के।"},{"number":35,"verse":"तिनीहरूलाई याद भयो कि परमेश्‍वर तिनीहरूको चट्टान, र सर्वोच्‍च परमेश्‍वर तिनीहरूका उद्धार गर्ने हुनुहुँदोरहेछ।"},{"number":36,"verse":"तर त्‍यसपछि तिनीहरूले ओठले मात्र उहाँको खुशामद गरे, र आफ्‍ना जिब्राले तिनीहरूले उहाँसित झूट बोले।"},{"number":37,"verse":"तिनीहरूका हृदय उहाँप्रति ईमानदार थिएनन्, उहाँको करारप्रति तिनीहरू विश्‍वस्‍त रहेनन्।"},{"number":38,"verse":"तापनि उहाँचाहिँ दयालु हुनुभएकोले उहाँले तिनीहरूका अपराध क्षमा गर्नुभयो, र तिनीहरूलाई नष्‍ट पार्नुभएन। बारम्बार उहाँले आफ्‍नो क्रोध रोक्‍नुभयो, र उहाँले आफ्‍नो सम्‍पूर्ण क्रोध उत्तेजित पार्नुभएन।"},{"number":39,"verse":"उहाँले यही सम्‍झनुभयो, कि तिनीहरू त शरीर मात्र हुन्, जो सासजस्‍तो निस्‍कन्‍छ र फर्किआउँदैन।"},{"number":40,"verse":"कति पल्‍ट तिनीहरू मरुभूमिमा उहाँको विरुद्ध विद्रोही भए, र उजाड-स्‍थानमा उहाँलाई दु:खित तुल्‍याए।"},{"number":41,"verse":"तिनीहरूले घरीघरी उहाँको परीक्षा गरे, र इस्राएलका परमपवित्रलाई क्रुद्ध तुल्‍याए"},{"number":42,"verse":"तिनीहरूले उहाँको शक्तिलाई स्‍मरण गरेनन्, त्‍यस दिनको पनि सम्‍झना गरेनन्, जुन दिन उहाँले मोल तिरेर तिनीहरूलाई तिनका अत्‍याचारीहरूबाट छुटकारा दिनुभयो,"},{"number":43,"verse":"जुन दिन उहाँले मिश्रदेशमा आफ्‍ना चिन्‍ह देखाउनुभयो, र सोअनको मैदानमा आश्‍चर्यकर्महरू गर्नुभयो।"},{"number":44,"verse":"उहाँले तिनीहरूका नदीहरू रगतमा परिणत गरिदिनुभयो, ( ) र तिनीहरूले नदीको पानी पिउन सकेनन्।"},{"number":45,"verse":"उहाँले तिनीहरूका बीचमा झीँगाहरू पठाउनुभयो, जसले तिनीहरूलाई टोके, ( ,) र भ्‍यागुताहरू, जसले तिनीहरूलाई उजाड पारे।"},{"number":46,"verse":"उहाँले तिनीहरूका फसल फटेंग्राहरूलाई दिनुभयो, ( ) र तिनीहरूका परिश्रमको फल सलहलाई।"},{"number":47,"verse":"उहाँले तिनीहरूका अंगूरका बोटहरू असिनाले, ( ) र तिनीहरूका अञ्‍जीरका बोटहरू तुसारोले नष्‍ट गरिदिनुभयो।"},{"number":48,"verse":"उहाँले तिनीहरूका गाईबस्‍तुको बथानलाई असिनाले, र तिनीहरूका भेड़ाबाख्राको बगाललाई बिजुलीले प्रहार गर्नुभयो।"},{"number":49,"verse":"उहाँले तिनीहरूलाई आफ्‍नो प्रचण्‍ड, क्रोध, कोप, रीस र शत्रुता— अर्थात् विनाशकारी दूतहरूको एक दल पठाउनुभयो।"},{"number":50,"verse":"उहाँले आफ्‍नो क्रोधको एउटा मार्ग तयार गर्नुभयो, र तिनीहरूलाई मृत्‍युबाट बचाउनुभएन, तर तिनीहरूका प्राण महामारीलाई सुम्‍पनुभयो।"},{"number":51,"verse":"उहाँले मिश्रदेशका सबै ज्‍येष्‍ठ सन्‍तानलाई, ( ) हामका पालमा जवानीको पहिलो फललाई मार्नुभयो।"},{"number":52,"verse":"तर उहाँले आफ्‍ना मानिसहरूलाई भेड़ाहरूलाई झैँ बाहिर निकालिल्‍याउनुभयो, ( ) र उहाँले तिनीहरूलाई भेड़ाको बगाललाई झैँ उजाड-स्‍थानको बीचबाट अगुवाइ गर्नुभयो।"},{"number":53,"verse":"उहाँले तिनीहरूलाई सुरक्षासाथ डोर्‍याउनुभयो, ( ) यसैले तिनीहरू डराएनन्। तर तिनीहरूका शत्रुहरूलाई चाहिँ समुद्रले निल्‍यो।"},{"number":54,"verse":"यसरी परमेश्‍वरले तिनीहरूलाई आफ्‍नो पवित्र भूमिको साँधमा ल्‍याउनुभयो, ( ; ) त्‍यही पहाडी देशमा, जो उहाँले आफ्‍नो दाहिने बाहुलीले जित्‍नुभएको थियो।"},{"number":55,"verse":"उहाँले जातिहरूलाई तिनीहरूका सामु लखेटिदिनुभयो, ( ) अनि उनीहरूका जमिन भाग-भाग गरी पैतृक-सम्‍पत्तिझैँ इस्राएलीहरूलाई दिनुभयो, र कुल-कुललाई उनीहरूका पालमा बसाल्‍नुभयो।"},{"number":56,"verse":"तर तिनीहरूले परमेश्‍वरको परीक्षा गरे, ( ) र सर्वोच्‍चको विरुद्धमा बागी भए, र उहाँका कानूनहरू पालन गरेनन्।"},{"number":57,"verse":"तिनीहरू आफ्‍ना पुर्खाहरूझैँ बेवफादार र विश्‍वासघाती बने, र भर पर्न नसकिने बिग्रेको धनुझैँ भए।"},{"number":58,"verse":"तिनीहरूले डाँड़ाका थानहरूमा वेदी स्‍थापित गरी उहाँलाई क्रोधित तुल्‍याए, र तिनीहरूले आफ्‍ना मूर्तिहरूले उहाँलाई ईर्ष्‍यालु बनाए।"},{"number":59,"verse":"जब परमेश्‍वरले यो सुन्‍नुभयो, तब उहाँ अत्‍यन्‍त क्रोधित हुनुभयो, र इस्राएलीहरूलाई पूर्ण रूपले इन्‍कार गर्नुभयो।"},{"number":60,"verse":"उहाँले शीलोमा भएको पवित्र वासस्‍थान त्‍याग्‍नुभयो, ( ; ; ) त्‍यो पाल जो उहाँले मानिसहरूका बीचमा राख्‍नुभएको थियो।"},{"number":61,"verse":"उहाँले आफ्‍नो शक्तिको सन्‍दूक शत्रुहरूका हातमा पठाइदिनुभयो, ( ) आफ्‍नो गौरव शत्रुहरूका हातमा जान दिनुभयो।"},{"number":62,"verse":"उहाँले आफ्‍नो प्रजा तरवारलाई सुम्‍पनुभयो, र आफ्‍नो उत्तराधिकारका मानिसहरूसँग औधी रिसाउनुभयो।"},{"number":63,"verse":"आगोले तिनीहरूका जवानहरू भस्‍म पारिए, र तिनीहरूका कन्‍याहरूका निम्‍ति विवाहको गीत भएन।"},{"number":64,"verse":"तिनीहरूका पूजाहारीहरू तरवारले काटिए, र तिनीहरूका विधवाहरूले शोक मनाउन सकेनन्।"},{"number":65,"verse":"तब परमप्रभु निद्राबाट बिउँझेझैँ बिउँझनुभयो, मद्यको उन्‍मादबाट बिउँझेको मानिसझैँ।"},{"number":66,"verse":"उहाँले आफ्‍ना विरोधीहरूलाई तितरबितर पार्नुभयो, उहाँले उनीहरूलाई सदाको निम्‍ति शर्ममा पार्नुभयो।"},{"number":67,"verse":"तब उहाँले योसेफका सन्‍तानलाई त्‍याग्‍नुभयो, उहाँले एफ्राइमको कुललाई छान्‍नुभएन।"},{"number":68,"verse":"तर उहाँले यहूदाको कुललाई चुन्‍नुभयो, सियोन पर्वतलाई, जसलाई उहाँले प्रेम गर्नुभयो।"},{"number":69,"verse":"उहाँले आफ्‍नो पवित्रस्‍थान उच्‍च स्‍वर्गझैँ बनाउनुभयो, र पृथ्‍वीजस्‍तै, जो उहाँले सदाको लागि स्‍थापित गर्नुभएको छ।"},{"number":70,"verse":"उहाँले आफ्‍ना दास दाऊदलाई चुन्‍नुभयो, ( ; ; ) र तिनलाई भेड़ाहरूको गोठबाट लिनुभयो।"},{"number":71,"verse":"भेड़ाहरूको रखवाली गर्ने कामबाट, उहाँले दाऊदलाई याकूबका सन्‍तान, र आफ्‍नो उत्तराधिकार इस्राएलको गोठालो हुनलाई ल्‍याउनुभयो।"},{"number":72,"verse":"दाऊदले हृदयको ईमानदारीसाथ तिनीहरूलाई चराए, अनि निपुण हातले तिनीहरूको नेतृत्‍व गरे।"}]}
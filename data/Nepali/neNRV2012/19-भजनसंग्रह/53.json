{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":53,"verses":[{"number":1,"verse":"( मानिसहरूको दुष्‍टता) सङ्गीत-निर्देशकको निम्‍ति महलत ( महलत एक किसिमको भजन हो।) नामक दाऊदको मस्‍किल [1] मूर्खले आफ्‍नो मनमा भन्‍छ, “ईश्‍वर छँदैछैन।” ( ) ( ) तिनीहरू भ्रष्‍ट भएका छन्, र तिनीहरूका चाल घृणास्‍पद छन्। यस्‍तो कोही पनि छैन जसले असल गर्दछ।"},{"number":2,"verse":"परमेश्‍वर स्‍वर्गबाट मानिसका सन्‍तानलाई हेर्नुहुन्‍छ, यो जान्‍नलाई कि समझदार हुने र परमेश्‍वरलाई खोज्‍ने कोही छ?"},{"number":3,"verse":"सब मानिसहरू भड्किगएका छन्, तिनीहरू सबै एकसाथ भ्रष्‍ट भएका छन्। कसैले असल गर्दैन, असल गर्ने एक जना पनि छैन।"},{"number":4,"verse":"के दुष्‍ट काम गर्नेहरूले कहिल्‍यै सिक्‍नेछैनन्? रोटी खाएझैँ तिनीहरूले मेरा मानिसहरूलाई भक्षण गर्छन्, र परमेश्‍वरको पुकारा गर्दैनन्।"},{"number":5,"verse":"जहाँ डरको केही कारण थिएन त्‍यहीँ नै तिनीहरू भयले व्‍याकुल भए। परमेश्‍वरले तिमीहरूलाई आक्रमण गर्नेहरूका हड्डीहरू तितरबितर पार्नुभयो, तिनीहरूलाई तिमीले शर्ममा पार्‍यौ, किनभने परमेश्‍वरले तिनीहरूलाई घृणा गर्नुभएको थियो।"},{"number":6,"verse":"इस्राएलको उद्धार सियोनबाट आएको भए कति असल हुनेथियो! जब परमेश्‍वरले आफ्‍ना मानिसहरूको सुख-शान्‍ति फर्काइदिनुहुन्‍छ, याकूब रमाऊन्, र इस्राएल खुशी होऊन्!"}]}
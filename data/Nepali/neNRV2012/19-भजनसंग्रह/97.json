{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":97,"verses":[{"number":1,"verse":"( सर्वोच्‍च प्रभुको महिमा) परमप्रभुले राज्‍य गर्नुहुन्‍छ, पृथ्‍वी हर्षित होस्, टाढ़ाका किनार-किनारहरू पनि आनन्‍दित होऊन्।"},{"number":2,"verse":"उहाँको वरिपरि बादल र घोर अन्‍धकार छन्, धार्मिकता र न्‍याय उहाँको सिंहासनका जग हुन्।"},{"number":3,"verse":"उहाँको अगिअगि आगो जान्‍छ, र उहाँको चारैपट्टिका विरोधीहरूलाई भस्‍म पार्छ।"},{"number":4,"verse":"उहाँको बिजुलीले संसारलाई प्रकाशित पार्छ, पृथ्‍वीले देख्‍छ र थरथरी काम्‍छ।"},{"number":5,"verse":"परमप्रभुको सामुन्‍ने पर्वतहरू मैनझैँ पग्‍लन्‍छन्, सारा पृथ्‍वीका स्‍वामीको सामुन्‍ने।"},{"number":6,"verse":"स्‍वर्गले उहाँका धार्मिकताको घोषणा गर्दछ, सबै मानिसहरूले उहाँका महिमाको दर्शन गर्छन्।"},{"number":7,"verse":"मूर्तिपूजा गर्नेहरू सबै लाजमा पारिनेछन्, मूर्तिहरूमा गर्व गर्नेहरू सबै शर्ममा पर्नेछन्। सबै देवगण हो, उहाँको आराधना गर।"},{"number":8,"verse":"तपाईंका न्‍यायको कारण हे परमप्रभु, सियोनले सुन्‍छ र आनन्‍दित हुन्‍छ, र यहूदाका गाउँहरू हर्षित हुन्‍छन्।"},{"number":9,"verse":"किनकि हे परमप्रभु, सारा पृथ्‍वीभन्‍दा तपाईं नै अति उच्‍च हुनुहुन्‍छ, तपाईं सबै देवहरूमाथि अत्‍यन्‍त उच्‍च हुनुहुन्‍छ।"},{"number":10,"verse":"परमप्रभुलाई प्रेम गर्ने सबैले खराबीलाई घृणा गरून्। किनकि उहाँले आफ्‍ना भक्तजनहरूको प्राण रक्षा गर्नुहुन्‍छ, र दुष्‍टहरूका हातबाट तिनीहरूलाई छुटाउनुहुन्‍छ।"},{"number":11,"verse":"धर्मीहरूमाथि ज्‍योति प्रकाशमान हुन्‍छ, अनि हृदयमा सोझा भएकाहरूका निम्‍ति आनन्‍द।"},{"number":12,"verse":"हे धर्मी हो, परमप्रभुमा आनन्‍द मनाओ, र उहाँको पवित्र नाउँको प्रशंसा गर।"}]}
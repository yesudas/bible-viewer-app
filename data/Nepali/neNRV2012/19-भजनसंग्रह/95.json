{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":95,"verses":[{"number":1,"verse":"( परमेश्‍वरको प्रशंसा र आज्ञाकारिताको गीत) आओ, परमप्रभुको निम्‍ति हामी आनन्‍दले गाऔं, हाम्रो उद्धारको चट्टानकहाँ चर्को सोरले कराऔं।"},{"number":2,"verse":"धन्‍यवाद चढ़ाउँदै उहाँको सामुन्‍ने आऔं, भजन र गीतले उहाँको प्रशंसा गरौं।"},{"number":3,"verse":"किनकि परमप्रभु महान् परमेश्‍वर हुनुहुन्‍छ, सारा देवहरूमाथिका महाराजा।"},{"number":4,"verse":"उहाँको बाहुलीमा पृथ्‍वीका गहिरा-गहिरा स्‍थानहरू छन्, र पहाड़का शिखरहरू उहाँकै हुन्।"},{"number":5,"verse":"समुद्र उहाँको हो, उहाँले नै त्‍यसलाई बनाउनुभएको हो, र सुक्‍खा भूमि उहाँले नै रच्‍नुभएको हो।"},{"number":6,"verse":"आओ, दण्‍डवत् गरौं र निहुरौं, हाम्रा सृष्‍टिकर्ता परमेश्‍वरकै सामु घुँड़ा टेकौं,"},{"number":7,"verse":"किनभने उहाँ नै हाम्रा परमेश्‍वर हुनुहुन्‍छ, ( ) ( ; ) र हामी उहाँको खर्कका प्रजा, र उहाँका हातका भेड़ाहरू हौं। आज तिमीहरूले उहाँको शब्‍द सुन्‍यौ भने,"},{"number":8,"verse":"( ; ) तिमीहरूले मेरीबामा ( मेरीबाको अर्थ झगडा हो।) गरेजस्‍तै आफ्‍ना हृदय कठोर नपार, जस्‍तो तिमीहरूले त्‍यस दिन मरुभूमिमा भएको मस्‍साहमा ( मस्साहको अर्थ जाँच हो।) गरेका थियौ,"},{"number":9,"verse":"जहाँ मैले गरेका काम तिमीहरूका पूर्वजहरूले देखेका भए तापनि तिनीहरूले मलाई जाँच गरे र मेरो परीक्षा गरे।"},{"number":10,"verse":"चालीस वर्षसम्‍म त्‍यस पुस्‍तासँग म क्रोधित भएँ, र मैले भनें, “यी त्‍यस्‍ता मानिस हुन्, जसका हृदय बरालिएर जान्‍छन्, र तिनीहरूले मेरा मार्ग चिनेका छैनन्।”"},{"number":11,"verse":"यसैले मैले आफ्‍नो क्रोधमा यसरी शपथ खाएँ, ( ; ; ; ) “मेरो विश्राममा तिनीहरू कहिल्‍यै पस्‍नेछैनन्।”"}]}
{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":62,"verses":[{"number":1,"verse":"( परमेश्‍वरको रक्षामा भरोसा) सङ्गीत-निर्देशकको निम्‍ति यदूतूनको लागि दाऊदको भजन [1] मेरो प्राणले परमेश्‍वरमा मात्र विश्राम पाउँदछ, उहाँबाट नै मेरो उद्धार आउँदछ।"},{"number":2,"verse":"उहाँ मात्र मेरो चट्टान र मेरो उद्धारक हुनुहुन्‍छ, उहाँ मेरो किल्‍ला हुनुहुन्‍छ, म कहिल्‍यै डग्‍नेछैनँ।"},{"number":3,"verse":"एक जना मानिसमाथि कहिलेसम्‍म तिमीहरू आक्रमण गरिबस्‍छौ? ढल्‍न लागेको पर्खाल र कमजोर बारजस्‍तै भएको त्‍यस मानिसलाई के तिमीहरू सबै मिलेर ढाल्‍छौ?"},{"number":4,"verse":"त्‍यसको उच्‍च स्‍थानबाट त्‍यसलाई खसाल्‍नलाई तिनीहरूले दृढ़ विचार गरेका छन्। तिनीहरू असत्‍यतामा प्रसन्‍न रहन्‍छन्। तिनीहरू मुखले त आशीर्वाद दिन्‍छन्, तर मनमा तिनीहरू सराप्‍छन्। सेला"},{"number":5,"verse":"हे मेरो प्राण, परमेश्‍वरमा मात्र विश्राम गर। मेरो आशा उहाँबाटै आउँछ।"},{"number":6,"verse":"उहाँ मात्र मेरो चट्टान, मेरो उद्धारक र मेरो किल्‍ला हुनुहुन्‍छ। म डग्‍नेछैनँ।"},{"number":7,"verse":"मेरो उद्धार र मेरो इज्‍जत परमेश्‍वरमा आश्रित छ, मेरो शक्तिशाली चट्टान र मेरो शरणस्‍थान परमेश्‍वर नै हुनुहुन्‍छ।"},{"number":8,"verse":"हे मानिस हो, सब समय उहाँमा नै भरोसा गर, उहाँको सामुन्‍ने आफ्‍ना मन खोल, किनकि परमेश्‍वर हाम्रो शरणस्‍थान हुनुहुन्‍छ। सेला"},{"number":9,"verse":"निम्‍न स्‍तरका मानिसहरू एक मुट्ठी सास मात्र हुन्, उच्‍च स्‍तरका चाहिँ भ्रम मात्र हुन्। तराजूमा तिनीहरू जोखिँदा हलुका हुन्‍छन्, तिनीहरू दुवै एक मुट्ठी सास मात्र हुन्।"},{"number":10,"verse":"धुत्‍ने काममा भर नपर, र चोरेको सामानमा अभिमान नगर। तिम्रो धन-सम्‍पत्ति बढ़्यो भने त्‍यसमा आफ्‍नो हृदय नलगाओ।"},{"number":11,"verse":"परमेश्‍वरले एउटा कुरो बोल्‍नुभएको छ, मैले दुई कुरा सुनेको छु, कि हे परमेश्‍वर, तपाईं बलिया हुनुहुन्‍छ,"},{"number":12,"verse":"र हे परमप्रभु, तपाईं प्रेमी हुनुहुन्‍छ। ( ; ; ; ; ) निश्‍चय नै हरेक मानिसलाई त्‍यसको कामअनुसारको प्रतिफल तपाईं दिनुहुन्‍छ।"}]}
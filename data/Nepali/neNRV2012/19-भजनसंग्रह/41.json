{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":41,"verses":[{"number":1,"verse":"( बिरामी मानिसको प्रार्थना) सङ्गीत-निर्देशकको निम्‍ति दाऊदको भजन [1] त्‍यो धन्‍यको हो, जसले निर्धाहरूको फिक्री गर्दछ, दु:खको दिनमा परमप्रभुले त्‍यसलाई छुटकारा दिनुहुन्‍छ।"},{"number":2,"verse":"परमप्रभुले त्‍यसको रक्षा गर्नुहुनेछ, र त्‍यसको जीवन जोगाउनुहुनेछ। उहाँले त्‍यसलाई पृथ्‍वीमा आशिष् दिनुहुनेछ, अनि त्‍यसलाई त्‍यसका शत्रुहरूको इच्‍छामा छोड्नुहुनेछैन।"},{"number":3,"verse":"परमप्रभुले त्‍यसलाई त्‍यसको बिरामीको ओछ्यानमा सम्‍हाल्‍नुहुनेछ, अनि त्‍यसलाई फेरि स्‍वास्‍थ्‍य प्रदान गर्नुहुनेछ।"},{"number":4,"verse":"मैले भनें, “हे परमप्रभु, ममाथि अनुग्रह गर्नुहोस्। मलाई निको पारिदिनुहोस्, किनकि मैले तपाईंको विरुद्धमा पाप गरेको छु।”"},{"number":5,"verse":"मेरा शत्रुहरू द्वेषसाथ यसो भन्‍छन्, “त्‍यो कहिले मर्ला, र त्‍यसको नाउँनिशानै मेटिएला?”"},{"number":6,"verse":"जब मलाई हेर्न कोही आउँछ, त्‍यसले झूटो कुरा बोल्‍छ, र त्‍यसको हृदयमा अधर्मका कुराहरू थुपार्छ। तब बाहिर गएर त्‍यसले मेरो निन्‍दाका कुरा फैलाउँछ।"},{"number":7,"verse":"मलाई घृणा गर्नेहरू सबै जम्‍मा भएर मेरो विरुद्धमा कानेखुसी गर्छन्, मेरो विरुद्धमा तिनीहरू यसो भन्‍दै मेरो अनिष्‍ट चिताउँछन्:"},{"number":8,"verse":"“त्‍यसलाई घातक रोगले पक्रेको छ, त्‍यो जहाँ पस्रेको छ त्‍यहाँबाट उठ्नेछैन।”"},{"number":9,"verse":"मैले भरोसा गरेको मेरो परममित्रसमेत, ( ; ; ; ) जसले मेरै रोटी खान्‍थ्‍यो, त्‍यसले मेरो विरुद्धमा लात उठाएको छ।"},{"number":10,"verse":"तर हे परमप्रभु, ममाथि कृपा गर्नुहोस्, मलाई खड़ा गर्नुहोस्, र म तिनीहरूसँग बदला चुकाउन सकूँ।"},{"number":11,"verse":"म जान्‍दछु, तपाईं मसँग प्रसन्‍न हुनुहुन्‍छ, किनकि मेरो शत्रु ममाथि विजयी हुन सक्‍दैन।"},{"number":12,"verse":"मेरो सत्‍यनिष्‍ठामा तपाईंले मलाई सम्हाल्‍नुहुन्‍छ, र सदासर्वदा तपाईंको उपस्‍थितिमा मलाई राख्‍नुहुन्‍छ।"},{"number":13,"verse":"इस्राएलका परमेश्‍वर परमप्रभुको सदासर्वदा प्रशंसा होस्, ( ) आमेन अनि आमेन।"}]}
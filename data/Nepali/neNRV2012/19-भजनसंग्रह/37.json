{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":37,"verses":[{"number":1,"verse":"( धर्म र अधर्मको परिणाम) दाऊदको भजन [1] दुष्‍टहरूलाई देखेर झर्को नमान, कुकर्मीहरूप्रति डाही नहोऊ,"},{"number":2,"verse":"किनकि तिनीहरू चाँड़ै घाँसझैँ सुकिजानेछन्, र हरिया बिरुवाजस्‍तै ओइलिजानेछन्।"},{"number":3,"verse":"परमप्रभुमा भरोसा राख र भलाइ गर, त्‍यसरी देशमा रहेर सुरक्षाको उपभोग गर्नेछौ।"},{"number":4,"verse":"परमप्रभुमा आनन्‍दित होऊ, र उहाँले तिम्रो मनोरथ पूर्ण गर्नुहुनेछ।"},{"number":5,"verse":"आफ्‍नो मार्ग परमप्रभुलाई सुम्‍प, उहाँमा नै भरोसा राख, अनि उहाँले यो गर्नुहुनेछ:"},{"number":6,"verse":"उहाँले तिम्रो धार्मिकता प्रभातझैँ ज्‍योतिसमान र तिम्रो मामिलाको न्‍याय मध्‍यदिनको सूर्यसमान पार्नुहुनेछ।"},{"number":7,"verse":"परमप्रभुको सामुन्‍ने मौन बस र धैर्यपूर्वक उहाँको प्रतीक्षा गर। मानिस आफ्‍ना कुमार्गमा फलिफाप हुँदा र त्‍यसले खराब युक्तिहरू कार्यान्‍वयन गर्दा तिमी झर्को नमान।"},{"number":8,"verse":"रिसाउन छोड र क्रोधलाई त्‍याग। झर्को नमान, यसले खराबी गर्नतिर मात्र ढल्‍काउँछ।"},{"number":9,"verse":"किनकि कुकर्मीहरू बहिष्‍कृत हुनेछन्, तर परमप्रभुको प्रतीक्षा गर्नेहरूले देश अधिकार गर्नेछन्।"},{"number":10,"verse":"अलिक बेरपछि दुष्‍टहरू रहनेछैनन्, तिमीले तिनीहरूलाई खोजे तापनि तिनीहरू पाइनेछैनन्।"},{"number":11,"verse":"तर नम्रहरूले देश अधिकार गर्नेछन्, ( ) र ठूलो शान्‍ति उपभोग गर्नेछन्।"},{"number":12,"verse":"दुष्‍टहरूले धर्मी जनका विरुद्धमा षड्यन्‍त्र रच्‍तछन्, र उनीहरूमाथि दाह्रा किट्दछन्,"},{"number":13,"verse":"तर प्रभुले तिनीहरूलाई हाँसोमा उड़ाइदिनुहुन्‍छ, किनभने तिनीहरूको दिन आइराखेको उहाँ जान्‍नुहुन्‍छ।"},{"number":14,"verse":"दु:खी र कङ्गालीहरूलाई ढाल्‍न, र सत्‍यको बाटोमा हिँड्नेहरूलाई मार्न, दुष्‍टहरूले तरवार थुत्‍छन्, र धनुमा ताँदो चढ़ाउँछन्।"},{"number":15,"verse":"तर तिनीहरूका तरवारले तिनीहरूकै मुटु छेड्नेछन्, र तिनीहरूका धनु भाँचिनेछन्।"},{"number":16,"verse":"धेरै दुष्‍टहरूका सम्‍पत्तिको प्रचुरताभन्‍दा धर्मी जनहरूसँग भएको थोरै कुरो उत्तम हो।"},{"number":17,"verse":"किनकि दुष्‍टहरूका पाखुरा भाँचिनेछन्, तर धर्मीहरूलाई परमप्रभुले थामिराख्‍नुहुन्‍छ।"},{"number":18,"verse":"परमप्रभुले निर्दोष मानिसहरूको वास्‍ता गर्नुहुन्‍छ, र तिनीहरूको अधिकार सधैँभरि रहनेछ।"},{"number":19,"verse":"आपत्का दिनमा तिनीहरू लाजमा पर्नेछैनन्, र अनिकालका दिनमा तिनीहरूसँग प्रशस्‍त हुनेछ।"},{"number":20,"verse":"तर दुष्‍टहरू त नष्‍ट हुनेछन्, परमप्रभुका शत्रुहरूचाहिँ चउरको हरियालीजस्‍तै छन्, तिनीहरू लोप भइजानेछन्, धूवाँजस्‍तै तिनीहरू लोप हुनेछन्।"},{"number":21,"verse":"दुष्‍टहरूले ऋण लिन्‍छन्, र तिर्दैनन्, तर धर्मी जनहरूले उदारतापूर्वक दिन्‍छन्।"},{"number":22,"verse":"परमप्रभुबाट आशिष् पाउनेहरूले देशमाथि अधिकार गर्छन्, तर उहाँबाट श्राप पाउनेहरूचाहिँ पन्‍साइनेछन्।"},{"number":23,"verse":"यदि परमप्रभुलाई मानिसको मार्ग मन पर्‍यो भने उहाँले त्‍यसका पाइला दह्रिला पार्नुहुन्‍छ।"},{"number":24,"verse":"त्‍यसलाई ठेस लाग्‍यो भने पनि त्‍यो लोट्दैन, किनकि परमप्रभुले आफ्‍नो हातले समातेर त्‍यसलाई थाम्‍नुहुन्‍छ।"},{"number":25,"verse":"म जवान थिएँ, अब म वृद्ध भएको छु, तर धर्मी जनहरू त्‍यागिएका वा तिनका सन्‍तानले मागेर खानुपरेको मैले कहिल्‍यै देखेको छैनँ।"},{"number":26,"verse":"तिनको मुट्ठी सधैँ उदार रहन्‍छ, र तिनले खुला रूपले पैँचो दिन्‍छन्, र तिनका सन्‍तानले आशिष् पाउनेछन्।"},{"number":27,"verse":"खराबीदेखि फर्केर अलग्‍ग बस र भलाइ गर, र तिमी सदासर्वदा देशमा बस्‍नेछौ।"},{"number":28,"verse":"किनकि परमप्रभु न्‍यायीलाई प्रेम गर्नुहुन्‍छ, र आफ्‍नो विश्‍वाशयोग्यहरूलाई उहाँले त्‍याग्‍नुहुन्‍न। तिनीहरू सधैँ सुरक्षित राखिनेछन्, तर दुष्‍टका सन्‍तान भने बहिष्‍कृत हुनेछन्।"},{"number":29,"verse":"धर्मीहरूले देश अधिकार गर्नेछन्, र त्‍यहाँ सधैँभरि वास गर्नेछन्।"},{"number":30,"verse":"धर्मी जनले ज्ञानको कुरा गर्छ, र त्‍यसको जिब्रोले न्‍यायको कुरा बोल्‍छ।"},{"number":31,"verse":"त्‍यसको हृदयमा त्‍यसका परमेश्‍वरको व्‍यवस्‍था हुन्‍छ, त्‍यसका खुट्टा चिप्‍लँदैनन्।"},{"number":32,"verse":"धर्मी जनको हत्‍या गर्नलाई दुष्‍टहरू ढुकिबस्‍छन्।"},{"number":33,"verse":"तर परमप्रभुले धर्मी जनलाई तिनीहरूको शक्तिमा छोड्नुहुनेछैन, न त त्‍यसको न्‍याय हुँदाखेरि त्‍यसलाई दोषी ठहराउन दिनुहुन्‍छ।"},{"number":34,"verse":"परमप्रभुको प्रतीक्षा गर र उहाँकै मार्गमा हिँड़। प्रतिज्ञाको देश अधिकार गर्न उहाँले तिमीलाई उचाल्‍नुहुनेछ। दुष्‍टको विनाश तिम्रै आँखाले देख्‍नेछ।"},{"number":35,"verse":"मैले एक जना दुष्‍ट र अत्‍याचारी मानिसलाई देखेको छु, जो सप्रेको देवदारुको वृक्षजस्‍तो थियो।"},{"number":36,"verse":"तर त्‍यो चाँड़ै मर्‍यो र रहेन। मैले खोजें, तर त्‍यो पाउन सकिएन।"},{"number":37,"verse":"निर्दोष मानिसलाई विचार गर, र सत्‍यनिष्‍ठ जनलाई हेर, किनभने शान्‍तिप्रिय मानिसको सन्‍तान हुन्‍छ।"},{"number":38,"verse":"तर अपराधीहरूचाहिँ सखापै हुनेछन्, दुष्‍टका सन्‍तानचाहिँ बहिष्‍कृत हुनेछन्।"},{"number":39,"verse":"धर्मी जनहरूको उद्धार परमप्रभुको तर्फबाट हुन्‍छ, दु:खको समयमा उहाँ नै तिनीहरूको शरणस्‍थान हुनुहुन्‍छ।"},{"number":40,"verse":"परमप्रभुले तिनीहरूलाई मदत गर्नुहुन्‍छ र तिनीहरूको उद्धार गर्नुहुन्‍छ, उहाँले तिनीहरूलाई दुष्‍टबाट छुटाएर तिनीहरूलाई बचाउनुहुन्‍छ, किनभने तिनीहरूले उहाँको शरण लिन्‍छन्।"}]}
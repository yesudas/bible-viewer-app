{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":52,"verses":[{"number":1,"verse":"( परमेश्‍वरको अनुग्रह र न्‍याय) सङ्गीत-निर्देशकको निम्‍ति दाऊदको मस्‍किल [1] हे शक्तिशाली मानिस, तिमी किन खराबीमा अहङ्कार गर्दछौ? ( ) सारा दिन तिमी किन अहङ्कार गर्दछौ, तिमी, जो परमेश्‍वरको दृष्‍टिमा अपमानित छौ।"},{"number":2,"verse":"ए छली काम गर्ने, तिम्रो जिब्रो धारिलो छुराजस्‍तो छ, त्‍यसले विनाशको युक्ति निकाल्‍दछ।"},{"number":3,"verse":"असलभन्‍दा खराब तिमी रुचाउँछौ, र साँचो कुरा बोल्‍नुभन्‍दा बरु ढाँट्नु तिमीलाई मन पर्छ। सेला"},{"number":4,"verse":"तँ छली जिब्रो, सबै विनाशकारी कुराहरू तँ मन पराउँछस्।"},{"number":5,"verse":"परमेश्‍वरले निश्‍चय तँलाई सदाको निम्‍ति नाश गर्नुहुनेछ। उहाँले तँलाई तानेर तेरो निवासस्‍थानबाट निकाल्‍नुहुनेछ, र जिउँदाको भूमिबाट तँलाई जरैसमेत उखेल्‍नुहुनेछ।"},{"number":6,"verse":"धर्मीहरू यो देखेर भयभीत हुनेछन्। सेला तिनीहरूले यसो भनी त्‍यसको हाँसो उड़ाउनेछन्,"},{"number":7,"verse":"“हेर यो मानिस, जसले परमेश्‍वरलाई आफ्‍नो आश्रय बनाएन, तर आफ्‍ना धन-सम्‍पत्तिको प्रशस्‍ततामा भरोसा राख्‍यो, र अरूलाई विनाश गरी बलियो भयो।”"},{"number":8,"verse":"तर मचाहिँ परमेश्‍वरको भवनमा हरियो जैतूनको वृक्षसमान छु। म परमेश्‍वरको कहिल्यै नटुङ्गिने प्रेममा सदासर्वदा भरोसा राख्‍तछु।"},{"number":9,"verse":"तपाईंले जे गर्नुभएको छ त्‍यसको निम्‍ति म सदासर्वदा तपाईंको स्‍तुति गर्नेछु। म तपाईंको नाउँमाथि भरोसा गर्नेछु, किनकि तपाईंको नाउँ असल छ। तपाईंका भक्तजनहरूको उपस्‍थितिमा म तपाईंको प्रशंसा गर्नेछु।"}]}
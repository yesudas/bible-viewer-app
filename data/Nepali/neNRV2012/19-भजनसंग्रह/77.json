{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":77,"verses":[{"number":1,"verse":"( सङ्कष्‍टको बेलामा सान्‍त्‍वना) सङ्गीत-निर्देशकको निम्‍ति यदूतूनको लागि आसापको भजन [1] मैले सहायताको निम्‍ति परमेश्‍वरमा पुकारा गरें। उहाँले मलाई सुनून् भनेर मैले परमेश्‍वरलाई पुकारें।"},{"number":2,"verse":"मेरो दु:खको घड़ीमा मैले परमप्रभुलाई खोजें, राती नथाकी मेरो हात पसारें, अनि मेरो प्राणले सान्‍त्‍वना ग्रहण गर्न चाहेन।"},{"number":3,"verse":"हे परमेश्‍वर, मैले तपाईंलाई सम्‍झें, र अफसोस गरें, मैले चिन्‍ता गरें, र मेरो आत्‍मा शिथिल भयो। सेला"},{"number":4,"verse":"तपाईंले मेरा आँखा लाग्‍न दिनुभएन, म यति दु:खित भएँ, कि बोल्‍न पनि सकिनँ।"},{"number":5,"verse":"बितेका दिनहरू, धेरै पुराना वर्षहरूको मैले सम्‍झना गरें।"},{"number":6,"verse":"राती मैले आफ्‍ना गीतहरू सम्‍झें, म ध्‍यानमा बसें, र मेरो आत्‍माले यो सोध्‍यो:"},{"number":7,"verse":"के परमेश्‍वरले सदाको निम्‍ति इन्‍कार गर्नुहुन्‍छ, र उहाँले फेरि कहिल्‍यै निगाह राख्‍नुहुन्‍न?"},{"number":8,"verse":"के उहाँको अचूक प्रेम सदाको लागि मेटिएको छ? के उहाँका प्रतिज्ञाहरू सदाको निम्‍ति समाप्‍त भएका छन्?"},{"number":9,"verse":"के परमेश्‍वरले दया गर्न बिर्सनुभएको छ? के रिसाएर उहाँले आफ्‍नो कृपा-दृष्‍टि बन्‍द गर्नुभएको छ?"},{"number":10,"verse":"अनि मैले सोचें, “यस कुरामा म अपिल गर्छु: सर्वोच्‍चको दाहिने बाहुलीका वर्षहरू।”"},{"number":11,"verse":"परमप्रभुका कार्यहरूको म स्‍मरण गर्नेछु, निश्‍चय नै तादिका तपाईंका आश्‍चर्यकर्महरू म सम्‍झनेछु।"},{"number":12,"verse":"म तपाईंका सबै कामहरूमाथि मनन गर्नेछु, र तपाईंका सबै शक्तिशाली कार्यहरूमाथि चिन्‍तन गर्नेछु।"},{"number":13,"verse":"हे परमेश्‍वर, तपाईंका मार्ग पवित्र छन्, हाम्रा परमेश्‍वरझैँ महान् देव अरू को छ?"},{"number":14,"verse":"तपाईं आश्‍चर्य कामहरू गर्ने परमेश्‍वर हुनुहुन्‍छ, तपाईं आफ्‍नो सामर्थ्‍य मानिसहरूका बीचमा प्रकट गर्नुहुन्‍छ।"},{"number":15,"verse":"तपाईंले आफ्‍नो बाहुलीको शक्तिले आफ्‍ना मानिसहरूलाई उद्धार गर्नुभयो, याकूब र योसेफका सन्‍तानहरूलाई। सेला"},{"number":16,"verse":"हे परमेश्‍वर, समुद्रको पानीले तपाईंलाई देख्‍यो, जब पानीले तपाईंलाई देख्‍यो, त्‍यो मड़ारियो। अथाह सागर कम्‍पायमान भयो।"},{"number":17,"verse":"बादलहरूले पानी खन्‍याए, आकाशमा भयङ्कर रूपले गर्जन लाग्‍यो, तपाईंका बाणहरू चारैतिर चम्‍कन लागे।"},{"number":18,"verse":"तपाईंको गर्जन आँधीबेहरीमा सुनियो, तपाईंको बिजुलीले संसारलाई आलोकित पारिदियो, पृथ्‍वी कम्‍पित भएर हल्‍लियो।"},{"number":19,"verse":"तपाईंको बाटो समुद्र भएर गयो, र तपाईंको पथ महासमुद्रको बीचमा थियो, यद्यपि तपाईंका पाइलाहरू देखिएनन्।"},{"number":20,"verse":"मोशा र हारूनका हातद्वारा तपाईंले आफ्‍नो प्रजालाई भेड़ाको एउटा बगाललाई जस्‍तै डोर्‍याउनुभयो।"}]}
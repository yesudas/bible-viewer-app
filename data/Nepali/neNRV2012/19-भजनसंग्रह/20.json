{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":20,"verses":[{"number":1,"verse":"( राजाको निम्‍ति प्रार्थना) सङ्गीत-निर्देशकको निम्‍ति दाऊदको भजन [1] सङ्कष्‍टको दिनमा परमप्रभुले तपाईंलाई उत्तर देऊन्, याकूबका परमेश्‍वरको नाउँले तपाईंलाई सुरक्षा देऊन्।"},{"number":2,"verse":"उहाँले पवित्रस्‍थानबाट तपाईंलाई सहायता पठाऊन्, र सियोनबाट तपाईंलाई सहारा देऊन्।"},{"number":3,"verse":"उहाँले तपाईंका सबै बलिदानहरूको सम्‍झना राखून्, र तपाईंका होमबलि ग्रहण गरून्। सेला"},{"number":4,"verse":"उहाँले तपाईंको मनोरथ पूरा गरून्, र तपाईंका सबै योजनाहरू सफल गराऊन्।"},{"number":5,"verse":"तपाईंको विजयमा हामी आनन्‍दले जयजयकार गर्नेछौं, र हाम्रा परमेश्‍वरको नाउँमा हामी आफ्‍ना झन्‍डा उच्‍च पार्नेछौं। परमप्रभुले तपाईंका सबै बिन्‍ती पूरा गरिदेऊन्।"},{"number":6,"verse":"अब मलाई थाहा भयो, कि परमप्रभुले आफ्‍ना अभिषिक्तलाई सहायता गर्नुहुन्‍छ। उहाँले आफ्‍नो दाहिने बाहुलीको उद्धार गर्ने शक्तिद्वारा आफ्‍नो पवित्र स्‍वर्गबाट उनलाई उत्तर दिनुहुनेछ।"},{"number":7,"verse":"कोही रथहरूमा र कोही घोडाहरूमाथि भरोसा गर्छन्, तर हामी त परमप्रभु, हाम्रा परमेश्‍वरकै नाउँमा भरोसा गर्छौं।"},{"number":8,"verse":"तिनीहरू रन्‍थनिएर जमिनमा लोट्नेछन्, तर हामीहरू त खड़ा हुनेछौं र सोझा उभिनेछौं।"},{"number":9,"verse":"हे परमप्रभु, राजालाई विजय प्रदान गर्नुहोस्। हामीले पुकार्दा हामीलाई उत्तर दिनुहोस्।"}]}
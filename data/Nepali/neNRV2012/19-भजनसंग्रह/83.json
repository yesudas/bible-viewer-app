{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":83,"verses":[{"number":1,"verse":"( इस्राएलका शत्रुहरूलाई परास्‍त गराउनलाई प्रार्थना) आसापको भजन [1] हे परमेश्‍वर! तपाईं मौन नरहनुहोस्, चूप नबस्‍नुहोस्, निष्‍क्रिय नहुनुहोस्, हे परमेश्‍वर!"},{"number":2,"verse":"हेर्नुहोस्, तपाईंका शत्रुहरूमा निकै हलचल छ, तपाईंका शत्रुहरूले आफ्‍ना शिर कति ठाडा पारेका छन्।"},{"number":3,"verse":"तिनीहरूले धूर्ततासाथ तपाईंका मानिसहरूका विरुद्धमा षड्यन्‍त्र रच्‍तछन्, र तिनीहरू तपाईंले कदर गरेकाहरूका विरुद्धमा मतो गर्छन्।"},{"number":4,"verse":"तिनीहरू भन्‍छन्, “आओ, हामी उनीहरूको जातिलाई नाश गरौं, ताकि इस्राएल भन्‍ने नाउँको सम्‍झना नै नरहोस्।”"},{"number":5,"verse":"तिनीहरू एक मत भएर षड्यन्‍त्र रच्‍छन्, तपाईंको विरुद्धमा तिनीहरू परस्‍पर सन्‍धि गर्छन्—"},{"number":6,"verse":"एदोम र इश्‍माएलका निवासीहरू, मोआबीहरू र हग्री,"},{"number":7,"verse":"गबाली, अम्‍मोनी, अमालेकी, पलिश्‍ती र टुरोसका निवासीहरू।"},{"number":8,"verse":"र लोतका सन्‍तानहरूलाई सहायता दिनलाई अश्‍शूर पनि तिनीहरूसँग मिलेको छ। सेला"},{"number":9,"verse":"मिद्यानीहरूलाई गर्नुभएझैँ व्‍यवहार तिनीहरूसँग गर्नुहोस्, ( ; ) सीसरा र याबीनलाई कीशोन खोलामा गर्नुभएझैँ,"},{"number":10,"verse":"जो एन्‍दोरमा नष्‍ट भए, र जमिनका फोहोरसरि भए।"},{"number":11,"verse":"तिनीहरूका भारदारहरूलाई ओरेब र जएबझैँ तुल्‍याउनुहोस्। ( ; ) तिनीहरूका सबै राजकुमारहरूलाई जेबह र सल्‍मुन्‍नाजस्‍तै बनाउनुहोस्,"},{"number":12,"verse":"जसले भने, “परमेश्‍वरका खर्कमा हामी आफ्‍नो अधिकार जमाऔं।”"},{"number":13,"verse":"हे मेरा परमेश्‍वर, तिनीहरूलाई यताउति पल्‍टाइने झार र बतासले उड़ाएको भुसझैँ तुल्‍याउनुहोस्।"},{"number":14,"verse":"जसरी आगोले जङ्गल भस्‍म पार्छ, र ज्‍वालाले पहाड जलाइदिन्‍छ,"},{"number":15,"verse":"त्‍यसरी आफ्‍नो प्रचण्‍ड आँधीले तिनीहरूलाई खेद्नुहोस्, र तपाईंको आँधीबेहरीले तिनीहरू भयभीत पार्नुहोस्।"},{"number":16,"verse":"तिनीहरूका अनुहार लाजले छोपिदिनुहोस्, र हे परमप्रभु, मानिसहरूले तपाईंका नाउँको खोजी गरून्।"},{"number":17,"verse":"तिनीहरू सधैँ शर्ममा परून्, र अतासले भरिऊन्। तिनीहरू अपमानमा नष्‍ट भइजाऊन्।"},{"number":18,"verse":"तिनीहरूले जानून्, कि तपाईं जसको नाउँ परमप्रभु हो, तपाईं मात्र सारा पृथ्‍वीमा सर्वोच्‍च हुनुहुन्‍छ।"}]}
{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":96,"verses":[{"number":1,"verse":"( परमप्रभु राजा र न्‍यायकर्ता) परमेश्‍वरको निम्‍ति एउटा नयाँ भजन गाओ, हे सारा पृथ्‍वी, परमप्रभुको निम्‍ति गाओ।"},{"number":2,"verse":"परमप्रभुको निम्‍ति भजन गाओ, ( ) उहाँका नाउँको प्रशंसा गर, दिनहुँ उहाँले दिनुभएको उद्धारको घोषणा गर।"},{"number":3,"verse":"जाति-जातिहरूका बीचमा उहाँका महिमाको घोषणा गर, सबै मानिसहरूका बीचमा उहाँका अचम्‍मका कामहरूको वर्णन गर।"},{"number":4,"verse":"किनकि परमप्रभु महान् हुनुहुन्‍छ, उच्‍च प्रशंसाको योग्‍यका हुनुहुन्‍छ, सारा देवहरूकोभन्‍दा बढ़ी उहाँकै डर राख्‍नुपर्छ।"},{"number":5,"verse":"किनकि जाति-जातिहरूका सबै देवहरू केवल मूर्ति मात्र हुन्, तर परमप्रभुले त स्‍वर्ग सृष्‍टि गर्नुभयो।"},{"number":6,"verse":"प्रताप र गौरव उहाँको सम्‍मुख छन्, उहाँको पवित्रस्‍थानमा शक्ति र महिमा छन्।"},{"number":7,"verse":"जाति-जातिका परिवार हो, परमप्रभुलाई चढ़ाओ, ( ) परमप्रभुलाई महिमा र शक्ति चढ़ाओ।"},{"number":8,"verse":"परमप्रभुलाई उहाँको नाउँअनुसारको महिमा चढ़ाओ, भेटी लिएर उहाँको मन्‍दिरमा प्रवेश गर।"},{"number":9,"verse":"उहाँका पवित्रताको वैभवमा परमप्रभुलाई दण्‍डवत् गर, हे सारा पृथ्‍वी, उहाँको सामु थरथरी होओ।"},{"number":10,"verse":"जातिहरूका बीचमा भन, “परमप्रभु राज्‍य गर्नुहुन्‍छ।” संसार स्‍थिर रूपले स्‍थापित भएको छ, त्‍यसलाई हल्‍लाउन सकिँदैन। उहाँले मानिसहरूको न्‍याय निष्‍पक्षसाथ गर्नुहुनेछ।"},{"number":11,"verse":"स्‍वर्ग आनन्‍दित होस्, र पृथ्‍वी रमाओस्, समुद्र र त्‍यसमा भएका सबै थोकले हर्षनाद गरून्।"},{"number":12,"verse":"खेत र त्‍यसमा भएका सबै कुरा उल्‍लसित होऊन्। तब जङ्गलमा भएका वृक्षहरू आनन्‍दले गाउनेछन्,"},{"number":13,"verse":"तिनीहरू परमप्रभुको सम्‍मुख गाउनेछन्, किनकि उहाँ आउनुहुन्‍छ, उहाँ पृथ्‍वीको न्‍याय गर्न आउनुहुन्‍छ। उहाँले संसारको न्‍याय धार्मिकतामा, र मानिसहरूको न्‍याय आफ्‍नो सत्‍यतामा गर्नुहुनेछ।"}]}
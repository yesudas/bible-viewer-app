{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":132,"verses":[{"number":1,"verse":"( मन्‍दिरको लागि प्रार्थना) यात्राको गीत [1] हे परमप्रभु, दाऊदलाई स्‍मरण गर्नुहोस्, अनि तिनले भोगेका सबै विपत्तिहरू सम्‍झनुहोस्।"},{"number":2,"verse":"तिनले परमप्रभुको नाउँमा शपथ खाए, र याकूबका सर्वशक्तिमान्को नाउँमा भाकल गरे,"},{"number":3,"verse":"“म तबसम्‍म आफ्‍नो घरभित्र प्रवेश गर्नेछैनँ, न ओछ्यानमा लेट्‍न जानेछु!"},{"number":4,"verse":"मेरा आँखामा म निद्रा आउन दिनेछैनँ, अनि आफ्‍ना पलकहरूलाई झिमिक्‍क पनि हुन दिनेछैनँ,"},{"number":5,"verse":"जबसम्‍म परमप्रभुको निम्‍ति एउटा स्‍थान, याकूबका सर्वशक्तिमान्को निम्‍ति एउटा निवासस्‍थान म भेट्टाउँदिनँ।”"},{"number":6,"verse":"एप्रातामा हामीले त्‍यसको विषयमा सुन्‍यौं, ( ) हामीले याआरको मैदानमा त्‍यो भेट्टायौं:"},{"number":7,"verse":"“हामी उहाँको वासस्‍थानमा जाऔं, हामी उहाँको पाउदानमा आराधना गरौं।"},{"number":8,"verse":"हे परमप्रभु, उठ्नुहोस्, तपाईं र तपाईंका शक्तिको सन्‍दूकसहित, र तपाईंको विश्रामस्‍थानमा आउनुहोस्।"},{"number":9,"verse":"तपाईंका पूजाहारीहरूले धार्मिकताको वस्‍त्र धारण गरून्, र तपाईंका पवित्र जनहरू आनन्‍दले जयजयकार गरून्।”"},{"number":10,"verse":"तपाईंका दास दाऊदको खातिर तपाईंका अभिषिक्तलाई इन्‍कार नगर्नुहोस्।"},{"number":11,"verse":"परमप्रभुले दाऊदसँग एउटा गंभिर शपथ खानुभयो, ( ; ; ; ) जसबाट उहाँ तर्किनुहुन्‍न: “म तेरो सिंहासनमा तेरा छोराहरूमध्‍ये एक जनालाई बसाल्‍नेछु।"},{"number":12,"verse":"यदि तेरा छोराहरूले मेरो करार, र मैले तिनीहरूलाई सिकाएका मेरा कानूनहरू पालन गरे भने, तिनीहरूका छोराहरू पनि सदाको निम्‍ति तेरो सिंहासनमा बस्‍नेछन्।”"},{"number":13,"verse":"किनभने परमप्रभुले सियोनलाई छान्‍नुभएको छ, उहाँले त्‍यसलाई आफ्‍नो निवासको निम्‍ति चाहनुभएको छ।"},{"number":14,"verse":"“यो सदाकालको निम्‍ति मेरो विश्रामस्‍थान हो, म यहाँ सिंहासनमा बस्‍नेछु, किनकि मैले यही चाहेको छु।"},{"number":15,"verse":"म यसको अन्‍नपानीमा प्रशस्‍त आशीर्वाद दिनेछु, र यसका गरीबहरूलाई म रोटीले तृप्‍त गराउनेछु।"},{"number":16,"verse":"यसका पूजाहारीहरूलाई पनि म उद्धारको वस्‍त्र पहिराउनेछु, र यसका पवित्र जनहरू आनन्‍दले सधैँ जयजयकार गर्नेछन्।"},{"number":17,"verse":"( ) “यहाँ म दाऊदको निम्‍ति एउटा सीङ ( “सीङ” को अर्थ “शक्तिशाली जन” हो।) उत्‍पन्‍न गर्नेछु, र मेरो अभिषिक्तको निम्‍ति एउटा बत्ती तयार गर्नेछु।"},{"number":18,"verse":"म त्‍यसका शत्रुहरूलाई शर्मको वस्‍त्र पहिराउनेछु, तर त्‍यसका शिरको मुकुट प्रकाशमय हुनेछ।”"}]}
{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":98,"verses":[{"number":1,"verse":"( परमेश्‍वरका जयजयकारको भजन) परमप्रभुको निम्‍ति एउटा नयाँ भजन गाओ, किनकि उहाँले अचम्‍मका कामहरू गर्नुभएको छ, उहाँको दाहिने बाहुली र उहाँको पवित्र पाखुराले उहाँको निम्‍ति उद्धारको काम गरेका छन्।"},{"number":2,"verse":"परमप्रभुले गर्नुभएको उद्धार स्‍वयम् उहाँले प्रकट गर्नुभएको छ, र उहाँले आफ्‍नो धार्मिकता जाति-जातिहरूमा प्रकट गर्नुभएको छ।"},{"number":3,"verse":"इस्राएलका घरानामाथि गर्नुभएको आफ्‍नो करुणा र आफ्‍नो विश्‍वसनीयता परमप्रभुले सम्‍झनुभएको छ। हाम्रा परमेश्‍वरको उद्धार पृथ्‍वीको हरेक कुनाले देखेको छ।"},{"number":4,"verse":"हे सारा पृथ्‍वी, आनन्‍दसँग परमप्रभुको जयजयकार गर, भजनद्वारा उहाँको जय घोषणा गर।"},{"number":5,"verse":"परमप्रभुको निम्‍ति वीणाको लय निकाल, वीणा र मधुर सुरले,"},{"number":6,"verse":"तुरही र भेड़ाको सीङले परमप्रभु महाराजाको सामुन्‍ने आनन्‍दको उद्घोषण गर।"},{"number":7,"verse":"समुद्र र त्‍यसमा भएका सबै प्राणीले गुञ्‍जायमान गरून्, र संसार र त्‍यहाँ वास गर्ने सबैले पनि।"},{"number":8,"verse":"नदीका तरङ्गहरूले ताली बजाऊन्, पहाड र पर्वत आनन्‍दले एकसाथ गाऊन्,"},{"number":9,"verse":"तिनीहरूले परमप्रभुको सम्‍मुख गाऊन्। किनकि उहाँ पृथ्‍वीको न्‍याय गर्न आउनुहुन्‍छ। उहाँले धार्मिकता र निष्‍पक्षतासाथ संसारका मानिसहरूको न्‍याय गर्नुहुनेछ।"}]}
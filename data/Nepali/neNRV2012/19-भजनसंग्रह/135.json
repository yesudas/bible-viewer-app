{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":135,"verses":[{"number":1,"verse":"( परमप्रभुका महान् कार्यहरू) परमप्रभुको प्रशंसा गर। परमप्रभुका नाउँको प्रशंसा गर, हे परमप्रभुका सेवकहरू, उहाँको प्रशंसा गर।"},{"number":2,"verse":"तिमीहरू जो परमप्रभुको भवनमा, हाम्रा परमेश्‍वरको भवनमा सेवा गर्दछौ।"},{"number":3,"verse":"परमप्रभुको प्रशंसा गर, किनभने परमप्रभु भलो हुनुहुन्‍छ। उहाँको नाउँको भजन गाओ, किनकि यो मनोहर छ।"},{"number":4,"verse":"किनकि परमप्रभुले याकूबलाई आफ्‍नो बनाउन, र इस्राएललाई आफ्‍नै निज सम्‍पत्ति हुनलाई चुन्‍नुभएको छ।"},{"number":5,"verse":"मलाई थाहा छ, कि परमप्रभु महान् हुनुहुन्‍छ, र हाम्रा प्रभु सबै देवहरूभन्‍दा महान् हुनुहुन्‍छ।"},{"number":6,"verse":"स्‍वर्गमा, पृथ्‍वीमा, र समुद्रहरू र तिनका गहिराइमा परमप्रभुले आफ्‍नो इच्‍छाबमोजिम गर्नुहुन्‍छ।"},{"number":7,"verse":"उहाँले पृथ्‍वीका सीमानाको छेउबाट बादल उठाउनुहुन्‍छ, उहाँले वर्षासित बिजुली पठाउनुहुन्‍छ, र उहाँले आफ्‍ना भण्‍डारहरूबाट बतास निकाल्‍नुहुन्‍छ।"},{"number":8,"verse":"उहाँले मिश्रदेशमा मानिस र पशुहरू दुवैका जेठा-जेठालाई मार्नुभयो।"},{"number":9,"verse":"हे मिश्रदेश, उहाँले तेरै बीचमा, फारो र उनका सारा कर्मचारीहरूका सामुन्‍ने चिन्‍ह र आश्‍चर्य कामहरू पठाउनुभयो।"},{"number":10,"verse":"उहाँले धेरै जातिहरूलाई प्रहार गर्नुभयो, र धेरै शक्तिशाली राजाहरूलाई मार्नुभयो:"},{"number":11,"verse":"एमोरीहरूका राजा सीहोन, र बाशानका राजा ओगलाई, र कनानका सबै राजाहरूलाई।"},{"number":12,"verse":"अनि तिनीहरूका भूमि आफ्‍नो प्रजा इस्राएललाई पैतृक-सम्‍पत्तिको रूपमा दिनुभयो।"},{"number":13,"verse":"हे परमप्रभु, तपाईंको नाउँ सदासर्वदै रहिरहन्‍छ। हे परमप्रभु, तपाईंको यश पुस्‍तौँसम्‍म रहिरहन्‍छ।"},{"number":14,"verse":"किनभने परमप्रभुले आफ्‍नो प्रजालाई न्‍याय दिलाउनुहुनेछ, र आफ्‍ना सेवकहरूमाथि अनुकम्‍पा राख्‍नुहुनेछ।"},{"number":15,"verse":"जाति-जातिका मूर्तिहरू सुन र चाँदी हुन्, ती सब मानिसहरूका हातले बनिएका हुन्‍छन्।"},{"number":16,"verse":"तिनीहरूका मुख छन्, तर बोल्‍न सक्‍दैनन्, आँखा छन्, तर देख्‍न सक्‍दैनन्।"},{"number":17,"verse":"तिनीहरूका कान छन्, तर सुन्‍न सक्‍दैनन्। तिनीहरूले सास फेर्न सक्‍दैनन्।"},{"number":18,"verse":"तिनीहरूलाई बनाउनेहरू पनि तिनीहरूजस्‍तै हुनेछन्, अनि तिनीहरूमाथि भरोसा राख्‍नेहरू पनि सबै उस्‍तै हुनेछन्।"},{"number":19,"verse":"हे इस्राएलको घराना, परमप्रभुको प्रशंसा गर। हे हारूनको वंश, परमप्रभुको प्रशंसा गर।"},{"number":20,"verse":"हे लेवीको वंश, परमप्रभुको प्रशंसा गर। हे परमप्रभुको भय मान्‍नेहरू, परमप्रभुको प्रशंसा गर।"},{"number":21,"verse":"सियोनबाट परमप्रभुको प्रशंसा होस्, यरूशलेममा वास गर्नुहुनेको प्रशंसा होस्। परमप्रभुको प्रशंसा गर।"}]}
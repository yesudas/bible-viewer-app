{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":104,"verses":[{"number":1,"verse":"( सृष्‍टिकर्ता परमेश्‍वरको प्रशंसा) ए मेरो प्राण, परमप्रभुको प्रशंसा गर्। हे परमप्रभु मेरा परमेश्‍वर, तपाईं अति महान् हुनुहुन्‍छ। तपाईं वैभव र ऐश्‍वर्यमा विभूषित हुनुहुन्‍छ।"},{"number":2,"verse":"उहाँले प्रकाशलाई पोशाकझैँ पहिरनुभएको छ, उहाँले आकाशलाई पालजस्‍तै टाँग्‍नुभएको छ।"},{"number":3,"verse":"उहाँले आफ्‍ना कोठाहरूका दलिनहरू पानीमाथि स्‍थिर गर्नुहुन्‍छ। उहाँले बादललाई आफ्‍नो रथ तुल्‍याउनुहुन्‍छ, र बतासका पखेटामाथि उहाँ सवार हुनुहुन्‍छ।"},{"number":4,"verse":"उहाँले बतासलाई आफ्‍नो दूत, ( ) र आगोका ज्‍वालालाई आफ्‍ना सेवक तुल्‍याउनुहुन्‍छ।"},{"number":5,"verse":"पृथ्‍वी कहिल्‍यै नडग्‍मगाओस् भनेर त्‍यसलाई उहाँले जगमाथि स्‍थिर पार्नुभयो।"},{"number":6,"verse":"तपाईंले त्‍यसलाई वस्‍त्रझैँ गहिरो समुद्रले ढाक्‍नुभयो, अनि पहाड़हरू माथि-माथिसम्‍म जल पुग्‍यो।"},{"number":7,"verse":"तर तपाईंको खप्‍कीमा पानी भागिहाल्‍यो, तपाईंका गर्जनको आवाजमा त्‍यो तुरुन्‍तै हटिगयो।"},{"number":8,"verse":"तपाईंले खटाउनुभएको स्‍थानमा जलराशि, पहाड़हरूमाथि उर्लंदै घाटी र बेँसीतिर झर्‍यो।"},{"number":9,"verse":"पानीले फेरि पृथ्‍वीलाई नडुबाओस् भनेर त्‍यसले नाघ्‍न नसक्‍ने सिमाना तपाईंले राखिदिनुभयो।"},{"number":10,"verse":"उहाँले पानीका मूलहरूलाई खोल्‍सामा पानी खन्‍याउन लगाउनुहुन्‍छ, त्‍यो पानी पहाड़का बीचबाट बग्छ।"},{"number":11,"verse":"तिनीहरूले मैदानका सबै जीवजन्‍तुलाई पानी दिन्‍छन्। जङ्गली गधाहरूले पनि आफ्‍नो तिर्खा मार्दछन्।"},{"number":12,"verse":"तिनीहरूकै छेउछाउमा आकाशका चराहरूले आफ्‍नो गुँड़ बनाउँछन्, हाँगाहरूका बीचमा तिनीहरू गीत गाउँछन्।"},{"number":13,"verse":"उहाँले आफ्‍नो उच्‍च स्‍थानबाट पहाड़हरूमा पानी बर्साउनुहुन्‍छ, उहाँका कार्यहरूका फलबाट पृथ्‍वी तृप्‍त हुन्‍छ।"},{"number":14,"verse":"उहाँले गाईबस्‍तुका निम्‍ति घाँस, अनि मानिसहरूका निम्‍ति रूखपात उमार्नुहुन्‍छ, र जमिनबाट आहार ल्‍याउनुहुन्‍छ:"},{"number":15,"verse":"मानिसको मन आनन्‍दित गराउनलाई दाखमद्य, र त्‍यसको अनुहार चहकिलो पार्नलाई तेल, र त्‍यसको हृदय बलियो तुल्‍याउनलाई रोटी उहाँले दिनुहुन्‍छ।"},{"number":16,"verse":"परमप्रभुले लाउनुभएका वृक्षहरू र लेबनानका देवदारुहरूले मनग्‍य पानी पाएका छन्।"},{"number":17,"verse":"त्‍यहाँ चराहरूले आफ्‍नो गुँड़ बनाउँछन्, सारसले चाहिँ सल्‍लाका रूखहरूमा आफ्‍नो घर बनाउँछ।"},{"number":18,"verse":"अल्‍गा-अल्‍गा पहाड़हरू जङ्गली बाख्राहरूका निम्‍ति छन्, पहराहरू जङ्गली शापनहरूका निम्‍ति शरणस्‍थान हुन्‍छन्।"},{"number":19,"verse":"चन्‍द्रमाले ऋतु ठहराउँछ, सूर्यलाई आफ्‍नो अस्‍ताउने बेला थाहा हुन्‍छ।"},{"number":20,"verse":"तपाईंले अन्‍धकार ल्‍याउनुहुन्‍छ, र रात पर्छ, अनि वनका सबै पशुहरू निस्‍किआउँछन्।"},{"number":21,"verse":"सिंहहरू आफ्‍नो शिकारको निम्‍ति गर्जन्‍छन्, तिनीहरूले परमेश्‍वरबाट आफ्‍नो आहार खोज्‍छन्।"},{"number":22,"verse":"सूर्य उदाउँदा ती गइहाल्‍छन्, र आफ्‍नो ओड़ारमा गएर लेट्छन्।"},{"number":23,"verse":"तब मानिस आफ्‍नो कामतिर जान्‍छ, र साँझसम्‍म परिश्रम गर्छ।"},{"number":24,"verse":"हे परमप्रभु, तपाईंका कार्यहरू अनेक छन्, आफ्‍नो बुद्धिमा तपाईंले ती सबै रच्‍नुभयो। तपाईंले सृष्‍टि गर्नुभएका यावत् थोकले पृथ्‍वी परिपूर्ण छ।"},{"number":25,"verse":"त्‍यहाँ विशाल र फराकिलो समुद्र छ, जसमा अनगिन्‍ती जलचरहरू छन्, ठूला-साना दुवै थरीका जीवित प्राणीहरू त्‍यहाँ छन्।"},{"number":26,"verse":"त्‍यहाँ जहाजहरू यताउता जान्‍छन्। ( ; ; ) त्‍यहाँ लिव्‍यातन् जन्‍तु पनि छ, जसलाई तपाईंले त्‍यहाँ खेल्‍नलाई रच्‍नुभयो।"},{"number":27,"verse":"तपाईंबाट आफ्‍ना आहारा ठीक-ठीक समयमा पाउनका निम्‍ति ती सबैले तपाईंतिरै हेरेर आशा राख्‍छन्।"},{"number":28,"verse":"तपाईंले तिनीहरूलाई दिनुहुँदा, तिनीहरूले बटुल्‍छन्। तपाईंले आफ्‍नो मुट्ठी फुकाउनुहुँदा उत्तम पदार्थले तिनीहरू तृप्‍त हुन्‍छन्।"},{"number":29,"verse":"तपाईंले आफ्‍नो मुहार छोप्‍नुहुँदा तिनीहरू भयभीत हुन्‍छन्। तपाईंले तिनीहरूको सास लिनुहुँदा, ती मरिहाल्‍छन्, र फेरि धूलोमा नै फर्कन्‍छन्।"},{"number":30,"verse":"तपाईंले आफ्‍ना आत्‍मा पठाउनुहुँदा, तिनीहरूको सृष्‍टि हुन्‍छ, र तपाईंले पृथ्‍वीको रूपलाई नयाँ तुल्‍याउनुहुन्‍छ।"},{"number":31,"verse":"परमप्रभुको महिमा सदा भइरहोस्, परमप्रभु आफ्‍ना कार्यहरूमा प्रसन्‍न होऊन्।"},{"number":32,"verse":"तपाईंको दृष्‍टि पर्दा पृथ्‍वी कम्‍पायमान हुन्‍छ, तपाईंको स्‍पर्शमा मात्र पहाड़हरूबाट धूवाँ निस्‍कन्‍छ।"},{"number":33,"verse":"मेरो जीवनभरि म परमप्रभुको भजन गाउँदैरहनेछु, म बाँचुञ्‍जेल मेरा परमेश्‍वरमा प्रशंसाको स्‍तुति गाउनेछु।"},{"number":34,"verse":"मेरो चिन्‍तनमनन उहाँलाई मन परोस्, किनकि म परमप्रभुमा आनन्‍दित हुन्‍छु।"},{"number":35,"verse":"तर पापीहरू पृथ्‍वीबाट विलोप भइजाऊन्, र दुष्‍टहरू फेरि कहिल्‍यै नरहून्। हे मेरो प्राण, परमप्रभुको स्‍तुति गर्। परमप्रभुको प्रशंसा गर्।"}]}
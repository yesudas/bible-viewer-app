{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":63,"verses":[{"number":1,"verse":"( तिर्खाएको प्राण तृप्‍त भएको) तिनी यहूदाको मरुभूमिमा हुँदा दाऊदको भजन [1] हे परमेश्‍वर, तपाईं मेरा परमेश्‍वर हुनुहुन्‍छ, ( ) म तपाईंलाई दिलोज्‍यानले खोज्‍छु। पानी नभएको ओबानो र बाँझो जमिनमा मेरो प्राण तपाईंको निम्‍ति तिर्खाउँछ, मेरो शरीर तपाईंकै निम्‍ति मरिमेट्दछ।"},{"number":2,"verse":"मैले तपाईंलाई पवित्रस्‍थानमा देखेको छु, र तपाईंको शक्ति र महिमा देखें।"},{"number":3,"verse":"तपाईंको प्रेम जीवनभन्‍दा श्रेष्‍ठ छ, यसकारण मेरा ओठले तपाईंको महिमा गर्नेछन्।"},{"number":4,"verse":"म मेरो जीवनभरि नै तपाईंको प्रशंसा गर्नेछु, र तपाईंको नाउँमा म आफ्‍ना हात उचाल्‍नेछु।"},{"number":5,"verse":"असल भोजनले झैँ मेरो प्राण तृप्‍त हुनेछ, मेरो मुखले सङ्गीतमय ओठसित तपाईंको प्रशंसा गर्नेछ।"},{"number":6,"verse":"मेरो ओछ्यानमा म तपाईंको सम्‍झना गर्छु, र रातभरि तपाईंको ध्‍यान गर्छु।"},{"number":7,"verse":"तपाईं मेरो सहायता हुनुहुन्‍छ, यसकारण म तपाईंका पखेटाको छायामुनि आनन्‍दले गाउँछु।"},{"number":8,"verse":"मेरो प्राण तपाईंमा लुटुपुटु भएको छ, तपाईंको दाहिने बाहुलीले मलाई सम्हाल्‍दछ।"},{"number":9,"verse":"मेरो प्राण लिन खोज्‍नेहरूचाहिँ पृथ्‍वीको तल्‍लो भागमा पुगेर नष्‍ट हुनेछन्।"},{"number":10,"verse":"तिनीहरू तरवारले मारिनेछन्, र स्‍यालहरूको आहार हुनेछन्।"},{"number":11,"verse":"तर राजाचाहिँ परमेश्‍वरमा आनन्‍दित हुनेछन्, परमेश्‍वरको नाउँमा शपथ लिनेहरूले उहाँको प्रशंसा गर्नेछन्, तर झूटा बोल्‍नेहरूका मुख थुनिनेछन्।"}]}
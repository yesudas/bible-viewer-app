{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":66,"verses":[{"number":1,"verse":"( प्रार्थनाको गीत र धन्‍यवाद-ज्ञापन) सङ्गीत-निर्देशकको निम्‍ति एउटा भजन [1] हे सारा पृथ्‍वी, आनन्‍दसाथ परमेश्‍वरको जयजय गर।"},{"number":2,"verse":"उहाँका नाउँको महिमाको स्‍तुति गाओ, उहाँको प्रशंसालाई महिमित तुल्‍याओ।"},{"number":3,"verse":"परमेश्‍वरलाई भन, “तपाईंका कार्यहरू कस्‍ता भयानक छन्! तपाईंका शक्तिको महत्त्व यति महान् छ कि तपाईंका शत्रुहरू तपाईंको सामुन्‍ने खुम्‍चिन्‍छन्।"},{"number":4,"verse":"सारा पृथ्‍वी तपाईंको अगि झुक्‍तछ, तिनीहरूले तपाईंको प्रशंसाका भजन गाउँछन्, तिनीहरूले तपाईंका नाउँको भजन गाउँछन्।” सेला"},{"number":5,"verse":"आओ, परमेश्‍वरका कार्य हेर, मानिसका पक्षमा उहाँका कामहरू कति भयानक छन्!"},{"number":6,"verse":"उहाँले समुद्रलाई सुक्‍खा जमिन तुल्‍याउनुभयो, ( ; ) तिनीहरूले पैदलै नदी तरे— आओ, हामी उहाँमा आनन्‍दित होऔं।"},{"number":7,"verse":"उहाँले आफ्‍नो शक्तिद्वारा सदा शासन गर्नुहुन्‍छ, उहाँका आँखाले जाति-जातिलाई हेर्नुहुन्‍छ— उहाँको विरुद्ध विद्रोहीहरू नउठून्। सेला"},{"number":8,"verse":"हे मानिसहरू हो, हाम्रा परमेश्‍वरको स्‍तुति गर। उहाँका स्‍तुतिको आवाज सुनिओस्।"},{"number":9,"verse":"उहाँले हाम्रा जीवनलाई सुरक्षित राख्‍नुभएको छ, र हाम्रा खुट्टालाई चिप्‍लन दिनुभएको छैन।"},{"number":10,"verse":"किनकि हे परमेश्‍वर, तपाईंले हाम्रो जाँच गर्नुभएको छ, तपाईंले हामीलाई चाँदीलाई झैँ परिष्‍कृत गर्नुभएको छ।"},{"number":11,"verse":"तपाईंले हामीलाई कैदमा ल्‍याउनुभयो, र हाम्रा ढाड़मा बोझ लाद्नुभयो।"},{"number":12,"verse":"तपाईंले मानिसहरूलाई हाम्रा शिरमा चढ्न दिनुभयो, हामी आगो र पानीबाट भएर गयौं, तर तपाईंले हामीलाई प्रशस्‍तताको ठाउँमा ल्‍याउनुभयो।"},{"number":13,"verse":"म तपाईंको मन्‍दिरमा होमबलिसहित आउनेछु, र तपाईंसित गरेका भाकल पूरा गर्नेछु—"},{"number":14,"verse":"म कष्‍टमा भएको समयमा, मेरा ओठले प्रतिज्ञा गरेका तथा मेरो मुखले उच्‍चारण गरेका भाकल।"},{"number":15,"verse":"म तपाईंलाई मोटा पशुहरू बलिदान चढ़ाउनेछु, र भेड़ाहरूको बलि। म साँढ़े र बोकाहरू चढ़ाउनेछु। सेला"},{"number":16,"verse":"परमेश्‍वरसित डराउनेहरू सबै आओ र सुन, उहाँले मेरो निम्‍ति के गर्नुभयो मलाई भन्‍न देओ।"},{"number":17,"verse":"मैले मेरो मुखले उहाँलाई पुकारें, र मेरो जिब्रोबाट उहाँको स्‍तुति भयो।"},{"number":18,"verse":"यदि मैले मेरो हृदयमा अधर्मलाई आश्रय दिएको भए, परमेश्‍वरले सुन्‍नुहुनेथिएन।"},{"number":19,"verse":"तर साँच्‍ची नै परमेश्‍वरले सुन्‍नुभएको छ, उहाँले मेरो प्रार्थनाका शब्‍दहरूमाथि ध्‍यान दिनुभएको छ।"},{"number":20,"verse":"परमेश्‍वरलाई महिमा होस्, जसले मेरो प्रार्थना अस्‍वीकार गर्नुभएको छैन, न त मबाट उहाँको प्रेम हटाउनुभएको छ।"}]}
{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":47,"verses":[{"number":1,"verse":"( परमप्रभु सारा पृथ्‍वीका राजा) सङ्गीत-निर्देशकको निम्‍ति कोरहवंशीको भजन [1] हे सबै जाति हो, ताली बजाओ, उच्‍च स्‍वरले परमेश्‍वरको जय-जयकार गर।"},{"number":2,"verse":"सर्वोच्‍च परमप्रभु कस्‍तो भययोग्‍य हुनुहुन्‍छ, सारा पृथ्‍वीका महान् राजा!"},{"number":3,"verse":"उहाँले जातिहरूलाई हाम्रो अधीनमा ल्‍याउनुभयो, र मानिसहरूलाई हाम्रा पैतालामुनि पार्नुभयो।"},{"number":4,"verse":"उहाँले हाम्रा निम्‍ति उत्तराधिकार छान्‍नुभयो, याकूबको गौरव, जसलाई उहाँले प्रेम गर्नुहुन्‍थ्‍यो। सेला"},{"number":5,"verse":"परमेश्‍वर आनन्‍दको ध्‍वनिसाथ माथि उक्‍लनुभएको छ, परमप्रभु तुरहीको आवाजसित जानुभएको छ।"},{"number":6,"verse":"परमेश्‍वरको प्रशंसा गाओ, स्‍तुति गाओ। हाम्रा राजाको प्रशंसा गाओ, स्‍तुति गाओ।"},{"number":7,"verse":"किनकि सारा पृथ्‍वीका राजा परमेश्‍वर नै हुनुहुन्‍छ। उहाँको निम्‍ति प्रशंसाको एउटा भजन गाओ।"},{"number":8,"verse":"परमेश्‍वर जाति-जातिहरूमाथि राज्‍य गर्नुहुन्‍छ, परमेश्‍वर आफ्‍नो पवित्र सिंहासनमा विराजमान हुनुहुन्‍छ।"},{"number":9,"verse":"अब्राहामका परमेश्‍वरको प्रजाझैँ जाति-जातिका शासकहरू भेला भएका छन्, किनकि पृथ्‍वीका राजाहरू परमेश्‍वरकै हातमा छन्। उहाँ अति उच्‍च हुनुहुन्‍छ।"}]}
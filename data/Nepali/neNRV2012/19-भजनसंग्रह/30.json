{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":30,"verses":[{"number":1,"verse":"( मृत्‍युबाट छुटकारा पाएकोमा धन्‍यवादको गीत) मन्‍दिर समर्पणको निम्‍ति दाऊदको भजन [1] हे परमप्रभु, म तपाईंका महानताको स्‍तुति गाउनेछु, किनभने तपाईंले मलाई गहिराइदेखि माथि उचाल्‍नुभएको छ, र मेरा शत्रुहरूलाई मेरो हाँसो गर्न दिनुभएको छैन।"},{"number":2,"verse":"हे परमप्रभु मेरा परमेश्‍वर, मैले तपाईंलाई सहायताको निम्‍ति पुकारा गरें, अनि तपाईंले मलाई निको पार्नुभयो।"},{"number":3,"verse":"हे परमप्रभु, तपाईंले मलाई चिहानबाट ( हिब्रूमा “पातालबाट”) निकाल्‍नुभयो, र मृत-लोकमा जानुदेखि मलाई बचाउनुभयो।"},{"number":4,"verse":"हे परमप्रभुका पवित्र जन हो, उहाँको निम्‍ति भजन गाओ, र उहाँको पवित्र नाउँको स्‍तुति गर।"},{"number":5,"verse":"किनकि उहाँको क्रोध क्षणभरिको मात्र हुन्‍छ, तर उहाँको निगाह आजन्‍म रहन्‍छ, आँसु रातभरि मात्र बग्‍छ, तर बिहान आनन्‍द आउँदछ।"},{"number":6,"verse":"सुरक्षित भएको समयमा, “म कहिल्‍यै डग्‍नेछैनँ” मैले भनें।"},{"number":7,"verse":"हे परमप्रभु, तपाईंले निगाह गर्नुहुँदा, तपाईंले मेरा पहाड़लाई सुदृढ़ पार्नुभयो। तर जब तपाईंले आफ्‍नो मुहार लुकाउनुभयो, म दु:खित भएँ।"},{"number":8,"verse":"हे परमप्रभु, मैले तपाईंलाई पुकारें, परमप्रभुमा नै दयाको निम्‍ति पुकारें।"},{"number":9,"verse":"“म मृत-लोकमा गएँ भने मेरो नाशमा के लाभ हुन्‍छ? के धूलोले तपाईंको प्रशंसा गर्छ र? के त्‍यसले तपाईंको विश्‍वसनीयताको वर्णन गर्छ र?"},{"number":10,"verse":"हे परमप्रभु, मेरो बिन्‍ती सुन्‍नुहोस्, र ममाथि अनुग्रह गर्नुहोस्। हे परमप्रभु, तपाईं मेरो सहायक हुनुहोस्।”"},{"number":11,"verse":"तपाईंले मेरो विलापलाई नाचमा परिवर्तन गर्नुभयो, तपाईंले मेरो भाङ्ग्राको वस्‍त्र फुकालिदिएर आनन्‍द पहिराइदिनुभयो,"},{"number":12,"verse":"यस हेतुले कि मेरो मनले तपाईंको स्‍तुतिगान गरोस्, र चूप नलागोस्। हे परमप्रभु मेरा परमेश्‍वर, म सदासर्वदै, तपाईंमा धन्‍यवाद चढ़ाउनेछु।"}]}
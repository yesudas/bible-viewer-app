{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":58,"verses":[{"number":1,"verse":"( दुष्‍टमाथि दण्‍डको प्रार्थना) सङ्गीत-निर्देशकको निम्‍ति “विनाश नहोस्” को रागअनुसार दाऊदको मिक्‍ताम [1] हे शासक हो, के तिमीहरू न्‍यायपूर्वक बोल्‍दछौ? के तिमीहरू मानिसहरूका बीचमा ठीक-ठीक न्‍याय गर्दछौ?"},{"number":2,"verse":"होइन, तिमीहरू त हृदयभित्र खराब युक्ति रच्‍तछौ, र तिमीहरूका हातले पृथ्‍वीमा हिंसाका काम गर्दछन्।"},{"number":3,"verse":"दुष्‍टहरू त जन्‍मदेखि नै भड्केर जान्‍छन्। गर्भदेखि नै तिनीहरू दुष्‍ट हुन्‍छन् र झूट बोल्‍छन्।"},{"number":4,"verse":"तिनीहरूको विष सर्पको विषजस्‍तै छ, गोमनको विषजस्‍तो, जसले आफ्‍नो कान बन्‍द गरेको छ,"},{"number":5,"verse":"जसले सपेराको आवाज र जत्तिसुकै निपुण जादूगर भए पनि, तिनको सोर सुन्‍दैन।"},{"number":6,"verse":"हे परमेश्‍वर, तिनीहरूका दाँत तिनीहरूकै मुखमा भाँचिदिनुहोस्। हे परमप्रभु, सिंहहरूका बङ्गारा थुतिदिनुहोस्।"},{"number":7,"verse":"तिनीहरू बग्‍ने पानीजस्‍तै विलीन भइजाऊन्, तिनीहरूले धनुमा ताँदो चढ़ाउँदा तिनका काँड़हरू बोधा भइजाऊन्।"},{"number":8,"verse":"तिनीहरू हिँड्दाहिँड्दै पग्‍लेर जाने चिप्‍लेकीराझैँ होइजाऊन्, तुहेको बालकजस्‍तै तिनीहरूले सूर्यको किरण कहिल्‍यै नदेखून्।"},{"number":9,"verse":"तिम्रा भाँड़ाहरू काँढ़ाको आगोमा तातिन अघि, ती हरिया हुन् कि सुकेका, दुष्‍टहरू बगाएर लगिनेछन्।"},{"number":10,"verse":"प्रतिशोध खनिएको देखेर धर्मी जन खुशी हुनेछन्, जब तिनीहरूले आफ्‍ना खुट्टा दुष्‍टहरूको रगतमा धुनेछन्।"},{"number":11,"verse":"तब मानिसहरूले भन्‍नेछन्, “निश्‍चय नै धर्मीहरू अझै पुरस्‍कृत हुन्‍छन्। निश्‍चय नै पृथ्‍वीको न्‍याय गर्ने एक परमेश्‍वर हुनुहुन्‍छ।”"}]}
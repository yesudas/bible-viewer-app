{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":12,"verses":[{"number":1,"verse":"( दुर्जनहरूका विरुद्ध परमेश्‍वरको सहायताको निम्‍ति प्रार्थना) सङ्गीत-निर्देशकको निम्‍ति शिमिनिथअनुसार दाऊदको भजन [1] गुहार, हे परमप्रभु, किनभने भक्तजन अब बाँकी छैनन्। मानिसका बीचबाट विश्‍वासीहरू लोप भइसकेका छन्।"},{"number":2,"verse":"हरेकले आफ्‍नो छिमेकीसँग झूटा बोल्‍छ। चापलूसी ओठले छलसित तिनीहरू कुरा गर्छन्।"},{"number":3,"verse":"सबै चापलूसी गर्ने ओठलाई र घमण्‍डका कुरा गर्ने हरेक जिब्रोलाई परमप्रभुले काटिदेऊन्,"},{"number":4,"verse":"तिनीहरू जसले भन्‍छन्, “हाम्रा जिब्राले नै हामी जित्‍नेछौं, हाम्रा ओठ हाम्रै हुन्, हामीमाथि को मालिक छ र?”"},{"number":5,"verse":"परमप्रभु भन्‍नुहुन्‍छ, “अब म उठ्नेछु, किनकि कमजोरहरू लुटिएका छन्, र दरिद्रहरू सुस्‍केरा हाल्‍छन्, र तिनीहरूलाई हानि गर्नेहरूबाट म रक्षा गर्नेछु।”"},{"number":6,"verse":"अनि परमप्रभुका वचनहरू खोटरहित छन्, ती शुद्ध चाँदीजस्‍ता छन्, जो सात पल्‍ट माटोको भट्टीमा खारेर शुद्ध पारिएको छ।"},{"number":7,"verse":"हे परमप्रभु, तपाईंले हामीलाई रक्षा गर्नुहुनेछ। सदाकाल हामीलाई यस्‍ता मानिसहरूदेखि बचाइराख्‍नुहुनेछ।"},{"number":8,"verse":"दुष्‍टहरू गमक्‍क भई खुल्‍ला रूपमा डुलिहिँड्छन्, जब मानिसहरूका बीचमा नीचताको सम्‍मान हुन्‍छ।"}]}
{"bibleAbbr":"neNRV2012","bookName":"भजनसंग्रह","bookEnglishName":"Psalms","chapterNumber":54,"verses":[{"number":1,"verse":"( शत्रुहरूबाट छुटकाराको निम्‍ति प्रार्थना) सङ्गीत-निर्देशकको निम्‍ति तार-वाद्यमा दाऊदको मस्‍किल [1] हे परमेश्‍वर, तपाईंको नाउँले मलाई बचाउनुहोस्, र तपाईंको पराक्रमले मलाई निर्दोष साबित गरिदिनुहोस्।"},{"number":2,"verse":"हे परमेश्‍वर, मेरो प्रार्थना सुनिदिनुहोस्, मेरो मुखका शब्‍दहरूमा ध्‍यान दिनुहोस्।"},{"number":3,"verse":"विदेशीहरूले मलाई आक्रमण गर्छन्, ( ; ) निर्दयीहरू मलाई मार्न खोज्‍दछन्, त्‍यस्‍ता मानिसहरू जसले परमेश्‍वरको श्रद्धा गर्दैनन्। सेला"},{"number":4,"verse":"निश्‍चय नै परमेश्‍वर मेरा सहायक हुनुहुन्‍छ, परमप्रभु, जसले मलाई थाम्‍नुहुन्‍छ।"},{"number":5,"verse":"ज-जसले मेरो बदनाम गर्छन्, तिनीहरूमाथि खराबी परोस्, तपाईंको विश्‍वसनीयताले तिनीहरूलाई सर्वनाश गर्नुहोस्।"},{"number":6,"verse":"म तपाईंलाई स्‍वेच्‍छाको बलि चढ़ाउनेछु, हे परमप्रभु, म तपाईंका नाउँको प्रशंसा गर्नेछु, किनकि त्‍यो असल छ।"},{"number":7,"verse":"किनकि उहाँले मलाई सबै कष्‍टहरूबाट छुटाउनुभएको छ। मैले मेरा शत्रुहरूलाई विजयको दृष्‍टिले हेरेको छु।"}]}
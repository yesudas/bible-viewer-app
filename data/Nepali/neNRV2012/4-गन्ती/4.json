{"bibleAbbr":"neNRV2012","bookName":"गन्ती","bookEnglishName":"Numbers","chapterNumber":4,"verses":[{"number":1,"verse":"( कहातीहरू) परमप्रभुले मोशा र हारूनलाई भन्‍नुभयो,"},{"number":2,"verse":"“लेवीहरूमध्‍येबाट कहातीहरूलाई आ-आफ्‍नो वंश र परिवारअनुसार गन्‍ती गर्।"},{"number":3,"verse":"ती भेट हुने पालमा सेवा गर्न आउने तीसदेखि पचास वर्षसम्‍मको उमेरका सबैलाई गन्‍ती गर्।"},{"number":4,"verse":"“भेट हुने पालमा अति पवित्र कुराहरूको जिम्‍मा लिने कहातीहरूको काम हो।"},{"number":5,"verse":"छाउनी प्रस्‍थान गर्दा हारून र त्‍यसका छोराहरू भित्र गएर छेक्‍ने पर्दा उतारी गवाहीको सन्‍दूक त्‍यसैले ढाकिदेऊन्।"},{"number":6,"verse":"तिनीहरूले त्‍यसमाथि सीलको छाला हालिदेऊन्, अनि त्‍यसमाथि पूरै नीलो रङ्गको कपड़ाले ढाकिदेऊन्।"},{"number":7,"verse":"“तिनीहरूले उपस्‍थितिका रोटीको टेबिलमाथि एउटा नीलो कपड़ा ओछ्याई त्‍यसमाथि थालहरू, धुपौराहरू, बाटाहरू र अर्घ-बलिका कचौराहरू राखून्, र सधैँ त्‍यहीँ रहने रोटी त्‍यसमाथि रहोस्।"},{"number":8,"verse":"तिनीहरूले तीमाथि रातो रङ्गको कपड़ा ओछ्याई त्‍यसमाथि सीलका छाला हालिदेऊन्, र टेबिलका डन्‍डीहरू लगाइदेऊन्।"},{"number":9,"verse":"“तिनीहरूले नीलो कपड़ा लिएर बत्तीको सामदान, त्‍यसका बत्तीहरू र त्‍यसका सलेदाका चिम्‍टा, मोसोदानी र सबै तेलका भाँड़ाहरू ढाकिदेऊन्।"},{"number":10,"verse":"त्‍यसपछि तिनीहरूले सामदानलाई त्‍यसका सबै सरसामानहरूसमेत सीलको छालाले बेह्रेर डाँड़ीमाथि राखिदेऊन्।"},{"number":11,"verse":"“तिनीहरूले सुनको वेदीमाथि नीलो कपड़ा ओछ्याएर सीलको छालाले ढाकिदेऊन्, र त्‍यसका डन्‍डीहरू आफ्‍ना स्‍थानमा हालिदेऊन्।"},{"number":12,"verse":"“पवित्रस्‍थानमा तिनीहरूले प्रयोग गर्ने सबै सेवाका सामानहरू लिएर तिनलाई नीलो कपड़ामा राखी सीलको छालाले ढाकेर तिनलाई डाँड़ीमाथि राखिदेऊन्।"},{"number":13,"verse":"“तिनीहरूले काँसाको वेदीबाट खरानी झिकेर त्‍यसमाथि बैजनी रङ्गको कपड़ा ओछ्याऊन्।"},{"number":14,"verse":"त्‍यसमाथि तिनीहरूले वेदीको सेवा गर्दा प्रयोग गर्ने सबै भाँड़ाहरू, अर्थात् आगो राख्‍ने पात्रहरू, मासु उठाउने काँटाहरू, बेल्‍चाहरू, छर्कने बाटाहरू र वेदीका सबै भाँड़ाकुँड़ाहरू राखिदेऊन्, र त्‍यसमाथि तिनीहरूले सीलको छाला ओछ्याएर त्‍यसका डन्‍डीहरू आफ्‍ना स्‍थानमा राखून्।"},{"number":15,"verse":"“छाउनी प्रस्‍थान हुने बेलामा हारून र त्‍यसका छोराहरूले पवित्रस्‍थानका सबै पवित्र सरसामानहरू ढाकेपछि कहातीहरूले ती बोक्‍न आऊन्। तर तिनीहरूले पवित्र कुराहरू नछोऊन्, नत्रता तिनीहरू मर्नेछन्। भेट हुने पालका सबै कुराहरू कहातीहरूले बोकून्।"},{"number":16,"verse":"“हारून पूजाहारीको छोरो एलाजारको जिम्‍मामा सुम्‍पिएका कुराहरू यी नै हुन्: बत्तीको लागि तेल, सुगन्‍धित धूप, नियमितको अन्‍नबलि, अभिषेक गर्ने तेल— सिङ्गै पवित्र वासस्‍थान र त्‍यसमा भएका सबै सरसामानहरू।”"},{"number":17,"verse":"परमप्रभुले मोशा र हारूनलाई भन्‍नुभयो,"},{"number":18,"verse":"“लेवीहरूबाट कहातीका वंशहरू बहिष्‍कृत हुन नदेओ।"},{"number":19,"verse":"तिनीहरू अति पवित्र कुराहरूको नजिक आउँदा नमरून् भनेर यो तिनीहरूका लागि गर्: हारून र त्‍यसका छोराहरू पवित्रस्‍थानभित्र गएर तिनीहरू हरेकलाई आ-आफ्‍नो काम र के-के बोक्‍ने खटाइदेऊन्।"},{"number":20,"verse":"तर कहातीहरू पवित्र कुराहरू हेर्न एक छिनको निम्‍ति पनि भित्र नजाऊन्, नत्रता तिनीहरू मर्नेछन्।”"},{"number":21,"verse":"( गेर्शोनीहरू) परमप्रभुले मोशालाई भन्‍नुभयो,"},{"number":22,"verse":"“गेर्शोनीहरूलाई पनि आ-आफ्‍ना परिवार र वंशअनुसार गन्‍ती गर्।"},{"number":23,"verse":"भेट हुने पालमा सेवा गर्न आउने तीसदेखि पचास वर्षसम्‍मको उमेरका सबैलाई तैंले गन्‍ती गर्।"},{"number":24,"verse":"“भारी बोक्‍न र सेवा गर्नलाई गेर्शोनी वंशहरूको काम यही हो:"},{"number":25,"verse":"पवित्र वासस्‍थानका पर्दाहरू, भेट हुने पाल, त्‍यसको छत, र त्‍यसमाथि रहने सीलका छालाको छत, र भेट हुने पालको ढोकाको पर्दा,"},{"number":26,"verse":"पवित्र वासस्‍थान र वेदीका चारैतिरको चोकका पर्दाहरू, त्‍यसको ढोकाको पर्दा, डोरीहरू, र तिनको सेवामा प्रयोग गरिने सबै सरसामानहरू तिनीहरूले बोकून्। यी सबै कुराबाट जे-जे काम हुन्‍छन्, ती पनि गेर्शोनीहरूले नै गरून्।"},{"number":27,"verse":"तिनीहरूका सबै सेवाहरू, वा भारी उठाउने काम होस् वा अन्‍य काम होस्, ती सबै हारून र त्‍यसका छोराहरूले आज्ञा गरेबमोजिम गेर्शोनीहरूले गरून्। तिनीहरूको सबै अभिभारा तिमीहरूले नै खटाइदेओ।"},{"number":28,"verse":"भेट हुने पालमा गेर्शोनका वंशहरूको काम यही हो। तिनीहरूको जिम्‍मेवारी हारून पूजाहारीको छोरो ईतामारको अधिकारमा होस्।"},{"number":29,"verse":"( मरारीहरू) “मरारीहरूलाई आ-आफ्‍ना वंश र परिवारअनुसार तैंले गन्‍ती गर्।"},{"number":30,"verse":"भेट हुने पालमा सेवा गर्न आउने तीसदेखि पचास वर्षसम्‍मको उमेरका सबैलाई तैंले गन्‍ती गर्।"},{"number":31,"verse":"भेट हुने पालमा तिनीहरूले गर्नुपर्ने कर्तव्‍यहरू यी नै हुन्: पवित्र वासस्‍थानका फल्‍याकहरू, त्‍यसका बारहरू, डन्‍डीहरू, खामाहरू र आधारहरू,"},{"number":32,"verse":"साथै चारैतिरको चोकका खामाहरू, र तिनका आधारहरू, कीलाहरू, डोरीहरू र तिनका सबै सरसामान, र यिनीहरूको प्रयोगसम्‍बन्‍धी सब कुराहरू तिनीहरूले बोकून्। तिनीहरूमध्‍ये प्रत्‍येकलाई आफैले बोक्‍ने निश्‍चित सरसामानहरू खटाउनू।"},{"number":33,"verse":"भेट हुने पालमा मरारी वंशहरूले हारून पूजाहारीको छोरो ईतामारको निर्देशनमा गर्नुपर्ने सेवा यही हो।”"},{"number":34,"verse":"( लेवीहरूको गणना) मोशा, हारून र समुदायका नायकहरूले कहातीहरूलाई आ-आफ्‍ना वंश र परिवारअनुसार गन्‍ती गरे।"},{"number":35,"verse":"तीसदेखि पचास वर्षसम्‍मको उमेरका सबै जो भेट हुने पालको सेवामा नियुक्त भएका थिए,"},{"number":36,"verse":"ती वंश-वंश गरी गनिएकाहरू जम्‍मा २,७५० थिए।"},{"number":37,"verse":"मोशाद्वारा दिइएको परमप्रभुको आज्ञाअनुसार मोशा र हारूनले गनेका भेट हुने पालमा काम गर्ने सबै कहातीहरूको जम्‍मै संख्‍या यही थियो।"},{"number":38,"verse":"गेर्शोनीहरू आ-आफ्‍ना वंश र परिवारअनुसार गनिएका थिए।"},{"number":39,"verse":"तीसदेखि पचास वर्षसम्‍मको उमेरका सबै जो भेट हुने पालको सेवामा नियुक्त भएका थिए,"},{"number":40,"verse":"ती वंश-वंश र परिवार-परिवार गरी गनिएकाहरू जम्‍मा २,६३० थिए।"},{"number":41,"verse":"परमप्रभुको आज्ञाअनुसार मोशा र हारूनले गनेका भेट हुने पालमा काम गर्ने गेर्शोनीहरूको जम्‍मै संख्‍या यही थियो।"},{"number":42,"verse":"मरारीहरू आ-आफ्‍ना वंश र परिवारअनुसार गनिएका थिए।"},{"number":43,"verse":"तीसदेखि पचास वर्षसम्‍मको उमेरका सबै जो भेट हुने पालको सेवामा नियुक्त भएका थिए,"},{"number":44,"verse":"ती वंश-वंश गरी गनिएकाहरू जम्‍मा ३,२०० थिए।"},{"number":45,"verse":"मोशाद्वारा दिइएको परमप्रभुको आज्ञाअनुसार मोशा र हारूनले गनेका मरारीहरूको जम्‍मै संख्‍या यही थियो।"},{"number":46,"verse":"यसरी मोशा, हारून र इस्राएलका नायकहरूले सबै लेवीहरूलाई आ-आफ्‍ना वंश र परिवारअनुसार गन्‍ती गरे।"},{"number":47,"verse":"तीसदेखि लिएर पचास वर्षसम्‍मको उमेरका सबै जो भेट हुने पालमा सेवा गर्ने र भारी बोक्‍ने काममा नियुक्त भएका थिए,"},{"number":48,"verse":"ती गनिएकाहरू जम्‍मा ८,५८० थिए।"},{"number":49,"verse":"आ-आफ्‍नो सेवा र भारी बोक्‍ने कामअनुसार मोशाद्वारा परमप्रभुको आज्ञाबमोजिम तिनीहरू नियुक्त भएका थिए। परमप्रभुले मोशालाई आज्ञा गर्नुभएझैँ तिनले तिनीहरूलाई गने।"}]}
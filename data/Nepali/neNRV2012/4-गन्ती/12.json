{"bibleAbbr":"neNRV2012","bookName":"गन्ती","bookEnglishName":"Numbers","chapterNumber":12,"verses":[{"number":1,"verse":"( मोशाप्रति हारून र मिरियमको विरोध) मोशाकी कूशी पत्‍नीको कारणले मिरियम र हारून मोशाको विरुद्धमा बोल्‍न लागे, किनभने तिनले कूशी पत्‍नी ल्‍याएका थिए। ( )"},{"number":2,"verse":"तिनीहरूले भने, “के परमप्रभुले केवल मोशाद्वारा मात्र कुरा गर्नुभएको छ र? के उहाँले हामीद्वारा पनि कुरा गर्नुभएको छैन र?” अनि परमप्रभुले यो कुरा सुन्‍नभयो।"},{"number":3,"verse":"मोशाचाहिँ पृथ्‍वीभरिमा सबैभन्‍दा विनम्र व्‍यक्ति थिए।"},{"number":4,"verse":"परमप्रभुले तुरुन्‍तै मोशा, हारून र मिरियमलाई भन्‍नुभयो, “तिमीहरू तीनै जना भेट हुने पालमा आओ।” अनि ती तीनै जना आए।"},{"number":5,"verse":"तब परमप्रभु बादलको खामोमा आई भेट हुने पालको ढोकामा उभिएर हारून र मिरियमलाई बोलाउनुभयो। जब ती दुवै अगि आए,"},{"number":6,"verse":"तब उहाँले भन्‍नुभयो, “अब मेरो कुरा सुन: “जब तिमीहरूका बीचमा परमप्रभुको कुनै अगमवक्ता छ, तब म त्‍यससँग दर्शनमा आफैलाई प्रकट गर्छु, त्‍यससँग सपनामा कुरा गर्छु।"},{"number":7,"verse":"तर मेरो दास मोशासित त म त्‍यसो गर्दिनँ। ( ) त्‍यो त मेरा सबै घरानामा विश्‍वासी छ।"},{"number":8,"verse":"त्‍यससँग म गुप्‍त रीतिले होइन, तर आमनेसामने प्रष्‍टसँग कुरा गर्छु, र मेरो स्‍वरूप त्‍यसले हेर्छ। यसैकारण मेरो दास मोशाको विरुद्धमा बोल्‍न तिमीहरूलाई किन डर लागेन?”"},{"number":9,"verse":"अनि तिनीहरूका विरुद्धमा परमप्रभुको क्रोध दन्‍क्‍यो, र उहाँ त्‍यहाँबाट गइहाल्‍नुभयो।"},{"number":10,"verse":"पालमाथिबाट बादल हट्दा मिरियम कुष्ठरोग लागेर हिउँजस्‍तै सेती भइसकेकी थिइन्। हारूनले मिरियमलाई हेर्दा तिनी कुष्ठरोगी भइसकेकी देखे।"},{"number":11,"verse":"हारूनले मोशालाई भने, “मेरा प्रभु, बिन्‍ती छ, हामीले मूर्खता गरेर पाप गरेका छौं, तर यसको दण्‍ड हामीले भोग्‍नु नपरोस्।"},{"number":12,"verse":"आमाको गर्भबाट निस्‍कँदै आधा कुहेर मरिसकेको जस्‍तो यसलाई हुन नदिनुहोस्।”"},{"number":13,"verse":"तब मोशाले यसो भनेर परमप्रभुमा पुकारा गरे, “हे परमेश्‍वर, म आग्रहपूर्वक बिन्‍ती गर्दछु, त्‍यसलाई निको पारिदिनुहोस्।”"},{"number":14,"verse":"तब परमप्रभुले मोशालाई भन्‍नुभयो, “त्‍यसको बुबाले त्‍यसको मुखमा थुकिदिएको भए, के त्‍यो सात दिनसम्‍म शर्ममा पर्ने थिइन र? त्‍यसलाई सात दिनसम्‍म छाउनीबाहिरै थुनिराख्, त्‍यसपछि मात्र त्‍यसलाई भित्र ल्‍याउनू।” ( )"},{"number":15,"verse":"तब मिरियम सात दिनसम्‍म छाउनीबाहिर थुनिइन्, र मिरियमलाई भित्र नल्‍याउञ्‍जेल मानिसहरू पनि अगाड़ि बढ़ेनन्।"},{"number":16,"verse":"त्‍यसपछि हसेरोतबाट बढ़ेर तिनीहरूले पारानको मरुभूमिमा पाल टाँगे।"}]}
{"bibleAbbr":"neNRV2012","bookName":"गन्ती","bookEnglishName":"Numbers","chapterNumber":33,"verses":[{"number":1,"verse":"( इस्राएलीहरूका यात्राको विवरण) मोशा र हारूनको नेतृत्‍वमा रहेर मिश्रबाट इस्राएलीहरू दल-दल गरी आउँदा तिनीहरूका यात्राको विवरण यही हो।"},{"number":2,"verse":"यात्राका विभिन्‍न भागमा परमप्रभुको आज्ञाअनुसार मोशाले यात्रा प्रारम्‍भ गर्ने ठाउँहरूका नाउँ लेखे। तिनीहरूका यात्राको विवरण यस प्रकार छ:"},{"number":3,"verse":"पहिलो महिनाको पन्‍ध्रौँ दिनमा तिनीहरू रामसेसबाट यात्रा गरे। निस्‍तार-चाड़को भोलिपल्‍ट इस्राएलीहरू सारा मिश्रीहरूका आँखा अगि धूमधामसँग निस्‍के।"},{"number":4,"verse":"त्‍यस बेला मिश्रीहरूले चाहिँ परमप्रभुले प्रहार गर्नुभएका उनीहरूका आफ्‍ना जेठा-जेठा सन्‍तानहरू गाड्न लागेका थिए। किनकि परमप्रभुले उनीहरूका देवताहरूको न्‍याय गर्नुभएको थियो।"},{"number":5,"verse":"इस्राएलीहरू रामसेसबाट हिँड़ेर सुक्‍कोतमा पुगी वास बसे।"},{"number":6,"verse":"तिनीहरू सुक्‍कोतबाट हिँड़ेर उजाड़-स्‍थानको किनारको एथाममा वास बसे।"},{"number":7,"verse":"एथामबाट हिँड़ेर बाल-सेफोनका पूर्वपट्टिको पी-हहीरोतमा फर्के, र मिग्‍दोलको नजिकै वास बसे।"},{"number":8,"verse":"तिनीहरू पी-हहीरोतबाट निस्‍केर समुद्रको बीचबाट भएर उजाड़-स्‍थानमा पसे। तिनीहरू तीन दिनको बाटो एथामको उजाड़-स्‍थानमा हिँड़ेर मारामा वास बसे।"},{"number":9,"verse":"माराबाट हिँड़ेर एलीममा गए, जहाँ बाह्र वटा पानीका मूल र सत्तरी वटा खजूरका रूख थिए। तिनीहरू त्‍यहीँ वास बसे।"},{"number":10,"verse":"तिनीहरू एलीमबाट हिँड़ेर लाल समुद्रनेर वास बसे।"},{"number":11,"verse":"तिनीहरू लाल समुद्रबाट हिँड़ेर सीनको उजाड़-स्‍थानमा वास बसे।"},{"number":12,"verse":"तिनीहरू सीनको उजाड़-स्‍थानबाट हिँड़ेर दोफकामा वास बसे।"},{"number":13,"verse":"तिनीहरू दोफकाबाट हिँड़ेर आलूशमा वास बसे।"},{"number":14,"verse":"तिनीहरू आलूशबाट हिँड़ेर रपीदीममा वास बसे, जहाँ मानिसहरूका निम्‍ति पिउने पानी थिएन।"},{"number":15,"verse":"तिनीहरू रपीदीमबाट हिँड़ेर सीनैको उजाड़-स्‍थानमा वास बसे।"},{"number":16,"verse":"तिनीहरू सीनैको उजाड़-स्‍थानबाट हिँड़ेर किब्रोथ-हत्तावामा वास बसे।"},{"number":17,"verse":"तिनीहरू किब्रोथ-हत्तावाबाट हिँड़ेर हसेरोतमा वास बसे।"},{"number":18,"verse":"तिनीहरू हसेरोतबाट हिँड़ेर रित्‍मामा वास बसे।"},{"number":19,"verse":"तिनीहरू रित्‍माबाट हिँड़ेर रिम्‍मोन-फारेसमा वास बसे।"},{"number":20,"verse":"तिनीहरू रिम्‍मोन-फारेसबाट हिँड़ेर लिब्‍नामा वास बसे।"},{"number":21,"verse":"लिब्‍नाबाट हिँड़ेर रिस्‍सामा वास बसे।"},{"number":22,"verse":"तिनीहरू रिस्‍साबाट हिँड़ेर केहेलातामा वास बसे।"},{"number":23,"verse":"तिनीहरू केहेलाताबाट हिँड़ेर शेपेर डाँड़ामा वास बसे।"},{"number":24,"verse":"तिनीहरू शेपेर डाँड़ाबाट हिँड़ेर हरादामा वास बसे।"},{"number":25,"verse":"तिनीहरू हरादाबाट हिँड़ेर मखेलोतमा वास बसे।"},{"number":26,"verse":"मखेलोतबाट हिँड़ेर तहतमा वास बसे।"},{"number":27,"verse":"तिनीहरू तहतबाट हिँड़ेर तेरहमा वास बसे।"},{"number":28,"verse":"तिनीहरू तेरहबाट हिँड़ेर मित्‍कामा वास बसे।"},{"number":29,"verse":"तिनीहरू मित्‍काबाट हिँड़ेर हशमोनामा वास बसे।"},{"number":30,"verse":"तिनीहरू हशमोनाबाट हिँड़ेर मसेरोतमा वास बसे।"},{"number":31,"verse":"तिनीहरू मसेरोतबाट हिँड़ेर बने-याकानमा वास बसे।"},{"number":32,"verse":"तिनीहरू बने-याकानबाट हिँड़ेर होर-हगिदगादमा वास बसे।"},{"number":33,"verse":"तिनीहरू होर-हगिदगादबाट हिँड़ेर योतबातामा वास बसे।"},{"number":34,"verse":"तिनीहरू योतबाताबाट हिँड़ेर अब्रोनामा वास बसे।"},{"number":35,"verse":"तिनीहरू अब्रोनाबाट हिँड़ेर एस्‍योन-गेबेरमा वास बसे।"},{"number":36,"verse":"तिनीहरू एस्‍योन-गेबेरबाट हिँड़ेर जीनको उजाड़-स्‍थानमा भएको कादेशमा वास बसे।"},{"number":37,"verse":"तिनीहरू कादेशबाट हिँड़ेर एदोम देशको सिमानामा भएको होर पर्वतमा वास बसे।"},{"number":38,"verse":"त्‍यहाँ हारून पूजाहारी परमप्रभुको आज्ञा पाएर होर पर्वतमा उक्‍लेर गए, र इस्राएलीहरू मिश्रदेशबाट निस्‍केका चालीस वर्षपछि पाँचौँ महिनाको पहिलो दिनमा तिनको मृत्‍यु भयो। ( ; ; )"},{"number":39,"verse":"होर पर्वतमा तिनको मृत्‍यु हुँदा हारून एक सय तेईस वर्ष पुगेका थिए।"},{"number":40,"verse":"कनानको नेगेव भनिने देशमा बस्‍ने आरादका कनानी राजाले इस्राएलीहरू आउँदैछन् भन्‍ने कुरा सुने। ( )"},{"number":41,"verse":"तिनीहरू होर पर्वतबाट हिँड़ेर सलमोनामा वास बसे।"},{"number":42,"verse":"तिनीहरू सलमोनाबाट हिँड़ेर पूनोनमा वास बसे।"},{"number":43,"verse":"तिनीहरू पूनोनबाट हिँड़ेर ओबोतमा वास बसे।"},{"number":44,"verse":"तिनीहरू ओबोतबाट हिँड़ेर मोआबको सिमानामा भएको इयेअबारीममा वास बसे।"},{"number":45,"verse":"तिनीहरू इयीमबाट हिँड़ेर दीबोनगादमा वास बसे।"},{"number":46,"verse":"तिनीहरू दीबोन-गादबाट हिँड़ेर अल्‍मोन-दिब्‍लातैममा वास बसे।"},{"number":47,"verse":"तिनीहरू अल्‍मोन-दिब्‍लातैमबाट हिँड़ेर नेबोनेरका अबारीमका पहाड़हरूमा वास बसे।"},{"number":48,"verse":"तिनीहरू अबारीमका पहाड़हरूबाट हिँड़ेर यर्दन नदीको किनारमा यरीहोदेखि पारि मोआबको मैदानमा वास बसे।"},{"number":49,"verse":"यर्दन नदीको किनारनेर मोआबको मैदानमा बेथ-यशीमोतदेखि लिएर हाबिल-शित्तिमसम्‍मै तिनीहरू वास बसे।"},{"number":50,"verse":"( कनानीहरूलाई निकाल्‍ने आज्ञा) तब यरीहोदेखि पारि यर्दन नदीको किनारनेर मोआबको मैदानमा परमप्रभुले मोशालाई भन्‍नुभयो,"},{"number":51,"verse":"“इस्राएलीहरूलाई भन्: ‘जब तिमीहरू यर्दन नदी तरेर कनान देशमा पुग्‍छौ,"},{"number":52,"verse":"तब तिमीहरूले त्‍यस देशका बासिन्‍दाहरू सबैलाई त्‍यहाँबाट धपाइदिनू, र उनीहरूका खोपिएका प्रतिमाहरू र ढलौटे मूर्तिहरू सबै नष्‍ट पारिदिनू। उनीहरूका डाँड़ाका थानहरू भत्‍काइदिनू।"},{"number":53,"verse":"त्‍यो देश कब्‍जा गरेर तिमीहरू त्‍यहीँ बसोबास गर्नू, किनभने त्‍यो देश अधिकार गर्न मैले तिमीहरूलाई दिएको छु।"},{"number":54,"verse":"तिमीहरूले आ-आफ्‍ना वंशअनुसार त्‍यस देशमा चिट्ठा हालेर हिस्‍सा बाँड्नू। धेरै परिवार हुने वंशलाई ठूलो अधिकार दिनू, र थोरै परिवार हुने वंशलाई तिमीहरूले सानै अधिकार दिनू। जसको चिट्ठा जहाँ पर्छ त्‍यो त्‍यसकै होस्। तिमीहरूका पुर्खाका कुलअनुसार तिमीहरूले हिस्‍सा बाँड्नू। ( )"},{"number":55,"verse":"“‘तर तिमीहरूले त्‍यस देशका बासिन्‍दाहरूलाई धपाएनौ भने, रहन दिएकाहरूचाहिँ तिमीहरूका आँखामा परेका छेस्‍का र जीउमा बिझेका काँढ़ाजस्‍तै हुनेछन्, र तिमीहरू जहाँ बसे पनि उनीहरूले तिमीहरूलाई दु:ख दिनेछन्।"},{"number":56,"verse":"अनि मैले उनीहरूलाई जे गरुँला भनी ठानेको थिएँ, त्‍यो म तिमीहरूलाई गर्नेछु’।”"}]}
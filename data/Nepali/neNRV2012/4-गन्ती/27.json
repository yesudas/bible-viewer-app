{"bibleAbbr":"neNRV2012","bookName":"गन्ती","bookEnglishName":"Numbers","chapterNumber":27,"verses":[{"number":1,"verse":"( सलोफादका छोरीहरू) योसेफका छोरा मनश्‍शेका वंशहरूमा भएका मनश्‍शेका जनाति, माकीरका पनाति, गिलादका नाति, हेपेरका छोरा सलोफादका छोरीहरू महला, नोआह, होग्‍ला, मिल्‍का र तिर्सा थिए।"},{"number":2,"verse":"तिनीहरू भेट हुने पालको ढोकामा मोशा, एलाजार पूजाहारी, नायकहरू र सबै समुदायको सामुन्‍ने उभिएर यसो भन्‍न लागे,"},{"number":3,"verse":"“हाम्रा बुबा उजाड़-स्‍थानमा मरे, तर तिनी परमप्रभुको विरुद्धमा उठ्ने कोरहको दलमा थिएनन्, तर तिनी आफ्‍नै पापमा मरे। तिनका छोराहरू पनि थिएनन्।"},{"number":4,"verse":"छोराहरू नहुँदैमा हाम्रा बुबाको आफ्‍नो वंशको नाउँ किन मासिने। हाम्रा बुबाका दाजुभाइहरूमा हामीलाई पनि सम्‍पत्ति दिनुहोस्।”"},{"number":5,"verse":"मोशाले तिनीहरूको मामिला परमप्रभुकहाँ ल्‍याए।"},{"number":6,"verse":"अनि परमप्रभुले मोशालाई भन्‍नुभयो,"},{"number":7,"verse":"“सलोफादका छोरीहरूले उठाएको कुरा ठीकै हो। तैंले तिनीहरूलाई तिनका बुबाका दाजुभाइहरूसँग अधिकार दिनू। तैंले तिनीहरूलाई बुबाको उत्तराधिकारी बनाइदिनू। ( )"},{"number":8,"verse":"“तैंले इस्राएलीहरूलाई भन्, ‘कुनै मानिस छोरा नभई मर्‍यो भने छोरीलाई नै उत्तराधिकारी बनाइदिनू।"},{"number":9,"verse":"त्‍यसकी छोरी पनि छैन भने त्‍यसको अधिकार त्‍यसका दाजुभाइहरूलाई जाओस्।"},{"number":10,"verse":"त्‍यसको दाजुभाइ पनि छैन भने त्‍यसको बाबुका दाजुभाइहरूलाई जाओस्।"},{"number":11,"verse":"त्‍यसको बुबाका कुनै दाजुभाइ पनि छैन भने परिवारमा सबैभन्‍दा नजिकको साइनो पर्नेलाई त्‍यसको उत्तराधिकारी बनाइदिनू, र त्‍यसले त्‍यो आफ्‍नो हकमा लेओस्। परमप्रभुले मोशालाई आज्ञा दिनुभएबमोजिम यो इस्राएलको निम्‍ति धर्म-विधान होस्’।”"},{"number":12,"verse":"( मोशाको मृत्‍यु अनि यहोशूको नियुक्ति) तब परमप्रभुले मोशालाई भन्‍नुभयो, “तँ यो अबीराम पहाड़मा उक्‍ली, र मैले इस्राएलीहरूलाई दिएको देश हेर्। ( ; ; )"},{"number":13,"verse":"तैंले त्‍यो देखेपछि तँ पनि तेरो दाजु हारूनझैँ आफ्‍ना मानिसहरूसँग मिल्‍न जानेछस्।"},{"number":14,"verse":"किनभने जब सीनको उजाड़-स्‍थानमा भएका पानीहरूमा समुदाय मेरो विरुद्धमा उठेको थियो, तब तिमीहरू दुवैले तिनीहरूका सामु मेरो पवित्रताको कदर नगरेर मेरो आज्ञा भङ्ग गरेका थियौ।” (यो घटना सीनको उजाड़-स्‍थानमा भएको मेरीबा-कादेशका पानीहरूमा भएको थियो।)"},{"number":15,"verse":"मोशाले परमप्रभुलाई भने,"},{"number":16,"verse":"“सारा मानव-जातिका आत्‍माका परमप्रभु परमेश्‍वरबाट नै यस समुदायमाथि एक जना मानिस नियुक्त होस्,"},{"number":17,"verse":"जो तिनीहरूका अगिअगि बाहिर जाने र भित्र आउने होस्, जसले तिनीहरूलाई अगुवाइ गरेर लैजानेछ, र तिनीहरूलाई भित्र ल्‍याउनेछ। यसरी परमप्रभुका मानिसहरू गोठालो नभएका भेड़ाहरूझैँ नहोऊन्।” ( ; ; ; )"},{"number":18,"verse":"परमप्रभुले मोशालाई भन्‍नुभयो, “आत्‍मा भएको नूनको छोरो यहोशूलाई तैंले लिएर त्‍यसमाथि तेरो हात राख्, ( )"},{"number":19,"verse":"र त्‍यसलाई एलाजार पूजाहारी र सारा समुदायको सामुन्‍ने खड़ा गर्। तिनीहरूको नजरकै सामु त्‍यसलाई यो दायित्‍व सुम्‍पिदे।"},{"number":20,"verse":"तैंले त्‍यसलाई तेरो अख्‍तियारबाट केही दे, र सारा इस्राएली समुदायले त्‍यसको हुकुम पालन गरोस्।"},{"number":21,"verse":"त्‍यो एलाजार पूजाहारीकहाँ आउने गरोस्, र एलाजारले चाहिँ परमप्रभुको सामु “ऊरीम” द्वारा फैसला लिएर त्‍यसलाई बताउने गरोस्। यहोशूकै हुकुमबमोजिम सारा इस्राएलीहरू त्‍यससँगै आउने र जाने गरून्।” ( ; ; )"},{"number":22,"verse":"तब परमप्रभुले तिनलाई आज्ञा गर्नुभएअनुसार मोशाले गरे। तिनले यहोशूलाई लिएर एलाजार पूजाहारी र सारा समुदायको सामुन्‍ने खड़ा गराए।"},{"number":23,"verse":"परमप्रभुले मोशाद्वारा आज्ञा गर्नुभएझैँ तिनले आफ्‍नो हात उनीमाथि राखे र उनलाई आफ्‍नो कामको दायित्‍व सुम्‍पे। ( )"}]}
{"bibleAbbr":"neNRV2012","bookName":"गन्ती","bookEnglishName":"Numbers","chapterNumber":24,"verses":[{"number":1,"verse":"( बालामको तेस्रो ईश्‍वरवाणी) इस्राएलीहरूलाई आशिष् दिने परमप्रभुको इच्‍छा छ भन्‍ने जब बालामले देखे, तब तिनी अरू बेलाजस्‍तै टुनामुना गर्न गएनन्, तर तिनले आफ्‍नो मुख उजाड़-स्‍थानतिर फर्काए।"},{"number":2,"verse":"जब बालामले आफ्‍ना आँखा उचालेर हेरे, र इस्राएलीहरूलाई आफ्‍नो कुल-कुल गरी बसेका तिनले देखे, तब परमेश्‍वरका आत्‍मा तिनीमाथि आउनुभयो।"},{"number":3,"verse":"अनि तिनले आफ्‍नो ईश्‍वरवाणी दिए: “बओरको छोरो बालामले भन्‍छ, जुन मानिसको आँखा खुला छ, त्‍यसको वाणी।"},{"number":4,"verse":"परमेश्‍वरका वचन सुन्‍नेले यसो भन्‍छ, जसले सर्वशक्तिमान्बाट दर्शन पाउँछ, जसले साष्‍टाङ्ग दण्‍डवत् गर्दछ, र जसका आँखा खोलिएका छन्।"},{"number":5,"verse":"“हे याकूब, तिम्रा पालहरू, हे इस्राएल, तिम्रा वासस्‍थानहरू कति राम्रा!"},{"number":6,"verse":"“ती उपत्‍यकाझैँ फैलिएका छन्, खोलाका किनारका बगैँचाझैँ, परमप्रभुले रोप्‍नुभएका एलवाहरूजस्‍ता, पानीनेरका देवदारुहरूजस्‍ता फैलिएका छन्।"},{"number":7,"verse":"तिनका गाग्राहरूबाट पानी भरिएर पोखिनेछ, अनि तिनको बीउले प्रचुर पानी पाउनेछ। “तिनीहरूका राजा अगागभन्‍दा पनि महान् हुनेछन्, अनि तिनीहरूको राज्‍य समृद्ध बनाइनेछ।"},{"number":8,"verse":"“परमेश्‍वरले तिनीहरूलाई मिश्रबाट निकालेर ल्‍याउनुभयो। तिनीहरूको शक्ति जङ्गली साँढ़ेको जस्‍तै छ। तिनीहरूले आफ्‍ना विरोधी जातिहरूलाई निल्‍नेछन्, र उनीहरूको हड्डी चूर पारेर फोर्नेछन्, आफ्‍ना बाणहरूले उनीहरूलाई छेड़ेर मार्नेछन्।"},{"number":9,"verse":"तिनीहरू सिंहझैँ लेटिरहन्‍छन्, ( ; ) अनि सिंहनीझैँ— तिनीहरूलाई कसले उठाउने? “तिमीहरूलाई आशिष् दिने हरेक आशिषित होस्। तिमीहरूलाई सराप दिने हरेक श्रापित होस्।”"},{"number":10,"verse":"तब बालाकलाई बालामसित रीस उठ्यो। उनले जोडले आफ्‍ना हात ठटाएर बालामलाई भने, “मेरा शत्रुहरूलाई सराप दिनलाई मैले तपाईंलाई डाकेथें, तर हेर्नुहोस्, तपाईंले तीन पल्‍ट तिनीहरूलाई आशिष् दिनुभयो।"},{"number":11,"verse":"यसकारण अब तपाईं आफ्‍नो ठाउँमा फर्किहाल्‍नुहोस्। तपाईंलाई ठूलो सम्‍मान दिने मैले विचार गरेको थिएँ, तर परमप्रभुले तपाईंलाई सम्‍मान प्राप्‍त गर्नदेखि रोक्‍नुभएको छ।”"},{"number":12,"verse":"बालामले बालाकलाई भने, “तपाईंले मकहाँ पठाउनुभएका दूतहरूलाई मैले भनेकै थिइनँ र?"},{"number":13,"verse":"‘बालाकले मलाई सुन र चाँदीले भरिएको आफ्‍नो महल दिए पनि परमप्रभुको वचन नाघेर मेरो आफ्‍नो खुशीले असल वा खराब गर्न सक्‍दिनँ। परमप्रभुले मलाई जे भन्‍नुहुन्‍छ, त्‍यही म बोल्‍नेछु’।"},{"number":14,"verse":"अब म आफ्‍ना मानिसहरूकहाँ जान्‍छु, तर इस्राएलीहरूले तपाईंका मानिसहरूलाई पछि के गर्नेछन्, त्‍यो म तपाईंलाई बताउँछु।”"},{"number":15,"verse":"( बालामको चौथो ईश्‍वरवाणी) तब तिनले यसरी आफ्‍नो ईश्‍वरवाणी दिए: “बओरको छोरो बालाम भन्‍छ, जुन मानिसको आँखा खुला छ, त्‍यसको वाणी।"},{"number":16,"verse":"परमेश्‍वरका वचन सुन्‍नेले यसो भन्‍छ, जसले सर्वोच्‍चको ज्ञान जान्‍नेको, जसले सर्वशक्तिमान्बाट दर्शन पाउँछ, जसले साष्‍टाङ्ग दण्‍डवत् गर्दछ, र जसका आँखा खोलिएका छन्।"},{"number":17,"verse":"“म उहाँलाई देख्‍छु, तर अहिले त होइन। म उहाँलाई हेर्छु, तर नजिकै त होइन। याकूबबाट एउटा तारा आउनेछ, र इस्राएलबाट एउटा राजदण्‍ड उदय हुनेछ। उहाँले मोआबका टाउको किच्‍च्‍याउनुहुनेछ, अनि शेथका सन्‍तानलाई ध्‍वंस पार्नुहुनेछ।"},{"number":18,"verse":"एदोम पराजित हुनेछ, र त्‍यसको शत्रु सेइर पनि पराजित हुनेछ, तर इस्राएलचाहिँ बलियो हुनेछ।"},{"number":19,"verse":"याकूबबाट एउटा शासक उत्‍पन्‍न हुनेछन्, र सहरका बाँचेकाहरूलाई नाश गर्नेछन्।”"},{"number":20,"verse":"( बालामका अन्‍तिम ईश्‍वरवाणी) तब तिनले अमालेकीहरूतिर हेरेर आफ्‍नो ईश्‍वरवाणी दिए: “सबै जातिहरूमा अमालेक पहिलो थियो, तर विनाश नै त्‍यसको अन्‍त हुनेछ।”"},{"number":21,"verse":"अनि तिनले केनीहरूलाई हेरेर आफ्‍नो ईश्‍वरवाणी दिए: “तिमीहरूको बस्‍ने ठाउँ सुरक्षित छ, र तिमीहरूको गुँड़ चट्टानमा बसालिएको छ।"},{"number":22,"verse":"तर तिमी केनीहरू ध्‍वंस पारिनेछौ, जब अश्‍शूरले तिमीहरूलाई कैद गरेर लैजानेछ।”"},{"number":23,"verse":"फेरि तिनले आफ्‍नो ईश्‍वरवाणी दिए: “हाय! परमेश्‍वरले यसो गर्नुहुँदा को बाँच्‍न सक्‍छ?"},{"number":24,"verse":"कित्तीमको किनारबाट जहाजहरू आउनेछन्, र उनीहरूले अश्‍शूर र एबेरलाई कष्‍ट दिनेछन्, तर तिनीहरू पनि नष्‍ट हुनेछन्।”"},{"number":25,"verse":"तब बालाम उठेर आफ्‍नो घरमा फर्के, र बालाक पनि आफ्‍नो बाटो लागे।"}]}
{"bibleAbbr":"neNRV2012","bookName":"गन्ती","bookEnglishName":"Numbers","chapterNumber":2,"verses":[{"number":1,"verse":"( कुल-कुलका छाउनीहरू) परमप्रभुले मोशा र हारूनलाई भन्‍नुभयो,"},{"number":2,"verse":"“इस्राएलीहरू प्रत्‍येकले आफ्‍नो परिवारको ध्‍वजाको साथमा आ-आफ्‍नो झन्‍डाको मुन्‍तिर पाल टाँगोस्। तिनीहरूले भेट हुने पालका चारैतिर आ-आफ्‍नो पाल टाँगून्।”"},{"number":3,"verse":"पूर्वतिर घाम झुल्‍कनेपट्टि यहूदाको शिविरका दलहरूले तिनीहरूको झन्‍डाको मुन्‍तिर छाउनी हालून्। यहूदाका मानिसहरूका कुलनायक अम्‍मीनादाबका छोरा नहशोन होऊन्।"},{"number":4,"verse":"गन्‍तीअनुसार तिनको दल ७४,६०० छन्।"},{"number":5,"verse":"तिनको नजिकै इस्‍साखारको कुलले पाल ठड़्याओस्। इस्‍साखारका कुलनायक सूआरका छोरा नतनेल होऊन्।"},{"number":6,"verse":"गन्‍तीअनुसार तिनको दल ५४,००० छन्।"},{"number":7,"verse":"त्‍यसपछि जबूलूनको कुल होस्। जबूलूनका कुलनायक हेलोनका छोरा एलीआब होऊन्।"},{"number":8,"verse":"गन्‍तीअनुसार तिनको दल ५७,४०० छन्।"},{"number":9,"verse":"यहूदाको शिविरमा गनिएकाहरूको जम्‍मै संख्‍या आ-आफ्‍नो दलअनुसार १,८६,४०० छ। यिनीहरू नै अगिअगि हिँड़ेर जानेछन्।"},{"number":10,"verse":"दक्षिणतिर रूबेनको शिविरका दलहरू तिनीहरूको झन्‍डामुनि हुनेछन्।"},{"number":11,"verse":"रूबेनका मानिसहरूको कुलनायक शदेऊरका छोरा एलीसूर होऊन्। गन्‍तीअनुसार तिनको दल ४६,५०० छन्।"},{"number":12,"verse":"तिनको नजिकै शिमियोनको कुलले पाल ठड़्याओस्। शिमियोनका मानिसहरूका कुलनायक सूरीशद्दैका छोरा शलूमीएल होऊन्।"},{"number":13,"verse":"गन्‍तीअनुसार तिनको दल ५९,३०० छन्।"},{"number":14,"verse":"त्‍यसपछि गादको कुल होस्। गादका मानिसहरूका कुलनायक दूएलका छोरा एल्‍यासाप होऊन्।"},{"number":15,"verse":"गन्‍तीअनुसार तिनको दल ४५,६५० छन्।"},{"number":16,"verse":"रूबेनको शिविरमा गनिएकाहरूको जम्‍मै संख्‍या आ-आफ्‍नो दलअनुसार १,५१,४५० छ। यिनीहरू दोस्रो लश्‍करमा हिँड्नेछन्।"},{"number":17,"verse":"तब छाउनीहरूका बीचमा लेवीहरूको छाउनीको साथसाथै भेट हुने पाल हिँड़ोस्। तिनीहरूले पाल टाँगेअनुसार आ-आफ्‍नो झन्‍डामुनि हरेक मानिस आ-आफ्‍नो ठाउँमा हिँड़ोस्।"},{"number":18,"verse":"पश्‍चिमतिर एफ्राइमको शिविरका दलहरू तिनीहरूको झन्‍डामुनि हुनेछन्।"},{"number":19,"verse":"एफ्राइमका मानिसहरूका कुलको कुलनायक अम्‍मीहूदका छोरा एलीशामा होऊन्। गन्‍तीअनुसार तिनको दल ४०,५०० छन्।"},{"number":20,"verse":"तिनको नजिक मनश्‍शेको कुल होस्। मनश्‍शेका मानिसहरूका कुलनायक पदासूरका छोरा गमलिएल होऊन्।"},{"number":21,"verse":"गन्‍तीअनुसार तिनको दल ३२,२०० छन्।"},{"number":22,"verse":"त्‍यसपछि बेन्‍यामीनको कुल होस्। बेन्‍यामीनका मानिसहरूका कुलनायक गिदेओनीका छोरा अबीदान होऊन्।"},{"number":23,"verse":"गन्‍तीअनुसार तिनको दल ३५,४०० छन्।"},{"number":24,"verse":"एफ्राइमको शिविरमा गनिएकाहरूको जम्‍मै संख्‍या आ-आफ्‍नो दलअनुसार १,०८,१०० छ। यिनीहरू तेस्रो लश्‍करमा हिँड्नेछन्।"},{"number":25,"verse":"उत्तरतिर दानको शिविरका दलहरू तिनीहरूको झन्‍डामुनि हुनेछन्। दानका मानिसहरूका कुलनायक अम्‍मीशद्दैका छोरा अहीएजेर होऊन्।"},{"number":26,"verse":"गन्‍तीअनुसार तिनको दल ६२,७०० छन्।"},{"number":27,"verse":"तिनको नजिकै आशेरको कुलले पाल ठड़्याओस्। आशेरका मानिसहरूका कुलनायक ओक्रानका छोरा पगीएल होऊन्।"},{"number":28,"verse":"गन्‍तीअनुसार तिनको दल ४१,५०० छन्।"},{"number":29,"verse":"त्‍यसपछि नप्‍तालीको कुल होस्। नप्‍तालीका मानिसहरूका कुलनायक एनानका छोरा अहीरा होऊन्।"},{"number":30,"verse":"गन्‍तीअनुसार तिनको दल ५३,४०० छन्।"},{"number":31,"verse":"दानको शिविरमा गनिएकाहरूको जम्‍मै संख्‍या १,५७,६०० छ। यिनीहरूचाहिँ आ-आफ्‍नो झन्‍डामुनि सबैभन्‍दा पछाड़ि हिँड्नेछन्।"},{"number":32,"verse":"इस्राएलीहरूका आ-आफ्‍ना परिवारअनुसार गनिएका यी नै हुन्। आ-आफ्‍ना दलअनुसार छाउनीछाउनीमा गनिएकाहरू जम्‍मा ६,०३,५५० छन्।"},{"number":33,"verse":"तर परमप्रभुले मोशालाई आज्ञा गर्नुभएमुताबिक इस्राएलीहरूका साथमा लेवीहरू गनिएका थिएनन्।"},{"number":34,"verse":"परमप्रभुले मोशालाई आज्ञा गर्नुभएबमोजिम इस्राएलीहरूले आ-आफ्‍नो झन्‍डाको नजिक पाल टाँग्‍ने गरे। त्‍यसै गरी आ-आफ्‍ना वंश र परिवारअनुसार तिनीहरू हिँड्ने गरे।"}]}
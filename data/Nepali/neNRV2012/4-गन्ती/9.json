{"bibleAbbr":"neNRV2012","bookName":"गन्ती","bookEnglishName":"Numbers","chapterNumber":9,"verses":[{"number":1,"verse":"( निस्तार-चाड) इस्राएलीहरू मिश्रबाट निस्‍किआएका दोस्रो वर्षको पहिलो महिनामा सीनैको उजाड़-स्‍थानमा परमप्रभुले मोशासित यसो भनेर बोल्‍नुभयो: ( )"},{"number":2,"verse":"“इस्राएलीहरूले तोकिएको समयमा निस्‍तार-चाड़ मानून्।"},{"number":3,"verse":"यसै महिनाको चौधौँ दिनमा साँझमा तोकिएको समयमा तिमीहरूले यो मान्‍नू। त्‍यसका सबै नियम र विधिबमोजिम तिमीहरूले मान्‍नू।”"},{"number":4,"verse":"तब तिनीहरूले निस्‍तार-चाड़ मान्‍नुपर्छ भनेर मोशाले इस्राएलीहरूलाई बताइदिए।"},{"number":5,"verse":"तिनीहरूले सीनैको उजाड़-स्‍थानमा पहिलो महिनाको चौधौँ दिनको साँझमा निस्‍तार-चाड़ माने। परमप्रभुले मोशालाई दिनुभएका सबै आज्ञाबमोजिम इस्राएलीहरूले गरे।"},{"number":6,"verse":"तर मान्‍छेको लाश छोएर अशुद्ध भएका कतिपय मानिसहरू थिए, जसले त्‍यस दिन निस्‍तार-चाड़ मान्‍न सकेका थिएनन्। तिनीहरू त्‍यसै दिन मोशा र हारूनको सामुन्‍ने आए।"},{"number":7,"verse":"ती मानिसहरूले तिनलाई भने, “मान्‍छेको लाश छोएर हामी अशुद्ध भएका छौं। तोकिएको समयमा हामीले इस्राएलीहरूका साथसाथै परमप्रभुमा आफ्‍ना बलि किन चढ़ाउन नपाउने?”"},{"number":8,"verse":"मोशाले तिनीहरूलाई भने, “पर्ख, परमप्रभुले तिमीहरूका विषयमा के आज्ञा गर्नुहुन्‍छ, म थाहा पाऊँ।”"},{"number":9,"verse":"तब परमप्रभुले मोशालाई भन्‍नुभयो,"},{"number":10,"verse":"“इस्राएलीहरूलाई यसो भन्: ‘तिमीहरूका परिवारमा मुर्दा छोएर कोही अशुद्ध भएको छ, अथवा टाढ़ा-टाढ़ा परदेश गएको छ भने पनि त्‍यसले परमप्रभुको निस्‍तार-चाड़ मानोस्।"},{"number":11,"verse":"दोस्रो महिनाको चौधौँ दिन साँझमा तिनीहरूले यो मानून्। तिनीहरूले थुमा, अखमिरी रोटी र तीतो सागसमेत खाऊन्।"},{"number":12,"verse":"तिनीहरूले भोलिपल्‍ट बिहानसम्‍म त्‍यसबाट केही पनि बाँकी नराखून्। त्‍यसको कुनै हाड़ पनि नभाँचून्। निस्‍तार-चाड़को सबै नियमअनुसार तिनीहरूले मानून्। ( ; )"},{"number":13,"verse":"तर जो मान्‍छे शुद्ध छ, र यात्रामा पनि छैन, त्‍यसले निस्‍तार-चाड़ मानेन भने त्‍यस्‍तो व्‍यक्ति आफ्‍ना मानिसहरूबाट बहिष्‍कार गरिओस्, किनभने त्‍यसले तोकिएको समयमा परमप्रभुको निम्‍ति आफ्‍नो बलि चढ़ाएन। त्‍यस मानिसले आफ्‍नो पापको दण्‍ड भोगोस्।"},{"number":14,"verse":"“‘यदि तिमीहरूका बीचमा कुनै विदेशीले प्रवास गरेको छ, र त्‍यसले परमप्रभुको निम्‍ति निस्‍तार-चाड़ मान्‍न खोज्‍छ भने, त्‍यसले निस्‍तार-चाड़का नियम र विधिअनुसार त्‍यो मनाओस्। विदेशी र स्‍वदेशीको निम्‍ति तिमीहरूको एउटै नियम होस्’।”"},{"number":15,"verse":"( पवित्र वासस्‍थानमाथि भएको बादल) पवित्र वासस्‍थान, गवाही-पाटीको पाल खड़ा गरेको दिन बादलले त्‍यसलाई ढाक्‍यो। पवित्र वासस्‍थानमाथिको त्‍यो बादल साँझ परेदेखि बिहानसम्‍मै आगोको जस्‍तै रूप देखा पर्‍यो। ( )"},{"number":16,"verse":"यो सधैँ यस्‍तै हुन्‍थ्‍यो— दिनमा बादलले ढाक्‍थ्‍यो, र राती आगोजस्‍तो देखा पर्थ्‍यो।"},{"number":17,"verse":"जब-जब पालमाथिबाट बादल हट्थ्‍यो, तब-तब इस्राएलीहरू प्रस्‍थान गर्थे, र जुन ठाउँमा बादल अड़िन्‍थ्‍यो, त्‍यहीँ नै इस्राएलीहरूले पाल टाँग्‍थे।"},{"number":18,"verse":"परमप्रभुको आज्ञामा इस्राएलीहरू प्रस्‍थान गर्थे, र परमप्रभुकै आज्ञामा तिनीहरूले पाल टाँग्‍थे। पवित्र वासस्‍थानमाथि बादल रहुञ्‍जेल तिनीहरू छाउनीमा नै वास बस्‍थे।"},{"number":19,"verse":"धेरै दिनसम्‍म बादल पवित्र वासस्‍थानमाथि रहिरह्यो भने, इस्राएलीहरू परमप्रभुको आज्ञा मानेर प्रस्‍थान गर्दैनथे।"},{"number":20,"verse":"कहिलेकहीँ पवित्र वासस्‍थानमाथि थोरै दिनसम्‍म मात्र बादल रहन्‍थ्‍यो। परमप्रभुको आज्ञाअनुसार तिनीहरू वास बस्‍थे, र परमप्रभुको आज्ञाअनुसार तिनीहरू प्रस्‍थान गर्थे।"},{"number":21,"verse":"अनि कहिलेकहीँ साँझदेखि बिहानसम्‍मै मात्र बादल रहन्‍थ्‍यो, र बिहान बादल हटेपछि तिनीहरू प्रस्‍थान गर्थे। दिन होस् वा रात होस्, बादल उठ्ने बित्तिकै तिनीहरू प्रस्‍थान गर्थे।"},{"number":22,"verse":"दुई दिन वा एक महिना अथवा एक वर्ष भए पनि पवित्र वासस्‍थानमाथि बादल रहुञ्‍जेल इस्राएलीहरू प्रस्‍थान गर्दैनथे, तर बादल हट्ने बित्तिकै तिनीहरू प्रस्‍थान गर्थे।"},{"number":23,"verse":"परमप्रभुको आज्ञामा तिनीहरूले पाल टाँग्‍थे, र परमप्रभुकै आज्ञामा तिनीहरू प्रस्‍थान गर्थे। परमप्रभुले मोशाद्वारा जस्‍तो आज्ञा गर्नुभयो, तिनीहरूले त्‍यही पालन गर्थे।"}]}
{"bibleAbbr":"neNRV2012","bookName":"गन्ती","bookEnglishName":"Numbers","chapterNumber":26,"verses":[{"number":1,"verse":"( इस्राएलीहरूको दोस्रो गन्ती) विपत्तिपछि परमप्रभुले मोशा र हारून पूजाहारीका छोरा एलाजारलाई यसो भन्‍नुभयो, ( )"},{"number":2,"verse":"“इस्राएली समुदायबाट बीस वर्ष र उँभोका जति जना लड़ाइँमा जान सक्‍छन्, तिनीहरूलाई आ-आफ्‍नो परिवारअनुसार गन्‍ती गर्।”"},{"number":3,"verse":"तब मोशा र एलाजार पूजाहारीले यरीहो पारि यर्दन नदीको किनारनेर मोआबको मैदानमा तिनीहरूलाई भेला गराएर यसो भने,"},{"number":4,"verse":"“परमेश्‍वरले मोशालाई आज्ञा गर्नुभएबमोजिम बीस वर्ष र उँभोका मानिसहरूको गन्‍ती गर्।” मिश्रबाट निस्‍केर आएका इस्राएलीहरू यी नै हुन्:"},{"number":5,"verse":"इस्राएलका जेठा छोरा रूबेनका सन्‍तान: हानोकबाट हानोकीहरूको वंश, पल्‍लुबाट पल्‍लुईहरूको वंश,"},{"number":6,"verse":"हेस्रोनबाट हेस्रोनीहरूको वंश, कर्मीबाट कर्मीहरूको वंश भए।"},{"number":7,"verse":"रूबेनीहरूका वंशहरू यी नै हुन्। तिनीहरूको संख्‍या ४३,७५० थियो।"},{"number":8,"verse":"पल्‍लुका छोरा एलीआब थिए।"},{"number":9,"verse":"एलीआबका छोराहरू नमूएल, दातान र अबीराम थिए। यिनीहरू तिनै दातान र अबीराम, समुदायका पदाधिकारी हुन्, जो कोरहको दलमा मिसिएर मोशा र हारूनसँग झगड़ा गरेर परमप्रभुको विरुद्धमा उठेका थिए।"},{"number":10,"verse":"तब धरतीले मुख बाएर तिनीहरूलाई कोरहसँगै निलेको थियो, जुन बेला दुई सय पचास जना आगोले भस्‍म भएका थिए। तिनीहरू एक दृष्‍टान्‍त बनेका थिए।"},{"number":11,"verse":"तर कोरहका छोराहरूचाहिँ मरेका थिएनन्।"},{"number":12,"verse":"शिमियोनका सन्‍तान तिनीहरूका वंश-वंशअनुसार: नमूएलबाट नमूएलीको वंश, यामीनबाट यामीनीहरूको वंश, याकीनबाट याकीनीहरूको वंश,"},{"number":13,"verse":"जेरहबाट जेरहातीहरूको वंश, शौलबाट शौलीहरूको वंश,"},{"number":14,"verse":"शिमियोनीहरूका वंशहरू यी नै हुन्। तिनीहरूको संख्‍या २२,२०० थियो।"},{"number":15,"verse":"गादका सन्‍तान तिनीहरूका वंश-वंशअनुसार: सेफोनबाट सेफोनीहरूको वंश, हाग्‍यीबाट हाग्‍यीहरूको वंश, शूनीबाट शूनीहरूको वंश,"},{"number":16,"verse":"ओजनीबाट ओजनीहरूको वंश, एरीबाट एरीहरूको वंश,"},{"number":17,"verse":"अरोदीबाट अरोदीहरूको वंश, अरेलीबाट अरेलीहरूको वंश भए।"},{"number":18,"verse":"गादीहरूका वंशहरू यी नै हुन्। तिनीहरूको संख्‍या ४०,५०० थियो।"},{"number":19,"verse":"एर् र ओनान यहूदाका छोराहरू थिए, तर तिनीहरू कनान देशमा मरे।"},{"number":20,"verse":"यहूदाका सन्‍तान तिनीहरूका वंश-वंशअनुसार: शेलहबाट शेलानीहरूको वंश, फारेसबाट फारेसीहरूको वंश, जेरहबाट जेरहातीहरूको वंश भए।"},{"number":21,"verse":"फारेसका सन्‍तान: हेस्रोनबाट हेस्रोनीहरूको वंश, हामूलबाट हामूलीहरूको वंश भए।"},{"number":22,"verse":"यहूदाको कुलका वंशहरू यी नै हुन्। तिनीहरूको संख्‍या ७६,५०० थियो।"},{"number":23,"verse":"इस्‍साखारका सन्‍तान तिनीहरूका वंश-वंशअनुसार: तोलाबाट तोलाहीहरूको वंश, पुवाबाट पुवातीहरूको वंश,"},{"number":24,"verse":"याशूबबाट याशूबीहरूको वंश, शिम्रोनबाट शिम्रोनीहरूको वंश भए।"},{"number":25,"verse":"इस्‍साखारको कुलका वंशहरू यी नै हुन्। तिनीहरूको संख्‍या ६४,३०० थियो।"},{"number":26,"verse":"जबूलूनका सन्‍तान तिनीहरूका वंश-वंशअनुसार: सेरेदबाट सेरेदीहरूको वंश, एलोनबाट एलोनीहरूको वंश, यहलेलबाट यहेलेलीहरूको वंश भए।"},{"number":27,"verse":"जबूलूनीहरूका वंशहरू यी नै हुन्। तिनीहरूको संख्‍या ६०,५०० थियो।"},{"number":28,"verse":"योसेफका सन्‍तान मनश्‍शे र एफ्राइमबाट तिनीहरूका वंश-वंशअनुसार यी नै हुन्:"},{"number":29,"verse":"मनश्‍शेका सन्‍तान: माकीरबाट माकीरीहरूको वंश (माकीर गिलादका पिता थिए।),"},{"number":30,"verse":"गिलादबाट गिलादीहरूको वंश भए। गिलादका सन्‍तान: ईएजेरबाट ईएजेरीहरूको वंश, हेलेकबाट हेलेकीहरूको वंश,"},{"number":31,"verse":"अस्रीएलबाट अस्रीएलीहरूको वंश, शकेमबाट शकेमीहरूको वंश,"},{"number":32,"verse":"शमीदाबाट शमीदीहरूको वंश, हेपेरबाट हेपेरीहरूको वंश भए। (हेपेरका छोरा सलोफादको कोही छोरा थिएन, तर छोरीहरू मात्र थिए।"},{"number":33,"verse":"सलोफादका छोरीहरूका नाउँ महला, नोआह, होग्‍ला, मिल्‍का र तिर्सा थिए।)"},{"number":34,"verse":"मनश्‍शेको कुलका वंशहरू यी नै हुन्। तिनीहरूको संख्‍या ५२,७०० थियो।"},{"number":35,"verse":"एफ्राइमका सन्‍तान तिनीहरूका वंश-वंशअनुसार: शूतेलहबाट शूतेलहीहरूको वंश, बेकेरबाट बेकेरीहरूको वंश, तहनबाट तहनीहरूको वंश भए।"},{"number":36,"verse":"शूतेलहका सन्‍तान: एरानबाट एरानीहरूको वंश भयो।"},{"number":37,"verse":"एफ्राइमको कुलका वंशहरू यी नै हुन्। तिनीहरूको संख्‍या ३२,५०० थियो। योसेफका सन्‍तान तिनीहरूका वंश-वंशअनुसार यी नै हुन्।"},{"number":38,"verse":"बेन्‍यामीनका सन्‍तान तिनीहरूका वंश-वंशअनुसार: बेलाबाट बेलाहीहरूको वंश, अश्‍बेलबाट अश्‍बेलीहरूको वंश, अहीरामबाट अहीरामीहरूको वंश,"},{"number":39,"verse":"शूपामबाट शूपामीहरूको वंश, हूपामबाट हूपामीहरूको वंश भए।"},{"number":40,"verse":"आर्द र नामानबाट बेलाका सन्‍तान: आर्दबाट आर्दीहरूको वंश, नामानबाट नामानीहरूको वंश भए।"},{"number":41,"verse":"बेन्‍यामीनको कुलका वंशहरू यी नै हुन्। तिनीहरूको संख्‍या ४५,६०० थियो।"},{"number":42,"verse":"दानका सन्‍तान तिनीहरूका वंश-वंशअनुसार: शूहामबाट शूहामीहरूको वंश भयो। दानको कुलका वंशहरू यी नै हुन्।"},{"number":43,"verse":"यी सबै शूहामीहरूका वंशहरू भए। तिनीहरूको संख्‍या ६४,४०० थियो।"},{"number":44,"verse":"आशेरका सन्‍तान तिनीहरूका वंश-वंशअनुसार: यिम्‍नाबाट यिम्‍नीहरूको वंश, यिश्‍वीबाट यिश्‍वीहरूको वंश, बरीआबाट बरीअतीहरूको वंश भए,"},{"number":45,"verse":"अनि बरीआका सन्‍तानबाट: हेबेरबाट हेबेरीहरूको वंश, मल्‍कीएलबाट मल्‍कीएलीहरूको वंश भए।"},{"number":46,"verse":"(आशेरकी छोरीको नाउँ सेरह थियो।)"},{"number":47,"verse":"आशेरको कुलका वंशहरू यी नै हुन्। तिनीहरूको संख्‍या ५३,४०० थियो।"},{"number":48,"verse":"नप्‍तालीका सन्‍तान तिनीहरूको वंश-वंशअनुसार: यहसीलबाट यहसीलीहरूको वंश, गुनीबाट गुनीहरूको वंश,"},{"number":49,"verse":"येसेरबाट येसेरीहरूको वंश, शिल्‍लेमबाट शिल्‍लेमीहरूको वंश भए।"},{"number":50,"verse":"नप्‍तालीको कुलका वंशहरू यी नै हुन्। तिनीहरूको संख्‍या ४५,४०० थियो।"},{"number":51,"verse":"इस्राएलीहरूका पुरुषहरूको जम्‍मा संख्‍या ६,०१,७३० थियो।"},{"number":52,"verse":"परमप्रभुले मोशालाई भन्‍नुभयो, ( ; )"},{"number":53,"verse":"“तिनीहरूका नाउँको संख्‍याअनुसार देश तिनीहरूका अधिकारको निम्‍ति बाँड़िओस्।"},{"number":54,"verse":"ठूलो कुललाई ठूलै भूमि र सानो कुललाई सानै भूमि गरी तैंले दिनू। एक-एक कुललाई त्‍यसका मानिसको संख्‍याअनुसार अधिकार दिइओस्।"},{"number":55,"verse":"तापनि त्‍यो देश चिट्ठा हालेरै बाँड़िओस्। तिनीहरूका आ-आफ्‍ना पुर्खाका कुलको नाउँअनुसार तिनीहरूले अधिकार गरून्।"},{"number":56,"verse":"ठूला र सानाका बीचमा अधिकार चिट्ठा हालेर नै बाँड़िओस्।”"},{"number":57,"verse":"तिनीहरूका वंश-वंशअनुसार गनिएका लेवीहरू यी नै हुन्: गेर्शोनबाट गेर्शोनीहरूको वंश, कहातबाट कहातीहरूको वंश, मरारीबाट मरारीहरूको वंश भए।"},{"number":58,"verse":"लेवीको कुलका वंशहरू यी पनि हुन्: लिब्‍नीहरूको वंश, हेब्रोनीहरूको वंश, महलीहरूको वंश, मूशीहरूको वंश, कोरहीहरूको वंश, (कहात अम्रामका पुर्खा थिए।"},{"number":59,"verse":"अम्रामकी पत्‍नीको नाउँ योकेबेद थियो। तिनीचाहिँ लेवीको कुलबाट मिश्रदेशमा जन्‍माइएकी छोरी थिइन्। तिनले अम्रामबाट हारून, मोशा र तिनीहरूकी दिदी मिरियमलाई जन्‍माइन्।"},{"number":60,"verse":"नादाब, अबीहू, एलाजार र ईतामार हारूनका छोराहरू थिए। ( )"},{"number":61,"verse":"तर नादाब र अबीहूचाहिँ परमप्रभुको सामु अन्‍य अग्‍निद्वारा बलि चढ़ाउँदा मरेका थिए।) ( ; )"},{"number":62,"verse":"एक महिना र त्‍यसभन्‍दा माथिका लेवी पुरुषहरूको संख्‍या २३,००० थियो। तिनीहरू अरू इस्राएलीहरूका साथमा गनिएका थिएनन्, किनभने इस्राएलीहरूका बीचमा तिनीहरूलाई कुनै अधिकार दिइएको थिएन।"},{"number":63,"verse":"मोशा र एलाजार पूजाहारीबाट गनिएका सबै यिनीहरू नै थिए। तिनीहरूले इस्राएलीहरूलाई यरीहोदेखि पारि यर्दन नदीको किनारनेर मोआबको मैदानमा गनेका थिए।"},{"number":64,"verse":"तर यिनीहरूमध्‍ये मोशा र हारून पूजाहारीले सीनैको उजाड़-स्‍थानमा गनेका इस्राएलीहरूमा एउटै पनि थिएन,"},{"number":65,"verse":"किनभने “तिनीहरू उजाड़-स्‍थानमा नै मर्नेछन्” भनी परमप्रभुले भन्‍नुभएको थियो। यपुन्‍नेको छोरा कालेब र नूनका छोरा यहोशूबाहेक तिनीहरूमध्‍येको एउटै मानिस पनि जीवित थिएन। ( )"}]}
{"bibleAbbr":"neNRV2012","bookName":"गन्ती","bookEnglishName":"Numbers","chapterNumber":31,"verses":[{"number":1,"verse":"( मिद्यानीहरूमाथि विजय) परमप्रभुले मोशालाई भन्‍नुभयो,"},{"number":2,"verse":"“इस्राएलीहरूका निम्‍ति तैंले मिद्यानीहरूसँग बदला ले। त्‍यसपछि तँ आफ्‍ना मानिसहरूसँग मिल्‍न जानेछस्।”"},{"number":3,"verse":"तब मोशाले मानिसहरूलाई यसो भने, “मिद्यानीहरूसँग युद्ध गर्न र उनीहरूसँग बदला लिनलाई तिमीहरूले आफ्‍ना मानिसहरूमा कतिपयलाई तयार पार।"},{"number":4,"verse":"इस्राएलको हरेक कुलबाट एक-एक हजार मानिस तिमीहरूले युद्धमा पठाउनू।”"},{"number":5,"verse":"यसकारण इस्राएलीहरूको हरेक कुलबाट युद्धको निम्‍ति एक-एक हजार गरी बाह्र हजार सैन्‍य खटिए।"},{"number":6,"verse":"मोशाले हरेक कुलबाट एक-एक हजारलाई युद्धमा पठाए, अनि तिनीहरूका साथमा एलाजार पूजाहारीका छोरा पीनहासलाई पनि पवित्रस्‍थानका पात्रहरू र रण-ध्‍वनिका तुरहीहरूको जिम्‍मा लाएर पठाए।"},{"number":7,"verse":"परमप्रभुले मोशालाई आज्ञा गर्नुभएअनुसार तिनीहरूले मिद्यानसँग लड़ाइँ गरे, र उनीहरूका पुरुषहरू जतिलाई मारे।"},{"number":8,"verse":"मर्नेहरूमा मिद्यानका पाँच राजाहरू एवी, रेकेम, सूर, हूर र रेबा पनि थिए। बओरका छोरा बालामलाई पनि तिनीहरूले तरवारले मारे।"},{"number":9,"verse":"इस्राएलीहरूले मिद्यानी स्‍त्रीहरू र बाल-बालिकाहरूलाई कैद गरे, र उनीहरूका सबै गाई-गोरु, भेड़ाबाख्रा र धन-सम्‍पत्तिहरू लगे।"},{"number":10,"verse":"उनीहरू बसेका जम्‍मै सहरहरू र छाउनीहरूसमेत तिनीहरूले जलाइदिए।"},{"number":11,"verse":"तिनीहरूले कब्‍जा गरेका मान्‍छे, पशु-प्राणी र धनमालचाहिँ लिएर गए,"},{"number":12,"verse":"र यरीहोदेखि पारि यर्दन नदीको किनारनेर मोआबका मैदानको छाउनीमा मोशा, एलाजार पूजाहारी र इस्राएली समुदायका सामु ती कैदीहरू, पशु-प्राणी र धनमाल ल्‍याए।"},{"number":13,"verse":"मोशा, एलाजार पूजाहारी र समुदायका सब नायकहरू तिनीहरूलाई भेट्न छाउनीबाहिर आए।"},{"number":14,"verse":"युद्धबाट फर्केका सेनाका हजारौँ र सयौँमाथिका सेनानी र कप्‍तानहरूसँग मोशा रिसाए।"},{"number":15,"verse":"मोशाले तिनीहरूलाई भने, “के तिमीहरूले सबै स्‍त्रीहरूलाई जिउँदै राख्‍यौ?"},{"number":16,"verse":"हेर, यिनीहरूले नै बालामको युक्तिद्वारा इस्राएलीहरूलाई पोरमा परमप्रभुको विरुद्धमा अपराध गर्न लाएका थिए। यसैले समुदायको बीचमा विपत्ति पनि आएको थियो। ( )"},{"number":17,"verse":"यसैकारण सबै नाबालिगहरूमध्‍ये केटा जतिलाई र पुरुषसँग सहवास गरेका स्‍त्रीहरूलाई मार।"},{"number":18,"verse":"तर सबै कन्‍ये-केटीहरूलाई चाहिँ तिमीहरूले आफ्‍ना निम्‍ति जिउँदै राख।"},{"number":19,"verse":"“तिमीहरूमा जस-जसले कुनै मानिसलाई मारेको छ वा लाश छोएको छ, ती सबै छाउनीबाहिर सात दिनसम्‍म बस्‍नुपर्छ। तेस्रो र सातौँ दिनमा तिमीहरूले आफैलाई, आफ्‍ना कैदीहरूलाई समेत चोख्‍याउनू।"},{"number":20,"verse":"सबै लुगा र छाला, बाख्राका रौँ र काठका सबै मालसामानहरू तिमीहरूले चोख्‍याउनुपर्छ।”"},{"number":21,"verse":"तब एलाजार पूजाहारीले लड़ाइँमा गएका योद्धाहरू सबैलाई भने, “परमप्रभुले मोशालाई यसो भनी आज्ञा गर्नुभएको छ:"},{"number":22,"verse":"सुन, चाँदी, काँसो, फलाम, जस्‍ता र सीसा,"},{"number":23,"verse":"अनि आगोले भस्‍म नपार्ने हरेक चीज आगोमा हालेर शुद्ध गर्नू। त्‍यसबाहेक ती सबै शुद्धीकरणको पानीमा चोख्‍याउनुपर्छ। अनि आगोमा भस्‍म हुने चीजहरूचाहिँ त्‍यही पानीमा हालेर शुद्ध गर्नू।"},{"number":24,"verse":"सातौँ दिनमा तिमीहरूले आफ्‍ना लुगा धुनू, र तिमीहरू शुद्ध हुनेछौ। त्‍यसपछि तिमीहरू छाउनीमा आए हुन्‍छ।”"},{"number":25,"verse":"( लड़ाइँमा हात पारेका मालसामान) परमप्रभुले मोशालाई भन्‍नुभयो,"},{"number":26,"verse":"“तँ, एलाजार पूजाहारी र समुदायका परिवारका मुखियाहरूले कैद गरेर ल्‍याएका मानिसहरू र पशु-प्राणीहरू गन्‍ती गर।"},{"number":27,"verse":"लड़ाइँमा गएका योद्धाहरू र बाँकी सबै समुदायका बीच ती मालसामानहरू दुई भाग गरी बाँड़।"},{"number":28,"verse":"लड़ाइँमा गएका योद्धाहरूबाट मानिसहरू, गाई-गोरु, गधा, भेड़ाबाख्रामध्‍येबाट प्रत्‍येक पाँच सयमा एउटा परमप्रभुको निम्‍ति कर देओ।"},{"number":29,"verse":"तिनीहरूको आधा हिस्‍साबाट यति लिएर परमप्रभुको निम्‍ति भेटीको रूपमा एलाजार पूजाहारीलाई देओ।"},{"number":30,"verse":"इस्राएलीहरूको आधा हिस्‍साबाट मानिसहरू, गाई-गोरु, गधा, भेड़ाबाख्रा वा अरू पशु-प्राणीबाट प्रत्‍येक पचासमा एउटा लिएर परमप्रभुको पवित्र वासस्‍थानको जिम्‍मा लिने लेवीहरूलाई देओ।”"},{"number":31,"verse":"अनि परमप्रभुले मोशालाई आज्ञा गर्नुभएझैँ मोशा र एलाजार पूजाहारीले गरे।"},{"number":32,"verse":"योद्धाहरूले हात पारेका धनमालको बाँकी सम्‍पत्ति यी थिए: भेड़ा ६,७५,०००,"},{"number":33,"verse":"गाई-गोरु ७२,०००,"},{"number":34,"verse":"गधा ६१,०००,"},{"number":35,"verse":"र पुरुषसँग सहवास नगरेका स्‍त्रीहरू जम्‍मा ३२,०००।"},{"number":36,"verse":"त्‍यसबाट लड़ाइँमा गएकाहरूको भागमा परेको आधा हिस्‍सा यी थिए: ३,३७,५०० भेड़ाहरू,"},{"number":37,"verse":"जसबाट परमप्रभुको निम्‍ति कर ६७५ भेड़ा थिए,"},{"number":38,"verse":"३६,००० गाई-गोरुहरू, जसबाट परमप्रभुको निम्‍ति कर ७२ थिए,"},{"number":39,"verse":"३०,५०० गधाहरू, जसबाट परमप्रभुको निम्‍ति कर ६१ थिए,"},{"number":40,"verse":"१६,००० स्‍त्रीहरू, जसबाट परमप्रभुको निम्‍ति कर ३२ जना थिए।"},{"number":41,"verse":"परमप्रभुले मोशालाई गर्नुभएझैँ परमप्रभुका भेटीको कर मोशाले एलाजार पूजाहारीलाई दिए।"},{"number":42,"verse":"मोशाले लड़ाइँमा गएका मानिसहरूदेखि भाग लगाएका इस्राएलीहरूको आधा हिस्‍साचाहिँ यी थिए:"},{"number":43,"verse":"३,३७,५०० भेड़ा,"},{"number":44,"verse":"३६,००० गाई-गोरु,"},{"number":45,"verse":"३०,५०० गधा,"},{"number":46,"verse":"र १६,००० स्‍त्रीहरू।"},{"number":47,"verse":"इस्राएलीहरूको आधा हिस्‍साबाट मोशाले परमप्रभुको आज्ञाबमोजिम मानिस र पशुहरूबाट प्रत्‍येक पचासमा एउटा गरी ल्‍याएर परमप्रभुको पवित्र वासस्‍थानको जिम्‍मा लिने लेवीहरूलाई दिए।"},{"number":48,"verse":"तब सेनाका हजारौँ र सयौँमाथिका सेनानी र कप्‍तानहरू र सयौँको कप्‍तानहरू मोशाकहाँ आए।"},{"number":49,"verse":"अनि तिनीहरूले मोशालाई भने, “हाम्रा अधीनका योद्धाहरूको गन्‍ती हामीले लिएका छौं। हाम्रो एउटै मान्‍छे पनि कम्‍ती छैन।"},{"number":50,"verse":"यसकारण हामी प्रत्‍येकले पाएका सुनका गहना— बाजू, बाला, छाप औँठी, कुण्‍डल र सिक्रीहरू— परमप्रभुलाई चढ़ाएर हाम्रो प्रायश्‍चित गर्न हामीले ल्‍याएका छौं।”"},{"number":51,"verse":"मोशा र एलाजार पूजाहारीले तिनीहरूबाट ती सबै सुनका गहनाहरू लिए।"},{"number":52,"verse":"हजारौँका सेनानीहरू र सयौँका कप्‍तानबाट लिएर तिनीहरूले परमप्रभुलाई चढ़ाएका सुनको ओजन एक सय नब्‍बे किलोग्राम थियो।"},{"number":53,"verse":"लड़ाइँमा गएका मानिसहरू हरेकले लूटका धनमाल आफै-आफैले नै लगेका थिए।"},{"number":54,"verse":"तब मोशा र एलाजार पूजाहारीले हजारौँ र सयौँका सेनानी र कप्‍तानहरूले ल्‍याएका सुन लिएर परमप्रभुको सामुन्‍ने इस्राएलीहरूका निम्‍ति सम्‍झना हुनलाई भेट हुने पालभित्र ल्‍याए।"}]}
{"bibleAbbr":"neNRV2012","bookName":"गन्ती","bookEnglishName":"Numbers","chapterNumber":3,"verses":[{"number":1,"verse":"( लेवीहरू) परमप्रभुले मोशासँग सीनै पर्वतमा कुरा गर्नुभएको समयमा हारून र मोशाका परिवारका विवरण यही हो।"},{"number":2,"verse":"हारूनका छोराहरूका नाउँ यी नै हुन्: जेठा नादाब, अबीहू, एलाजार र ईतामार। ( )"},{"number":3,"verse":"हारूनका अभिषेक गरिएका पूजाहारी छोराहरू, जो पूजाहारी भएर सेवा गर्नलाई नियुक्ति भएका थिए, तिनीहरूका नाउँ यी नै हुन्।"},{"number":4,"verse":"तर नादाब र अबीहू सीनैको उजाड़-स्‍थानमा परमप्रभुको सामुन्‍ने अपवित्र आगोले बलि चढ़ाउँदा उहाँकै सामुन्‍ने मरे, अनि तिनीहरूका सन्‍तान थिएन। त्‍यसैले एलाजार र ईतामार मात्र आफ्‍ना बुबा हारूनको जीवनकालमा पूजाहारीको सेवा गर्थे। ( ; )"},{"number":5,"verse":"परमप्रभुले मोशालाई भन्‍नुभयो,"},{"number":6,"verse":"“लेवीको कुललाई यहाँ नजिकै ले। अनि तिनीहरूलाई हारून पूजाहारीको सामु खड़ा गर्, र तिनीहरूले त्‍यसलाई सहायता गरून्।"},{"number":7,"verse":"पवित्र वासस्‍थानको सेवा गर्दा तिनीहरूले हारून र सारा समुदायको निम्‍ति भेट हुने पालमा कामकाज गर्नेछन्।"},{"number":8,"verse":"भेट हुने पालको सबै सामानको जिम्‍मा तिनीहरूले लिनेछन्, र पवित्र वासस्‍थानको काम गरेर इस्राएलीहरूको दायित्‍व पूरा गर्नेछन्।"},{"number":9,"verse":"इस्राएलीहरूबाट विशेष रूपले छुट्ट्याइएका हुनाले लेवीहरू हारून र त्‍यसका छोराहरूलाई दिइहाल्‍नू।"},{"number":10,"verse":"तैंले हारून र त्‍यसका छोराहरूलाई पूजाहारी पदमा सेवा गर्न नियुक्त गर्। तिनीहरूबाहेक अन्‍य कोही पवित्रस्‍थानको नजिक आए त्‍यो मानिस मारिओस्।”"},{"number":11,"verse":"फेरि परमप्रभुले मोशालाई भन्‍नुभयो,"},{"number":12,"verse":"“इस्राएलीहरूमा पहिले जन्‍मेर गर्भ खोल्‍ने पुरुषहरू सबैका सट्टामा मैले लेवीहरूलाई इस्राएलीहरूका बीचबाट लिएको छु। यसैले लेवीहरू मेरै हुन्,"},{"number":13,"verse":"किनकि सबै पहिले जन्‍मने मेरा हुन्। मिश्रका पहिले जन्‍मेका सबैलाई मारेको दिन मैले इस्राएलका मान्‍छे र पशु दुवैका पहिले जन्‍मेका र बियाएकाहरूलाई मेरै निम्‍ति अलग गरेको थिएँ। तिनीहरू मेरा हुन्। म परमप्रभु हुँ।” ( )"},{"number":14,"verse":"सीनैको उजाड़-स्‍थानमा परमप्रभुले मोशालाई भन्‍नुभयो,"},{"number":15,"verse":"“लेवीहरूलाई आ-आफ्‍ना परिवार र वंश गरी गन्‍ती गर्। एक महिना र त्‍यसदेखि बढ़ी उमेरको हरेक पुरुष तैंले गन्‍नू।”"},{"number":16,"verse":"यसरी आफूले आज्ञा पाएझैँ परमप्रभुको वचनअनुसार मोशाले तिनीहरूको गन्‍ती गरे।"},{"number":17,"verse":"लेवीका छोराहरूका नाउँ यी नै हुन्: गेर्शोन, कहात र मरारी।"},{"number":18,"verse":"गेर्शोनका वंशहरूका नाउँ यी नै हुन्: लिब्‍नी र शिमी।"},{"number":19,"verse":"कहातका वंशहरू: अम्राम, यिसहार, हेब्रोन र उज्‍जीएल।"},{"number":20,"verse":"मरारीका वंशहरू: महली र मूशी। लेवीका वंशहरू आ-आफ्‍ना परिवारअनुसार यी नै हुन्।"},{"number":21,"verse":"गेर्शोनबाट लिब्‍नी र शिमीहरूका वंश भए। गेर्शोनका वंशहरू यी नै हुन्।"},{"number":22,"verse":"एक महिना र उँभोका पुरुषहरूको गन्‍तीअनुसार ती ७,५०० थिए।"},{"number":23,"verse":"गेर्शोनका वंशहरूले आफ्‍ना पाल पवित्र वासस्‍थानको पछि पश्‍चिमपट्टि टाँग्‍नुपर्थ्‍यो।"},{"number":24,"verse":"गेर्शोनीहरूका परिवारहरूका मुखिया लाएलका छोरा एल्‍यासाप थिए।"},{"number":25,"verse":"भेट हुने पालमा गेर्शोनीहरूलाई पवित्र वासस्‍थान, पाल, त्‍यसको छत, भेट हुने पालको ढोकामा भएको पर्दा,"},{"number":26,"verse":"चोकका पर्दाहरू पवित्र वासस्‍थान र वेदीको वरिपरि भएको चोकको ढोकाको पर्दा, डोरीहरू, र यिनीहरूको प्रयोगसम्‍बन्‍धी सबै कुराहरूको जिम्‍मा थियो।"},{"number":27,"verse":"कहातबाट अम्रामी, यिसहारी, हेब्रोनी र उज्‍जीएलीहरूका वंश भए। कहातका वंशहरू यी नै हुन्।"},{"number":28,"verse":"एक महिना र उँभोका पुरुषहरूको गन्‍तीअनुसार ती ८,६०० थिए। कहातीहरूलाई पवित्रस्‍थानको जिम्‍मा थियो।"},{"number":29,"verse":"कहातका वंशहरूले पवित्र वासस्‍थानको दक्षिणपट्टि पाल टाँग्‍नुपर्थ्‍यो।"},{"number":30,"verse":"कहातीहरूका परिवारहरूका मुखिया उज्‍जीएलका छोरा एलीजापान थिए।"},{"number":31,"verse":"सन्‍दूक, टेबिल, सामदान, वेदीहरू र तिनीहरूले सेवा गर्दा पवित्रस्‍थानका चाहिने सामानहरू, पर्दा, अनि यिनीहरूको प्रयोगसम्‍बन्‍धी सबै सरसामानहरू तिनीहरूको जिम्‍मामा थिए।"},{"number":32,"verse":"हारून पूजाहारीका छोरा एलाजारचाहिँ लेवी कुलका प्रधान नायक थिए। पवित्रस्‍थानको रेखदेख गर्ने सबै जनामाथि अधिकार गर्न तिनी नियुक्त भए।"},{"number":33,"verse":"मरारीबाट महली र मूशीहरूका वंश भए। मरारीका वंशहरू यी नै हुन्।"},{"number":34,"verse":"एक महिना र त्‍यसभन्‍दा उँभोका पुरुषहरूको गन्‍तीअनुसार ती ६,२०० थिए।"},{"number":35,"verse":"मरारीहरूका परिवारहरूका मुखिया अबीहेलका छोरा सूरीएल थिए। तिनीहरूले पवित्र वासस्‍थानको उत्तरपट्टि पाल टाँग्‍नुपर्थ्‍यो।"},{"number":36,"verse":"मरारीहरूलाई पवित्र वासस्‍थानका फल्‍याकहरू, बारहरू, खामाहरू, आधारहरू र त्‍यसका सबै सरसामान, अनि यिनीहरूको प्रयोगसम्‍बन्‍धी सबै कुराहरू,"},{"number":37,"verse":"चारैतिरका चोकका खामाहरू तिनका आधारहरू, कीलाहरू र डोरीहरूको जिम्‍मा थियो।"},{"number":38,"verse":"पवित्र वासस्‍थानको पूर्वतिर, भेट हुने पालको अगि घाम झुल्‍कनेपट्टि मोशा, हारून र तिनका छोराहरूले पाल टाँग्‍नुपर्थ्‍यो। तिनीहरूलाई इस्राएलीहरूका निम्‍ति पवित्रस्‍थानको जिम्‍मा थियो। त्‍यसको नजिक आउने अन्‍य मानिस मारिओस्।"},{"number":39,"verse":"मोशा र हारूनले परमप्रभुको आज्ञाबमोजिम गनेका एक महिना र उँभोका उमेरका लेवीहरूको जम्‍मै संख्‍या २२,००० थियो।"},{"number":40,"verse":"तब परमप्रभुले मोशालाई भन्‍नुभयो, “एक महिना र उँभोका इस्राएलीहरूका सबै जेठो-जेठो छोराहरूलाई तिनीहरूका नाउँसमेत गन्‍ती गर्।"},{"number":41,"verse":"इस्राएलीहरूका जेठाहरूका सट्टामा तैंले लेवीहरूलाई ले। यसरी नै इस्राएलीहरूका गाईबस्‍तुका पहिले बियाएकाहरूका सट्टामा लेवीहरूका गाईबस्‍तु ले। म परमप्रभु हुँ।”"},{"number":42,"verse":"यसकारण परमप्रभुले मोशालाई आज्ञा गर्नुभएबमोजिम तिनले इस्राएलीहरूका जेठा-जेठाहरूको गन्‍ती गरे।"},{"number":43,"verse":"एक महिना र बढ़ी उमेरका जेठा-जेठाको नाउँअनुसारको जम्‍मै संख्‍या २२,२७३ थियो।"},{"number":44,"verse":"फेरि परमप्रभुले मोशालाई भन्‍नुभयो,"},{"number":45,"verse":"“इस्राएलीहरूका जेठा छोराहरूका सट्टामा लेवीहरू र तिनीहरूका गाईबस्‍तुहरूका सट्टा लेवीहरूका गाईबस्‍तुहरू ले। लेवीहरूचाहिँ मेरा हुनेछन्। म परमप्रभु हुँ।"},{"number":46,"verse":"अनि लेवीहरूको गन्‍तीबाट बेसी भएका इस्राएलीहरूका दुई सय त्रिहत्तर जना जेठा छोराहरूका छुटकाराको निम्‍ति,"},{"number":47,"verse":"पवित्रस्‍थानको शेकेलबमोजिम ( शेकेल चाँदीको ११.५ ग्रामको सिक्‍का थियो।) तैंले प्रत्‍येकको निम्‍ति पाँच शेकेल ले। एक शेकेल बीस गेराको हुन्‍छ।"},{"number":48,"verse":"अनि थप गरिएका इस्राएलीहरूका छुटकाराको दामचाहिँ तैंले हारून र त्‍यसका छोराहरूलाई दिनू।”"},{"number":49,"verse":"यसरी लेवीहरूद्वारा छुटकारा दिइएकाहरूका उब्रेका जनहरूबाट मोशाले छुटकाराको पैसा लिए।"},{"number":50,"verse":"तिनले इस्राएलीहरूका जेठा-जेठाहरूका चाँदी जम्‍मा गरे, जो पवित्रस्‍थानको शेकेलबमोजिम एक हजार तीन सय पैँसट्ठी शेकेल ( अर्थात् करीब 15.5 किलोग्राम चाँदी) थिए।"},{"number":51,"verse":"परमप्रभुले मोशालाई आज्ञा गर्नुभएझैँ त्‍यो छुटकाराको पैसा तिनले हारून र तिनका छोराहरूलाई दिए।"}]}
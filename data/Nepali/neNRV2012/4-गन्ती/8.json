{"bibleAbbr":"neNRV2012","bookName":"गन्ती","bookEnglishName":"Numbers","chapterNumber":8,"verses":[{"number":1,"verse":"( बत्ती बाल्ने रीति) परमप्रभुले मोशालाई भन्‍नुभयो, ( ; )"},{"number":2,"verse":"“हारूनलाई भन्: ‘तैंले सात बत्तीहरू स्‍थापना गर्दा तिनले सामदानका अगिल्‍तिरको क्षेत्रलाई प्रकाश देऊन्’।”"},{"number":3,"verse":"अनि हारूनले त्‍यसै गरे। परमप्रभुले मोशालाई आज्ञा गर्नुभएझैँ सामदानको अगिल्‍तिर प्रकाश दिने गरी तिनले बत्ती बाले।"},{"number":4,"verse":"सामदान पिटेको सुनको थियो— त्‍यसको आधारदेखि त्‍यसका फूलहरूसम्‍म। परमप्रभुले मोशालाई नमूना देखाउनुभएबमोजिम त्‍यो सामदान बनाइयो।"},{"number":5,"verse":"( लेवीहरूको शुद्धि र सेवा) परमप्रभुले मोशालाई भन्‍नुभयो,"},{"number":6,"verse":"“इस्राएलीहरूमध्‍ये लेवीहरूलाई लिएर तिनीहरूलाई विधिवत् रूपमा शुद्ध पार्।"},{"number":7,"verse":"तिनीहरूलाई शुद्ध पार्नलाई तैंले यसो गर्: तिनीहरूमाथि शुद्धीकरणको पानी छर्किदे, र तिनीहरूले आफ्‍नो शरीरका जम्‍मै रौँ काटेर आ-आफ्‍ना लुगा धोई आफूलाई शुद्ध तुल्‍याऊन्।"},{"number":8,"verse":"तिनीहरूले एउटा बाछो र तेलसँग मुछेको मसिनो पीठोको अन्‍नबलि ल्‍याऊन्, र पापबलिको निम्‍ति चाहिँ तैंले अर्को एउटा बाछो ल्‍याउनू।"},{"number":9,"verse":"तैंले लेवीहरूलाई भेट हुने पालको सामुन्‍ने ल्‍याएर इस्राएलीहरूका सारा समुदायलाई भेला गर्।"},{"number":10,"verse":"तैंले लेवीहरूलाई परमप्रभुको सामु हाजिर गर्, र इस्राएलीहरूले आ-आफ्‍ना हात लेवीहरूमाथि राखून्।"},{"number":11,"verse":"परमप्रभुको सेवा गर्न लेवीहरू तयार होऊन् भनेर इस्राएलीहरूबाट डोलाइने बलि स्‍वरूप लेवीहरूलाई परमप्रभुको सामु हारूनले चढ़ाओस्।"},{"number":12,"verse":"“अनि लेवीहरूले साँढ़ेहरूका शिरमा आ-आफ्‍ना हात राखून्। लेवीहरूका निम्‍ति प्रायश्‍चित गर्न एउटा साँढ़े पापबलि र अर्कोचाहिँ होमबलिको रूपमा तैंले परमप्रभुलाई चढ़ा।"},{"number":13,"verse":"तैंले लेवीहरूलाई हारून र त्‍यसका छोराहरूका सामुन्‍ने खड़ा गराएर परमप्रभुको निम्‍ति डोलाइने बलिको रूपमा तिनीहरूलाई अर्पण गर्।"},{"number":14,"verse":"यसरी तैंले लेवीहरूलाई अरू इस्राएलीहरूबाट अलग गर्, र लेवीहरू मेरा हुनेछन्।"},{"number":15,"verse":"“तैंले लेवीहरूलाई शुद्ध पारेर डोलाइने बलिको निम्‍ति तिनीहरूलाई अर्पण गरेपछि भेट हुने पालमा सेवा गर्न लेवीहरू भित्र जाऊन्।"},{"number":16,"verse":"इस्राएलीहरूमध्‍येबाट तिनीहरू बिलकुलै मलाई अर्पण गरिएका हुन्। गर्भको प्रथम फल, अर्थात् इस्राएलीहरूका जेठा-जेठाको सट्टामा मैले तिनीहरूलाई नै लिएको छु।"},{"number":17,"verse":"इस्राएलमा, चाहे मानिस होस्, चाहे पशु होस्, पहिले जन्‍मेका सबै मेरै हुन्। मिश्रीहरूका सबै जेठा-जेठालाई मैले मारेको दिन यिनीहरूलाई मेरो निम्‍ति अलग गरें। ( )"},{"number":18,"verse":"अनि इस्राएलीहरूका जेठा-जेठा जम्‍मैका सट्टामा मैले लेवीहरूलाई लिएको छु।"},{"number":19,"verse":"भेट हुने पालमा इस्राएलीहरूका निम्‍ति सेवा गर्न र इस्राएलीहरू पवित्रस्‍थानको नजिक आउँदा तिनीहरूमाथि कुनै विपत्ति नआओस् भनी तिनीहरूको प्रायश्‍चित गर्नलाई मैले लेवीहरूलाई दानको रूपमा हारून र त्‍यसका छोराहरूलाई दिएको छु।”"},{"number":20,"verse":"लेवीहरूका विषयमा परमप्रभुले मोशालाई आज्ञा गर्नुभएबमोजिम मोशा, हारून र इस्राएलका जम्‍मै समुदायले तिनीहरूलाई त्‍यसै गरे।"},{"number":21,"verse":"लेवीहरूले आ-आफूलाई शुद्ध गरेर आफ्‍ना लुगा धोए। तब हारूनले तिनीहरूलाई डोलाइने बलिको रूपमा परमप्रभुको सामुन्‍ने अर्पण गरे, र तिनले तिनीहरूलाई शुद्ध पार्नलाई तिनीहरूका निम्‍ति प्रायश्‍चित गरे।"},{"number":22,"verse":"त्‍यसपछि भेट हुने पालमा हारून र तिनका छोराहरूको अधीनमा आ-आफ्‍नो काम गर्नलाई लेवीहरू भित्र गए। लेवीहरूका विषयमा परमप्रभुले आज्ञा गर्नुभएझैँ तिनीहरूले गरे।"},{"number":23,"verse":"परमप्रभुले मोशालाई भन्‍नुभयो,"},{"number":24,"verse":"“लेवीहरूका कामबारे नियम यही हो: पच्‍चीस वर्ष र त्‍यसभन्‍दा माथिकाहरू भेट हुने पालमा काम गर्नलाई प्रवेश गरून्।"},{"number":25,"verse":"तर पचास वर्ष पुगेपछि तिनीहरूले काम नगरून्, र कामबाट अवकाश पाऊन्, र फेरि काम नगरून्।"},{"number":26,"verse":"तर कामकाज कायम राख्‍नलाई आफ्‍ना दाजुभाइलाई भेट हुने पालमा सहायता गर्दैरहून्, तर कामचाहिँ नगरून्। लेवीहरूका कामको जिम्‍माको विषयमा तैंले यसै गर्नू।”"}]}
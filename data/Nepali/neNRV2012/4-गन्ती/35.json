{"bibleAbbr":"neNRV2012","bookName":"गन्ती","bookEnglishName":"Numbers","chapterNumber":35,"verses":[{"number":1,"verse":"( लेवीका सहरहरू) परमप्रभुले यरीहोदेखि पारि यर्दनको किनारनेर मोआबको मैदानमा मोशालाई भन्‍नुभयो, ( )"},{"number":2,"verse":"“आफ्‍नो अधिकारमा परेको हिस्‍साबाट लेवीहरू बस्‍नलाई सहरहरू दिनू भनी इस्राएलीहरूलाई आदेश दे। अनि लेवीहरूलाई ती सहरहरूका वरिपरि खर्कको जग्‍गा दे।"},{"number":3,"verse":"सहरहरूमा चाहिँ तिनीहरू बसून्। खर्कचाहिँ तिनीहरूका गाई-गोरु, भेड़ाबाख्रा र तिनीहरूका अरू सबै बस्‍तुहरूका निम्‍ति होस्।"},{"number":4,"verse":"“सहरहरूका जुन-जुन खर्क तिमीहरू लेवीहरूलाई दिन्‍छौ, ती सहरका पर्खालदेखि एक हजार हात बाहिरपट्टिका वरिपरि होऊन्।"},{"number":5,"verse":"तिमीहरूले सहरको बाहिरपट्टि पूर्वतिर दुई हजार हात, दक्षिणपट्टि दुई हजार हात, पश्‍चिमपट्टि र उत्तरपट्टि दुई-दुई हजार हात सहरचाहिँ बीचमा पर्ने गरी नाप्‍नू। तिनीहरूका सहरको खर्क यही हो।"},{"number":6,"verse":"( शरण-नगरहरू) “तिमीहरूले लेवीहरूलाई दिएका सहरहरूबाट छ वटा चाहिँ शरणनगरहरू हुनेछन्। ज्‍यानमारा त्‍यहाँ भागेर बस्‍न सक्‍छ। यीबाहेक तिमीहरूले लेवीहरूलाई बयालीस वटा सहरहरू दिनू।"},{"number":7,"verse":"लेवीहरूलाई दिनुपर्ने सहर र तिनका खर्कहरू जम्‍मा अठचालीस वटा हुनुपर्छ।"},{"number":8,"verse":"इस्राएलीहरूमा धेरै उत्तराधिकार हुनेबाट धेरै र थोरै उत्तराधिकार हुनेबाट थोरै सहर लिनू। जस-जसका जति सहरहरू छन्, त्‍यही अन्‍दाज गरी लेवीहरूलाई सहरहरू दिनू।”"},{"number":9,"verse":"फेरि परमप्रभुले मोशालाई भन्‍नुभयो, ( ; )"},{"number":10,"verse":"“इस्राएलीहरूलाई भन्: ‘तिमीहरू यर्दन नदी तरेर कनान देशमा पुगेपछि,"},{"number":11,"verse":"त्‍यहाँ शरण-नगरहरू छानेर नियुक्त गर्नू, र अजानमा कसैले मान्‍छे मार्‍यो भने ज्‍यानमारा त्‍यहाँ भागोस्।"},{"number":12,"verse":"ती सहरहरू बदला लिन खोज्‍नेबाट शरण लिने ठाउँ हुनेछन्, र त्‍यो ज्‍यानमारा समुदायको सामु न्‍यायको लागि खड़ा नहोउञ्‍जेल नमारिओस्।"},{"number":13,"verse":"तिमीहरूले दिने शरण-नगरहरूको संख्‍या छ वटा होस्।"},{"number":14,"verse":"यर्दन वारि पूर्वपट्टि तीन वटा सहर, कनान देशमा तीन वटा सहर शरण-नगरको निम्‍ति छुट्ट्याउनू।"},{"number":15,"verse":"इस्राएलीहरू, परदेशीहरू र तिनीहरूका बीचमा अरू प्रवास गर्नेहरूका निम्‍ति ती सहर छ वटा शरण-नगरहरू हुनेछन्। यसरी अजानमा कसैको ज्‍यान लिने व्‍यक्ति त्‍यहाँ भागेर जान सक्‍छ।"},{"number":16,"verse":"“‘कसैले फलामको कुनै हतियारले हानेर कोही मर्‍यो भने त्‍यो हत्‍यारै हो। त्‍यस हत्‍यारालाई प्राणदण्‍ड दिनैपर्छ।"},{"number":17,"verse":"यदि कुनै मानिसले कसैलाई ढुङ्गाले हिर्काएर त्‍यो मर्‍यो भने त्‍यो हत्‍यारै हो। त्‍यस हत्‍यारालाई प्राणदण्‍ड दिनैपर्छ।"},{"number":18,"verse":"अथवा कुनै मानिसले काठको घातक हतियार लिएर कसैलाई हिर्काएर त्‍यो मर्‍यो भने त्‍यो हत्‍यारै ठहर्छ। त्‍यो हत्‍यारालाई प्राणदण्‍ड दिनैपर्छ।"},{"number":19,"verse":"रगतको साटो फेर्न चाहने व्‍यक्तिले त्‍यस हत्‍यारालाई मारोस्। त्‍यसलाई भेट्ने बित्तिकै उसले हत्‍यारालाई मारोस्।"},{"number":20,"verse":"रीसमा विचार गरेर कसैले कसैलाई घचेटेर मार्‍यो वा ढुकेर झटारो हानी मार्‍यो भने,"},{"number":21,"verse":"अथवा हातले प्रहार गरेर कसैले कसैलाई मार्‍यो भने, प्रहार गर्ने व्‍यक्ति मारिनैपर्छ। त्‍यो हत्‍यारा हो। रगतको साटो लिने व्‍यक्तिले त्‍यसलाई जहाँ फेला पार्छ त्‍यहीँ मारोस्।"},{"number":22,"verse":"“‘तर यदि कसैले कसैलाई अजानमा घचेटेर मार्‍यो, अथवा केही कुरा हान्दा लागेर त्‍यो मर्‍यो भने,"},{"number":23,"verse":"वा दुश्‍मनी नभएको र खति गर्न नचाहने व्‍यक्तिले हानेको ढुङ्गाले लागेर कोही मर्‍यो भने,"},{"number":24,"verse":"समुदायले ज्‍यानमारा र रगतको साटो फेर्ने व्‍यक्तिको बीचमा यी विधिअनुसार न्‍याय गर्नुपर्छ।"},{"number":25,"verse":"समुदायले त्‍यस ज्‍यानमारालाई रगतको साटो लिन चाहनेको हातबाट छुटाओस्, र भागेर गएको शरण-नगरमा नै त्‍यसलाई पठाइदेओस्। अनि पवित्र तेलले अभिषेक भएको प्रधान पूजाहारीको मृत्‍यु नहोउञ्‍जेल त्‍यो त्‍यहीँ रहोस्।"},{"number":26,"verse":"“‘तर त्‍यो ज्‍यानमारा कुनै बेला आफू भागेर गएको शरण-नगरदेखि बाहिर गयो,"},{"number":27,"verse":"र रगतको साटो फेर्न चाहनेले त्‍यसलाई यसरी बाहिर फेला पारेर ज्‍यानमारालाई मार्‍यो भने, त्‍यो रगतको दोषी हुनेछैन।"},{"number":28,"verse":"किनभने प्रधान पूजाहारीको मृत्‍यु नहोउञ्‍जेल त्‍यो सहरभित्र रहनुपर्नेथियो। प्रधान पूजाहारीको मृत्‍युपछि मात्र त्‍यो आफ्‍नै अधिकारको जग्‍गामा फर्कोस्।"},{"number":29,"verse":"“‘तिमीहरू जहीँ बसे तापनि तिमीहरू र तिमीहरूका आउँदो सारा पुस्‍ताहरूमा यो विधिविधान कायम रहनेछ।"},{"number":30,"verse":"“‘कसैले कसैको हत्‍या गर्‍यो भने त्‍यस हत्‍यारालाई साक्षीहरूले दिएको सबूतको आधारमा मात्रै प्राणदण्‍ड मिलोस्। तर एउटा मात्र साक्षीको गवाहीमा चाहिँ कसैलाई प्राणदण्‍ड नदिनू। ( ; )"},{"number":31,"verse":"“‘प्राणदण्‍ड पाउने योग्‍यको हत्‍यारालाई बचाउन तिमीहरूले छुटकाराको मोल नलिनू। त्‍यसलाई प्राणदण्‍ड दिनैपर्छ।"},{"number":32,"verse":"“‘शरण-नगरमा भागेर गएको व्‍यक्तिबाट तिमीहरूले छुटकाराको मोल नलिनू, र प्रधान पूजाहारी नमरुञ्‍जेल त्‍यो आफ्‍नो जग्‍गामा फर्किन नपाओस्।"},{"number":33,"verse":"“‘तिमीहरूले आफू बसेका ठाउँहरू अशुद्ध नपार्नू। किनकि रगतले देश अशुद्ध पार्छ, र रक्तपात गर्नेको रगतले बाहेक अरू कुनै रगतले पनि त्‍यहाँ रगत बगाएको देशको निम्‍ति प्रायश्‍चित गर्न सकिँदैन।"},{"number":34,"verse":"आफू बसेको देश तिमीहरूले अशुद्ध नपार्नू, जहाँ म पनि वास गर्छु, किनकि म परमप्रभु इस्राएलीहरूका बीचमा वास गर्छु’।”"}]}
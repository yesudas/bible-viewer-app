{"bibleAbbr":"neNRV2012","bookName":"गन्ती","bookEnglishName":"Numbers","chapterNumber":7,"verses":[{"number":1,"verse":"( पवित्र वासस्थानका समर्पणको दिनमा चढाइएका भेटीहरू) मोशाले पवित्र वासस्‍थान खड़ा गरिसकेपछि, त्‍यसलाई र त्‍यसका सबै सरसामानहरू, र साथै वेदी र त्‍यसका सबै भाँड़ाकुँड़ाहरू अभिषेक गरी अर्पण गरे।"},{"number":2,"verse":"तब इस्राएलका गणना भएका नेताहरू, अर्थात् कुलनायकहरू र परिवारका मुखियाहरूले आ-आफ्‍नो बलि चढ़ाए।"},{"number":3,"verse":"तिनीहरूले परमप्रभुको सामुन्‍ने छ वटा छोपिएका गाड़ाहरू र बाह्र वटा गोरु, दुई-दुई कुलनायकका निम्‍ति एक-एक गाड़ा र नायकैपिच्‍छे एक-एक गोरुको आ-आफ्‍नो बलि ल्‍याएर पवित्र वासस्‍थानको सामुन्‍ने प्रस्‍तुत गरे।"},{"number":4,"verse":"तब परमप्रभुले मोशालाई भन्‍नुभयो,"},{"number":5,"verse":"“तिनीहरूबाट ती ग्रहण गर्, र भेट हुने पालको काममा ती प्रयोग गरिऊन्। लेवीहरूलाई आ-आफ्‍नो कामअनुसार ती तैंले दिनू।”"},{"number":6,"verse":"तब मोशाले ती गाड़ाहरू र गोरुहरू लिएर लेवीहरूलाई दिए।"},{"number":7,"verse":"दुई वटा गाड़ा र चार वटा गोरु तिनले तिनीहरूको कामअनुसार गेर्शोनीहरूलाई दिए।"},{"number":8,"verse":"चार वटा गाड़ा र आठ वटा गोरु हारून पूजाहारीका छोरा ईतामारको अधीनमा काम गर्ने मरारीहरूलाई तिनीहरूको कामअनुसार तिनले दिए।"},{"number":9,"verse":"तर कहातीहरूलाई तिनले केही पनि दिएनन्, किनभने आफ्‍ना काँधमा पवित्र वस्‍तुहरू बोक्‍ने जिम्‍मेवारी तिनीहरूको थियो।"},{"number":10,"verse":"वेदी अभिषेक भएको दिन कुलनायकहरूले त्‍यसको अर्पण-कार्यमा आफ्‍ना भेटीहरू ल्‍याएर वेदीको सामु प्रस्‍तुत गरे।"},{"number":11,"verse":"किनकि परमप्रभुले मोशालाई भन्‍नुभएको थियो, “वेदीका अर्पण-कार्यको निम्‍ति हरेक दिन कुलनायकमा एक जनाले आफ्‍नो भेटी चढ़ाओस्।”"},{"number":12,"verse":"पहिलो दिन भेटी चढ़ाउनेमा यहूदाको कुलका अम्‍मीनादाबका छोरा नहशोन थिए।"},{"number":13,"verse":"तिनको भेटी यही थियो: पवित्रस्‍थानको शेकेलबमोजिम एक सय तीस शेकेल ( अर्थात् करीब 1.5 किलोग्राम) चाँदीको एउटा थाल, सत्तरी शेकेल ( अर्थात् करीब 0.8 किलोग्राम) चाँदीको एउटा छर्कने बाटा— यी दुवै अन्‍नबलिको निम्‍ति तेलले मुछेको मसिनो पीठोले भरिएका थिए—"},{"number":14,"verse":"धूपले भरिएको दश शेकेल ( अर्थात् करीब 11.5 ग्राम) सुनको एउटा धुपौरो,"},{"number":15,"verse":"होमबलिको निम्‍ति एउटा बाछो, एउटा भेड़ा र एउटा एक वर्षे थुमा,"},{"number":16,"verse":"पापबलिको निम्‍ति एउटा बोका,"},{"number":17,"verse":"र मेलबलिको निम्‍ति चाहिँ दुई वटा साँढ़े, पाँच वटा भेड़ा, पाँच वटा बोका र पाँच वटा एक वर्षे थुमा। अम्‍मीनादाबका छोरा नहशोनको भेटी यही थियो।"},{"number":18,"verse":"दोस्रो दिन इस्‍साखारका कुलनायक सूआरका छोरा नतनेलले आफ्‍नो भेटी ल्‍याए।"},{"number":19,"verse":"तिनले ल्‍याएको भेटी यही थियो: पवित्रस्‍थानको शेकेलबमोजिम एक सय तीस शेकेल चाँदीको एउटा थाल, सत्तरी शेकेल चाँदीको एउटा छर्कने बाटा— यी दुवै अन्‍नबलिको निम्‍ति तेलले मुछेको मसिनो पीठोले भरिएका थिए—"},{"number":20,"verse":"धूपले भरिएको दश शेकेल सुनको एउटा धुपौरो,"},{"number":21,"verse":"होमबलिको निम्‍ति एउटा बाछो, एउटा भेड़ा र एउटा एक वर्षे थुमा,"},{"number":22,"verse":"पापबलिको निम्‍ति एउटा बोका,"},{"number":23,"verse":"र मेलबलिको निम्‍ति चाहिँ दुई वटा साँढ़े, पाँच वटा भेड़ा, पाँच वटा बोका र पाँच वटा एक वर्षे थुमा। सूआरका छोरा नतनेलको भेटी यही थियो।"},{"number":24,"verse":"तेस्रो दिन जबूलूनका कुलनायक हेलोनका छोरा एलीआबले आफ्‍नो भेटी ल्‍याए।"},{"number":25,"verse":"तिनको भेटी यही थियो: पवित्रस्‍थानको शेकेलबमोजिम एक सय तीस शेकेल चाँदीको एउटा थाल, सत्तरी शेकेल चाँदीको एउटा छर्कने बाटा— यी दुवै अन्‍नबलिको निम्‍ति तेलले मुछेको मसिनो पीठोले भरिएका थिए—"},{"number":26,"verse":"धूपले भरिएको दश शेकेल सुनको एउटा धुपौरो,"},{"number":27,"verse":"होमबलिको निम्‍ति एउटा बाछो, एउटा भेड़ा र एउटा एक वर्षे थुमा,"},{"number":28,"verse":"पापबलिको निम्‍ति एउटा बोका,"},{"number":29,"verse":"र मेलबलिको निम्‍ति चाहिँ दुई वटा साँढ़े, पाँच वटा भेड़ा, पाँच वटा बोका र पाँच वटा एक वर्षे थुमा। हेलोनका छोरा एलीआबको भेटी यही थियो।"},{"number":30,"verse":"चौथो दिन रूबेनका कुलनायक शदेऊरका छोरा एलीसूरले आफ्‍नो भेटी ल्‍याए।"},{"number":31,"verse":"तिनको भेटी यही थियो: पवित्रस्‍थानको शेकेलबमोजिम एक सय तीस शेकेल चाँदीको एउटा थाल, सत्तरी शेकेल चाँदीको एउटा छर्कने बाटा— यी दुवै अन्‍नबलिको निम्‍ति तेलले मुछेको मसिनो पीठोले भरिएका थिए—"},{"number":32,"verse":"धूपले भरिएको दश शेकेल सुनको एउटा धुपौरो,"},{"number":33,"verse":"होमबलिको निम्‍ति एउटा बाछो, एउटा भेड़ा र एउटा एक वर्षे थुमा,"},{"number":34,"verse":"पापबलिको निम्‍ति एउटा बोका,"},{"number":35,"verse":"र मेलबलिको निम्‍ति चाहिँ दुई वटा साँढ़े, पाँच वटा भेड़ा, पाँच वटा बोका र पाँच वटा एक वर्षे थुमा। शदेऊरका छोरा एलीसूरको भेटी यही थियो।"},{"number":36,"verse":"पाँचौँ दिन शिमियोनका कुलनायक सूरीशद्दैका छोरा शलूमीएलले आफ्‍नो भेटी ल्‍याए।"},{"number":37,"verse":"तिनको भेटी यही थियो: पवित्रस्‍थानको शेकेलबमोजिम एक सय तीस शेकेल चाँदीको एउटा थाल, सत्तरी शेकेल चाँदीको एउटा छर्कने बाटा— यी दुवै अन्‍नबलिको निम्‍ति तेलले मुछेको मसिनो पीठोले भरिएका थिए—"},{"number":38,"verse":"धूपले भरिएको दश शेकेल सुनको एउटा धुपौरो,"},{"number":39,"verse":"होमबलिको निम्‍ति एउटा बाछो, एउटा भेड़ा र एउटा एक वर्षे थुमा,"},{"number":40,"verse":"पापबलिको निम्‍ति एउटा बोका,"},{"number":41,"verse":"र मेलबलिको निम्‍ति चाहिँ दुई वटा साँढ़े, पाँच वटा भेड़ा, पाँच वटा बोका र पाँच वटा एक वर्षे थुमा। सूरीशद्दैका छोरा शलूमीएलको भेटी यही थियो।"},{"number":42,"verse":"छैटौँ दिन गादका कुलनायक दूएलका छोरा एल्‍यासापले आफ्‍नो भेटी ल्‍याए।"},{"number":43,"verse":"तिनको भेटी यही थियो: पवित्रस्‍थानको शेकेलबमोजिम एक सय तीस शेकेल चाँदीको एउटा थाल, सत्तरी शेकेल चाँदीको एउटा छर्कने बाटा— यी दुवै अन्‍नबलिको निम्‍ति तेलले मुछेको मसिनो पीठोले भरिएका थिए—"},{"number":44,"verse":"धूपले भरिएको दश शेकेल सुनको एउटा धुपौरो,"},{"number":45,"verse":"होमबलिको निम्‍ति एउटा बाछो, एउटा भेड़ा र एउटा एक वर्षे थुमा,"},{"number":46,"verse":"पापबलिको निम्‍ति एउटा बोका,"},{"number":47,"verse":"र मेलबलिको निम्‍ति चाहिँ दुई वटा साँढ़े, पाँच वटा भेड़ा, पाँच वटा बोका र पाँच वटा एक वर्षे थुमा। दूएलका छोरा एल्‍यासापको भेटी यही थियो।"},{"number":48,"verse":"सातौँ दिन एफ्राइमका कुलनायक अम्‍मीहूदका छोरा एलीशामाले आफ्‍नो भेटी ल्‍याए।"},{"number":49,"verse":"तिनको भेटी यही थियो: पवित्रस्‍थानको शेकेलबमोजिम एक सय शेकेल चाँदीको एउटा थाल, सत्तरी शेकेल चाँदीको एउटा छर्कने बाटा— यी दुवै अन्‍नबलिको निम्‍ति तेलले मुछेको मसिनो पीठोले भरिएका थिए—"},{"number":50,"verse":"धूपले भरिएको दश शेकेल सुनको एउटा धुपौरो,"},{"number":51,"verse":"होमबलिको निम्‍ति एउटा बाछो, एउटा भेड़ा र एउटा एक वर्षे थुमा,"},{"number":52,"verse":"पापबलिको निम्‍ति एउटा बोका,"},{"number":53,"verse":"र मेलबलिको निम्‍ति चाहिँ दुई वटा साँढ़े, पाँच वटा भेड़ा, पाँच वटा बोका, र पाँच वटा एक वर्षे थुमा। अम्‍मीहूदका छोरा एलीशामाको भेटी यही थियो।"},{"number":54,"verse":"आठौँ दिन मनश्‍शेका कुलनायक पदासूरका छोरा गमलिएलले आफ्‍नो भेटी ल्‍याए।"},{"number":55,"verse":"तिनको भेटी यही थियो: पवित्रस्‍थानको शेकेलबमोजिम एक सय तीस शेकेल चाँदीको एउटा थाल, सत्तरी शेकेल चाँदीको एउटा छर्कने बाटा— यी दुवै अन्‍नबलिको निम्‍ति तेलले मुछेको मसिनो पीठोले भरिएका थिए—"},{"number":56,"verse":"धूपले भरिएको दश शेकेल सुनको एउटा धुपौरो,"},{"number":57,"verse":"होमबलिको निम्‍ति एउटा बाछो, एउटा भेड़ा र एउटा एक वर्षे थुमा,"},{"number":58,"verse":"पापबलिको निम्‍ति एउटा बोका,"},{"number":59,"verse":"र मेलबलिको निम्‍ति चाहिँ दुई वटा साँढ़े, पाँच वटा भेड़ा, पाँच वटा बोका र पाँच वटा एक वर्षे थुमा। पदासूरका छोरा गमलिएलको भेटी यही थियो।"},{"number":60,"verse":"नवौँ दिन बेन्‍यामीनका कुलनायक गिदेओनीका छोरा अबीदानले आफ्‍नो भेटी ल्‍याए।"},{"number":61,"verse":"तिनको भेटी यही थियो: पवित्रस्‍थानको शेकेलबमोजिम एक सय तीस शेकेल चाँदीको एउटा थाल, सत्तरी शेकेल चाँदीको एउटा छर्कने बाटा— यी दुवै अन्‍नबलिको निम्‍ति तेलले मुछेको मसिनो पीठोले भरिएका थिए—"},{"number":62,"verse":"धूपले भरिएको दश शेकेल सुनको एउटा धुपौरो,"},{"number":63,"verse":"होमबलिको निम्‍ति एउटा बाछो, एउटा भेड़ा र एउटा एक वर्षे थुमा,"},{"number":64,"verse":"पापबलिको निम्‍ति एउटा बोका,"},{"number":65,"verse":"र मेलबलिको निम्‍ति चाहिँ दुई वटा साँढ़े, पाँच वटा भेड़ा, पाँच वटा बोका र पाँच वटा एक वर्षे थुमा। गिदेओनीका छोरा अबीदानको भेटी यही थियो।"},{"number":66,"verse":"दशौँ दिन दानका कुलनायक अम्‍मीशद्दैका छोरा अहीएजेरले आफ्‍नो भेटी ल्‍याए।"},{"number":67,"verse":"तिनको भेटी यही थियो: पवित्रस्‍थानको शेकेलबमोजिम एक सय तीस शेकेल चाँदीको एउटा थाल, सत्तरी शेकेल चाँदीको एउटा छर्कने बाटा— यी दुवै अन्‍नबलिको निम्‍ति तेलले मुछेको मसिनो पीठोले भरिएका थिए—"},{"number":68,"verse":"धूपले भरिएको दश शेकेल सुनको एउटा धुपौरो,"},{"number":69,"verse":"र होमबलिको निम्‍ति एउटा बाछो, एउटा भेड़ा र एउटा एक वर्षे थुमा,"},{"number":70,"verse":"पापबलिको निम्‍ति एउटा बोका,"},{"number":71,"verse":"मेलबलिको निम्‍ति चाहिँ दुई वटा साँढ़े, पाँच वटा भेड़ा, पाँच वटा बोका र पाँच वटा एक वर्षे थुमा। अम्‍मीशद्दैका छोरा अहीएजेरको भेटी यही थियो।"},{"number":72,"verse":"एघारौँ दिन आशेरका कुलनायक ओक्रानका छोरा पगीएलले आफ्‍नो भेटी ल्‍याए।"},{"number":73,"verse":"तिनको भेटी यही थियो: पवित्रस्‍थानको शेकेलबमोजिम एक सय तीस शेकेल चाँदीको एउटा थाल, सत्तरी शेकेल चाँदीको एउटा छर्कने बाटा— यी दुवै अन्‍नबलिको निम्‍ति तेलले मुछेको मसिनो पीठोले भरिएका थिए—"},{"number":74,"verse":"धूपले भरिएको दश शेकेल सुनको एउटा धुपौरो,"},{"number":75,"verse":"होमबलिको निम्‍ति एउटा बाछो, एउटा भेड़ा र एउटा एक वर्षे थुमा,"},{"number":76,"verse":"पापबलिको निम्‍ति एउटा बोका,"},{"number":77,"verse":"र मेलबलिको निम्‍ति चाहिँ दुई वटा साँढ़े, पाँच वटा भेड़ा, पाँच वटा बोका र पाँच वटा एक वर्षे थुमा। ओक्रानका छोरा पगीएलको भेटी यही थियो।"},{"number":78,"verse":"बाह्रौँ दिन नप्‍तालीका कुलनायक एनानका छोरा अहीराले आफ्‍नो भेटी ल्‍याए।"},{"number":79,"verse":"तिनको भेटी यही थियो: पवित्रस्‍थानको शेकेलबमोजिम एक सय तीस शेकेल चाँदीको एउटा थाल, सत्तरी शेकेल चाँदीको एउटा छर्कने बाटा— यी दुवै अन्‍नबलिको निम्‍ति तेलले मुछेको मसिनो पीठोले भरिएका थिए—"},{"number":80,"verse":"धूपले भरिएको दश शेकेल सुनको एउटा धुपौरो,"},{"number":81,"verse":"होमबलिको निम्‍ति एउटा बाछो, एउटा भेड़ा र एउटा एक वर्षे थुमा,"},{"number":82,"verse":"पापबलिको निम्‍ति एउटा बोका,"},{"number":83,"verse":"र मेलबलिको निम्‍ति चाहिँ दुई वटा साँढ़े, पाँच वटा भेड़ा, पाँच वटा बोका र पाँच वटा एक वर्षे थुमा। एनानका छोरा अहीराको भेटी यही थियो।"},{"number":84,"verse":"वेदीका अभिषेकको दिन त्‍यसको अर्पण-कार्यमा इस्राएलका कुलनायकहरूले चढ़ाएका भेटी यी नै थिए: बाह्र वटा चाँदीका थाल, बाह्र वटा चाँदीका छर्कने बाटा, र बाह्र वटा सुनका धुपौरा।"},{"number":85,"verse":"प्रत्‍येक चाँदीको थाल एक सय तीस शेकेल तौलको र प्रत्‍येक चाँदीको छर्कने बाटा सत्तरी शेकेल तौलको थियो। भाँड़ाकुँड़ाहरूको जम्‍मै चाँदीको तौल पवित्रस्‍थानको शेकेलबमोजिम दुई हजार चार सय शेकेल ( अर्थात् करीब 28 किलोग्राम) थियो।"},{"number":86,"verse":"धूपले भरिएका सुनका बाह्र वटा धुपौरा, पवित्रस्‍थानबमोजिम प्रत्‍येक दश-दश शेकेलको सबै धुपौराको सुन १२० शेकेल ( अर्थात् करीब 1.4 किलोग्राम) तौलको थियो।"},{"number":87,"verse":"होमबलिको निम्‍ति, तिनका अन्‍नबलिसमेत, बाह्र वटा साँढ़े, बाह्र वटा भेड़ा र बाह्र वटा एक वर्षे थुमा थिए र पापबलिको निम्‍ति बाह्र वटा बोका थिए।"},{"number":88,"verse":"अनि मेल-बलिको निम्‍ति चाहिँ सबै पशुहरू गरी जम्‍मा चौबीस वटा साँढ़े, साठी वटा भेड़ा, साठी वटा बोका र साठी वटा एक वर्षे थुमा थिए। वेदीको अभिषेक भएपछि त्‍यसको अर्पण-कार्यको भेटी यही थियो।"},{"number":89,"verse":"जब मोशा भेट हुने पालमा परमप्रभुसित कुरा गर्न भित्र गए, तब गवाहीको सन्‍दूकमा रहेको कृपा-आसनमाथिका दुई करूबहरूका बीचबाट तिनले आफूसँग बोलिरहनु भएको वाणी सुने। अनि परमप्रभु तिनीसित बोल्‍नुभयो।"}]}
{"bibleAbbr":"neNRV2012","bookName":"गन्ती","bookEnglishName":"Numbers","chapterNumber":14,"verses":[{"number":1,"verse":"( इस्राएलीहरूले परमप्रभुका विरोध गरेका) त्‍यस रात सारा समुदाय कराई-कराई रोए।"},{"number":2,"verse":"सबै इस्राएलीहरू मोशा र हारूनका विरुद्धमा गनगनाए, र सारा समुदायले तिनीहरूलाई भने, “हामी मिश्रदेशमा नै मरेका भए असल हुनेथियो, अथवा यस उजाड़-स्‍थानमा मरेका भए पनि हुन्‍थ्‍यो।"},{"number":3,"verse":"किन परमेश्‍वरले हामीलाई तरवारले मर्नलाई यस ठाउँमा ल्‍याउनुहुँदैछ? हाम्रा जहान र बालबच्‍चा लूट स्‍वरूप पक्रिनेछन्। अब मिश्रदेशमा नै फर्कन हामीलाई उचित होइन र?”"},{"number":4,"verse":"अनि तिनीहरूले आपसमा भने, “हामी एउटा अगुवा चुनेर मिश्रदेश फर्कौं।”"},{"number":5,"verse":"तब मोशा र हारून इस्राएलीका सारा समुदायका सामुन्‍ने घोप्‍टो परे।"},{"number":6,"verse":"देशको भेद लिन गएकाहरूमध्‍येका नूनका छोरा यहोशू र यपुन्‍नेका छोरा कालेबले आ-आफ्‍ना लुगा च्‍याते,"},{"number":7,"verse":"र इस्राएलीहरूका सारा समुदायलाई तिनीहरूले भने, “हामी भेद लिन गएको देश अत्‍यन्‍तै असल देश छ।"},{"number":8,"verse":"यदि परमप्रभु हामीसित प्रसन्‍न हुनुभयो भने, उहाँले हामीलाई त्‍यस देशमा ल्‍याउनुहुनेछ, र त्‍यो दूध र मह बग्ने देश हामीलाई दिनुहुनेछ।"},{"number":9,"verse":"केवल परमप्रभुको विरुद्धमा खड़ा नहोओ। र त्‍यस देशका मानिसहरूसित नडराओ, किनकि उनीहरू त हाम्रा शिकार हुनेछन्। उनीहरूको सुरक्षा उनीहरूबाट हटिसकेको छ, तर परमप्रभु हामीतर्फ हुनुहुन्‍छ। उनीहरूसित नडराओ।” ( )"},{"number":10,"verse":"तर सारा समुदायले तिनीहरूलाई ढुङ्गाले हान्‍नुपर्छ भनी मतो गरे। त्‍यस बेला परमप्रभुको महिमा भेट हुने पालमा सबै इस्राएलीहरूकहाँ देखा पर्‍यो।"},{"number":11,"verse":"अनि परमप्रभुले मोशालाई भन्‍नुभयो, “यी मानिसहरूले मलाई कतिसम्‍म तिरस्‍कार गरिरहनेछन्? यिनीहरूका बीचमा मैले गरेका चिन्‍हहरू देखेर पनि यिनीहरूले कतिसम्‍म ममाथि अविश्‍वास गर्नेछन्?"},{"number":12,"verse":"यिनीहरूलाई म रूढ़ीले नाश गर्नेछु, तर तँबाटै यिनीहरूभन्‍दा ठूलो र शक्तिशाली जाति बनाउनेछु।”"},{"number":13,"verse":"मोशाले परमप्रभुलाई भने, “मिश्रीहरूले यो सुने भने के भन्‍लान्? उनीहरूका बीचबाट आफ्‍नो शक्ति देखाएर तपाईंले नै यिनीहरूलाई ल्‍याउनुभएको हो। ( )"},{"number":14,"verse":"यस देशका बासिन्‍दाहरूलाई मिश्रीहरूले यो कुरा बताउनेछन्। तपाईं परमप्रभु यिनीहरूका बीचमा हुनुहुन्‍छ भन्‍ने कुरो उनीहरूले सुनिसकेका छन्, तपाईं आमनेसामने नै देखा पर्नुभएको छ, र तपाईंको बादल यिनीहरूमाथि खड़ा हुन्‍छ र दिनमा बादलको खामो र रातमा आगोको खामो भएर तपाईं यिनीहरूका अगिअगि जानुहुन्‍छ।"},{"number":15,"verse":"अब तपाईंले यस जातिलाई एकै पटकमा मार्नुभयो भने त तपाईंको कीर्ति सुन्‍ने जातिहरूले यसो भनेर कुरा गर्नेछन्,"},{"number":16,"verse":"‘परमप्रभुले ती मानिसहरूलाई दिन्‍छु भनी शपथ खाएर प्रतिज्ञा गर्नुभएको देशमा ल्‍याउन सक्‍नुभएन, यसैकारण तिनीहरूलाई उजाड़-स्‍थानमा मारिदिनुभयो’।"},{"number":17,"verse":"“यसैले परमप्रभु, आफ्‍नो महामहिमा प्रकट गर्नुहोस्, जसरी तपाईंले भन्‍नुभएको छ:"},{"number":18,"verse":"‘परमप्रभु रीस गर्नमा धैर्यवान् र अति करुणामय, अधर्म र अपराध क्षमा गर्ने, तर दोषीलाई कुनै रीतिले निर्दोष नठहराउने, पिता-पुर्खाका अधर्मको सजाय उनीहरूका तेस्रो र चौथो पुस्‍तासम्‍म पनि दिने हुनुहुन्‍छ।’ ( ; ; ; )"},{"number":19,"verse":"बिन्‍ती छ, तपाईंको महान् करुणाअनुसार, र मिश्रदेशदेखि अहिलेसम्‍म क्षमा गरिरहनुभएझैँ यी मानिसहरूको अधर्म क्षमा गर्नुहोस्।”"},{"number":20,"verse":"तब परमप्रभुले भन्‍नुभयो, “तैंले भनेबमोजिम मैले यिनीहरूलाई क्षमा गरिदिएको छु।"},{"number":21,"verse":"तापनि, जस्‍तो म जीवित छु र जसरी मेरो महिमाले पृथ्‍वी भरिएको छ, ( )"},{"number":22,"verse":"मिश्र र उजाड़-स्‍थानमा मेरा महिमा र आश्‍चर्यकर्महरू देखेर पनि अनाज्ञाकारी भई दश पल्‍ट मेरो जाँच गर्ने यी सारा मानिसहरूले"},{"number":23,"verse":"तिनीहरूका पुर्खाहरूलाई शपथ खाएर भनेको प्रतिज्ञाको देश देख्‍नेछैन। मलाई तिरस्‍कार गर्नेले त्‍यो कहिल्‍यै देख्‍नेछैन।"},{"number":24,"verse":"तर मेरो दास कालेबमा अर्कै आत्‍मा छ, र त्‍यसले पूरै रीतिले मेरो अनुसरण गरेको छ। यसैकारण त्‍यो पसेर आएको देशमा म त्‍यसलाई लैजानेछु र त्‍यसका सन्‍तानले त्‍यो अधिकार गर्नेछन्। ( )"},{"number":25,"verse":"अमालेकी र कनानीहरू बेँसीहरूमा बसेका हुनाले भोलि नै तिमीहरू फर्क र लाल समुद्रको बाटो भएर उजाड़-स्‍थानतिर जाओ।”"},{"number":26,"verse":"परमप्रभुले मोशा र हारूनलाई भन्‍नुभयो,"},{"number":27,"verse":"“मेरो विरुद्धमा यस दुष्‍ट समुदायले कतिसम्‍म गनगनाउने? तिनीहरूले मेरो विरुद्धमा गनगनाएका मैले सुनेको छु।"},{"number":28,"verse":"तिनीहरूलाई भनिदेओ, ‘जस्‍तो म जीवित छु, परमप्रभु घोषणा गर्नुहुन्‍छ, मैले सुन्‍ने गरी तिमीहरूले जे-जे भनेका थियौ, म त्‍यही नै गर्नेछु।"},{"number":29,"verse":"तिमीहरूका लाश यही उजाड़-स्‍थानमा छोड़िनेछन्, ( )"},{"number":30,"verse":"अनि यपुन्‍नेका छोरा कालेब र नूनका छोरा यहोशूबाहेक गणना भएको र मेरो विरुद्धमा गनगनाउने बीस वर्षदेखि उँभोको कोही पनि वासको निम्‍ति दिन्‍छु भनी शपथ खाएर प्रतिज्ञा गरेको देशमा जान पाउनेछैन।"},{"number":31,"verse":"लूट स्‍वरूप पक्रिनेछन् भनी तिमीहरूले भनेका तिमीहरूका छोराछोरीहरूलाई चाहिँ म त्‍यहाँ पुर्‍याउनेछु, र तिमीहरूले अवहेलना गरेको ठाउँ तिनीहरूले प्राप्‍त गर्नेछन्।"},{"number":32,"verse":"तर तिमीहरूका लाशचाहिँ यही उजाड़-स्‍थानमा छोड़िनेछन्।"},{"number":33,"verse":"तिमीहरूमध्‍येको अन्‍तिम मानिसको मृत्‍यु नभएसम्‍म तिमीहरूको अविश्‍वासको कारण आफ्‍ना छोराछोरीहरू चालीस वर्षसम्‍म गोठाला भएर उजाड़-स्‍थानमा डुल्‍नेछन्। ( )"},{"number":34,"verse":"तिमीहरूले त्‍यस देशको भेद लिन चालीस दिन बिताएका थियौ, यसकारण दिनको एक वर्ष गरी चालीस वर्षसम्‍म तिमीहरूले आफ्‍नो अधर्मको फल भोग्‍दै रहनेछौ, र तिमीहरूप्रति म नाराज भएको तिमीहरूले थाहा पाउनेछौ’।"},{"number":35,"verse":"यो बोल्‍ने म परमप्रभु हुँ, र मेरो विरुद्ध भेला हुने यस दुष्‍ट समुदायलाई म यसै गर्नेछु। यसै उजाड़-स्‍थानमा तिनीहरू मरेर मेटिजानेछन्।”"},{"number":36,"verse":"मोशाले भेद लिन पठाउँदा आएर खराब समाचार दिने मानिसहरू परमप्रभुको सामुन्‍ने रूढ़ीले मरे,"},{"number":37,"verse":"किनभने तिनीहरूले अशुभ खबर ल्‍याएर जम्‍मै समुदायलाई मोशाको विरुद्धमा बोल्‍न लाएका थिए।"},{"number":38,"verse":"देशको भेद लिन जाने मानिसहरूमध्‍ये खालि नूनका छोरा यहोशू र यपुन्‍नेका छोरा कालेब मात्र जीवित रहे।"},{"number":39,"verse":"जब मोशाले सबै इस्राएलीहरूलाई यी कुरा बताइदिए, तब मानिसहरूले ज्‍यादै बिलौना गर्न लागे। ( )"},{"number":40,"verse":"तिनीहरू बिहान सबेरै उठेर यसो भन्‍दै पहाड़ी क्षेत्रतिर उक्‍लन लागे, “हेर, हामीहरू यहाँबाट अब परमप्रभुले प्रतिज्ञा गर्नुभएको ठाउँमा उक्‍लिजाऔं, किनकि हामीले त पाप गरेछौं।”"},{"number":41,"verse":"तर मोशाले भने, “तिमीहरू किन परमप्रभुको आज्ञा उल्‍लङ्घन गर्छौ? यो सफल हुनेछैन।"},{"number":42,"verse":"नउक्‍ल, नत्रता शत्रुहरूले तिमीहरूलाई मार्नेछन्, किनभने परमप्रभु तिमीहरूका बीचमा हुनुहुन्‍न।"},{"number":43,"verse":"त्‍यहाँ अमालेकीहरू र कनानीहरूले तिमीहरूलाई सामना गर्नेछन्, र उनीहरूद्वारा तिमीहरू परास्‍त हुनेछौ। तिमीहरू परमप्रभुको पछि लाग्‍न छोड़्यौ। यसकारण परमप्रभु तिमीहरूका साथमा हुनुहुनेछैन, तर तिमीहरू तरवारद्वारा मर्नेछौ।”"},{"number":44,"verse":"तापनि कुरै नसुनी तिनीहरू पहाड़ी क्षेत्रतिर अगि बढ़े। तर परमप्रभुका करारको सन्‍दूक र मोशाचाहिँ छाउनीबाट निस्‍केनन्।"},{"number":45,"verse":"तब त्‍यस पहाड़मा बस्‍ने अमालेकी र कनानीहरू तल ओर्लेर तिनीहरूलाई होर्मासम्‍मै मार्दै र खेद्दै ल्‍याए।"}]}
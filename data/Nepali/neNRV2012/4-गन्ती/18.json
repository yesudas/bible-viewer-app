{"bibleAbbr":"neNRV2012","bookName":"गन्ती","bookEnglishName":"Numbers","chapterNumber":18,"verses":[{"number":1,"verse":"( पूजाहारी र लेवीहरूका कर्तव्य-कर्म) तब परमप्रभुले हारूनलाई भन्‍नुभयो, “तँ, तेरा छोराहरू र तेरा बुबाका परिवारले पवित्रस्‍थानको विरुद्धमा गरिएका अपराधहरूको दायित्‍व बोक्‍नेछौ, र तँ र तेरा छोराहरू मात्र पूजाहारीपदसम्‍बन्‍धी अपराधहरूको उत्तरदायी हुनेछौ।"},{"number":2,"verse":"जब तँ र तेरा छोराहरू गवाही-पाटीका पालको सामु सेवा गर्छौ, तब तेरा पुर्खाका लेवी कुलका तेरा दाजुभाइहरूलाई पनि तँसितै लिएर आइज, र तिनीहरू तँसित मिलेर तँलाई सघाऊन्।"},{"number":3,"verse":"तिनीहरू तँप्रति उत्तरदायी होऊन्, र पालका सारा कामकाजको जिम्‍मा लेऊन्। केवल तिनीहरू पवित्रस्‍थानका सर्दामहरू र वेदीको नजिक नआऊन्, नत्रता तिमीहरू पनि तिनीहरूसितै मर्नेछौ।"},{"number":4,"verse":"तिनीहरूले तिमीहरूसँगै मिलेर पालका सबै कामकाजमा भेट हुने पालको जिम्‍मा लेऊन्। कुनै अन्‍य मानिस तिमीहरूको नजिक आउन नपाओस्।"},{"number":5,"verse":"“तैंले नै पवित्रस्‍थान र वेदीको जिम्‍मा लिनू, र इस्राएलीहरूमाथि फेरि क्रोध नपरोस्।"},{"number":6,"verse":"मैले नै इस्राएलीहरूका बीचबाट तेरा दाजुभाइ लेवीहरूलाई लिएको छु। भेट हुने पालको सेवा गर्न तँलाई दिएको, परमप्रभुमा अर्पण गरिएको यो एक दान हो।"},{"number":7,"verse":"तर तँ र तेरा छोराहरूले मात्र वेदी र पर्दाभित्रका सबै कुरासम्‍बन्‍धी पूजाहारीपदको जिम्‍मा लिएर सेवा गर्नू। यो पूजाहारीपद म तिमीहरूलाई वरदान स्‍वरूप दिँदैछु। कुनै अन्‍य मानिस त्‍यहाँ आयो भने त्‍यो मारिओस्।”"},{"number":8,"verse":"( पूजाहारी र लेवीहरूको अंश) फेरि परमप्रभुले हारूनलाई भन्‍नुभयो, “इस्राएलीहरूले मलाई चढ़ाएका सबै पवित्र बलिहरू मैले तेरो जिम्‍मामा दिएको छु। मैले तेरो पूजाहारीपदको कारण ती तँलाई र तेरा छोराहरूलाई निरन्‍तरको अंश स्‍वरूप छुट्ट्याइदिएको छु।"},{"number":9,"verse":"आगोबाट जोगाएर राखेको अति पवित्र बलिहरूको भाग तेरै होस्। हरेक अन्‍नबलि, पापबलि, र दोषबलि जो मानिसहरूले मलाई चढ़ाउँछन्, ती अति पवित्र बलिहरूबाट त्‍यही भाग तँ र तेरा छोराहरूका निम्‍ति हुनेछ।"},{"number":10,"verse":"अति पवित्र थोक मानेर तैंले त्‍यो खानू। हरेक पुरुषले त्‍यो खाओस्। यसलाई तैंले पवित्र मान्‍नुपर्छ।"},{"number":11,"verse":"“यो पनि तेरै होस्: इस्राएलीहरूका डोलाउने बलिका लागि छुट्ट्याइएका सबै दानहरू मैले तँ र तेरा छोराछोरीहरूलाई निरन्‍तरको अंश स्‍वरूप दिएको छु। तेरो घरमा शुद्ध भएको हरेकले त्‍यो खान सक्‍छ।"},{"number":12,"verse":"“तिनीहरूले परमप्रभुलाई दिएका सबै असल भद्राक्षको तेल, असल दाखको रस, अन्‍न र तिनका प्रथम उब्‍जनी तँलाई नै मैले दिएको छु।"},{"number":13,"verse":"तिनीहरूले परमप्रभुलाई चढ़ाउन ल्‍याउने आफ्‍नो उब्‍जनीका अगौटे फलहरू तेरै होऊन्। तेरो घरमा शुद्ध भएको हरेकले त्‍यो खान सक्‍छ।"},{"number":14,"verse":"“इस्राएलमा अर्पण गरिएका सबै चीज तेरै हुन्। ( )"},{"number":15,"verse":"मानिस वा पशुबाट परमप्रभुलाई चढ़ाइएको पहिले जन्‍मेको हरेक नवजात बच्‍चाहरू तेरै होस्। यसो भए तापनि मानिस र अशुद्ध पशुको पहिले जन्‍मेकालाई तैंले मोल तिरेर छुटाउनुपर्छ।"},{"number":16,"verse":"एक महिनाको उमेरमा पवित्रस्‍थानको शेकेलबमोजिम तैंले तोकेर पाँच शेकेल मोल तिरेर त्‍यसलाई छुटाउनुपर्छ। एक शेकेल बीस गेराको हुन्‍छ।"},{"number":17,"verse":"“तर साँढ़े, भेड़ा वा बाख्राको पहिले बियाएको पाठा-पाठी छुटाउनुपर्दैन। ती पवित्र हुन्। तिनीहरूको रगत तैंले वेदीमा छर्कनू, र परमप्रभुलाई मन पर्ने मीठो बास्‍ना हुनलाई आगोद्वारा चढ़ाइएको बलि स्‍वरूप तिनीहरूको बोसो जलाउनू।"},{"number":18,"verse":"तर डोलाइने बलिको ह्याकुला र दाहिने साँप्राजस्‍तै तिनको मासु पनि तेरै होस्।"},{"number":19,"verse":"इस्राएलीहरूले चढ़ाउने पवित्र बलिहरूबाट अलग गरिएका सबै भाग मैले तँलाई र तेरा छोराछोरीहरूलाई निरन्‍तरको अंश स्‍वरूप दिएको छु। परमप्रभुको सामुन्‍ने तँ र तेरा सन्‍तानका निम्‍ति यो सदासर्वदाका नूनको करार हो।”"},{"number":20,"verse":"परमप्रभुले हारूनलाई भन्‍नुभयो, “तिनीहरूका देशको जग्‍गाजमिनमा तेरो अंश-अधिकार हुनेछैन। तिनीहरूसँगसँगै तेरो कुनै हिस्‍सा हुनेछैन। इस्राएलीहरूका माझमा तेरो हिस्‍सा र तेरो अंश म नै हुँ।"},{"number":21,"verse":"“लेवीहरूलाई चाहिँ भेट हुने पालमा सेवा गर्नका निम्‍ति तिनीहरूको अंश स्‍वरूप मैले इस्राएलीहरूका सबै दशांश दिएको छु। ( ; )"},{"number":22,"verse":"अब उप्रान्‍त इस्राएलीहरू भेट हुने पालको नजिक नआऊन्, नत्रता आफ्‍ना पापहरूको कारण तिनीहरू मर्नेछन्।"},{"number":23,"verse":"तर भेट हुने पालको सेवाचाहिँ लेवीहरूले गरून्, र तिनीहरू नै त्‍यसको विरुद्धमा गरिएका अपराधहरूको उत्तरदायी हुनेछन्। त्‍यो तिमीहरूका पुस्‍तौँसम्‍म अनन्‍तको विधि होस्। इस्राएलीहरूका बीचमा चाहिँ यिनीहरूको कुनै अंश-अधिकार हुनेछैन।"},{"number":24,"verse":"किनकि इस्राएलीहरूले बलिको निम्‍ति परमप्रभुलाई चढ़ाएका दशांश नै मैले लेवीहरूलाई अंश-अधिकार स्‍वरूप दिएको छु। यसैले ‘इस्राएलीहरूसँग यिनीहरूको कुनै अंश-अधिकार हुँदैन’ भनी मैले यिनीहरूका विषयमा भनेको छु।”"},{"number":25,"verse":"अनि परमप्रभुले मोशालाई भन्‍नुभयो,"},{"number":26,"verse":"“लेवीहरूलाई भन्: ‘मैले तिमीहरूका अंश-अधिकारको निम्‍ति दिएका इस्राएलीहरूका दशांश जब तिमीहरू लिनेछौ, तब त्‍यसबाट तिमीहरूले परमप्रभुलाई त्‍यसको पनि दशांश भेटी लिएर बलि चढ़ाउनू।"},{"number":27,"verse":"तिमीहरूको बलि खलाका अन्‍न र कोलबाट निस्‍केको दाखरसझैँ गनिनेछ।"},{"number":28,"verse":"यसरी इस्राएलीहरूबाट पाएका सबै दशांशबाट तिमीहरूले पनि परमप्रभुलाई बलि चढ़ाउने गर्नू, र त्‍यसबाट परमप्रभुलाई चढ़ाइएको बलि पूजाहारी हारूनलाई दिनू।"},{"number":29,"verse":"तिमीहरूले पाएकाबाट सबैभन्‍दा असल र पवित्र भागचाहिँ बलि स्‍वरूप परमप्रभुलाई चढ़ाउनू’।"},{"number":30,"verse":"“तैंले लेवीहरूलाई भन्‍नू: ‘जब तिमीहरूले सबैभन्‍दा असल भाग चढ़ाउँछौ, तब त्‍यो तिमीहरूका निम्‍ति खलाको अन्‍न र कोलको दाखरसजस्‍तै गनिनेछ।"},{"number":31,"verse":"अनि तिमीहरू र तिमीहरूका घरानाले कुनै पनि ठाउँमा यसलाई खान सक्‍छौ, किनकि भेट हुने पालमा तिमीहरूले गरेको कामको निम्‍ति यो तिमीहरूको ज्‍याला हो।"},{"number":32,"verse":"तिमीहरूले उत्तम भाग चढ़ाएका हुनाले तिमीहरूलाई दोष लाग्‍नेछैन, अनि इस्राएलीहरूका पवित्र बलिहरूलाई तिमीहरूले अशुद्ध पार्नेछैनौ, न त तिमीहरू मर्नेछौ’।”"}]}
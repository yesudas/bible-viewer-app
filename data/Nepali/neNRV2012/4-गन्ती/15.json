{"bibleAbbr":"neNRV2012","bookName":"गन्ती","bookEnglishName":"Numbers","chapterNumber":15,"verses":[{"number":1,"verse":"( विभिन्‍न बलिहरू) परमप्रभुले मोशालाई भन्‍नुभयो,"},{"number":2,"verse":"“इस्राएलीहरूलाई यसो भन्: ‘मैले तिमीहरूलाई वासको निम्‍ति दिने देशमा जब तिमीहरू पुग्‍छौ,"},{"number":3,"verse":"र परमप्रभुलाई गाईबस्‍तु कि भेड़ाबाख्राबाट तिमीहरूले आगोद्वारा होमबलि वा बाख्रा बलिदान, भाकलको बलि वा राजीखुशीको बलि, अथवा तोकिएको चाड़को बलि परमप्रभुलाई मन पर्ने मीठो बास्‍ना स्‍वरूप चढ़ाउँछौ,"},{"number":4,"verse":"तब बलि चढ़ाउनेले एक लिटर तेलमा मुछेको आधा पाथी मसिनो पीठोको अन्‍नबलि परमप्रभुलाई चढ़ाओस्।"},{"number":5,"verse":"बलिदान वा होमबलिको प्रत्‍येक थुमाको साथमा अर्घ-बलिको निम्‍ति एक लिटर दाखमद्य पनि तैंले तयार गर्नू।"},{"number":6,"verse":"“‘भेड़ासँग चाहिँ अन्‍नबलिको निम्‍ति डेढ़ लिटर तेलमा मुछेको आधा पाथी मसिनो पीठो,"},{"number":7,"verse":"र अर्घ-बलिको निम्‍ति डेढ़ लिटर दाखमद्य तैंले तयार गर्नू। त्‍यो परमप्रभुको निम्‍ति मीठो बास्‍ना स्‍वरूप तैंले चढ़ाउनू।"},{"number":8,"verse":"“‘भाकल पूरा गर्न अथवा मेलबलिको लागि तैंले होमबलि वा बलिदानको साँढ़े तयार पार्दा,"},{"number":9,"verse":"त्‍यस साँढ़ेको साथ दुई लिटर तेलमा मुछेको डेढ़ पाथी मसिनो पीठो अन्‍नबलि स्‍वरूप पनि चढ़ाउनू।"},{"number":10,"verse":"अनि अर्घ-बलिको निम्‍ति दुई लिटर दाखमद्य ल्‍याउनू। त्‍यो परमप्रभुको निम्‍ति मन पर्ने मीठो बास्‍ना, आगोद्वारा चढ़ाइएको बलि हुनेछ।"},{"number":11,"verse":"हरेक साँढ़े वा बोका, थुमा अथवा पाठाको निम्‍ति पनि तैंले यसै गर्नू।"},{"number":12,"verse":"जति वटा तिमीहरूले चढ़ाउँछौ, प्रत्‍येकलाई त्‍यसै गर्नू।"},{"number":13,"verse":"“‘स्‍वदेशीहरूले परमप्रभुको निम्‍ति मीठो बास्‍ना आउने बलि आगोद्वारा चढ़ाउँदा सबैले यही रीतिबमोजिम गरून्।"},{"number":14,"verse":"तिमीहरूसित प्रवास गर्ने परदेशी अथवा आउने पुस्‍तामा तिमीहरूसँग बस्‍ने कुनै मानिसले परमप्रभुको निम्‍ति मीठो बास्‍ना आउने बलि आगोद्वारा चढ़ाउँदा त्‍यसले पनि तिमीहरूले जस्‍तै गरोस्।"},{"number":15,"verse":"तिमीहरूका निम्‍ति र तिमीहरूसित प्रवास गर्ने परदेशीको निम्‍ति समुदायको एउटै नियम होस्। यो तिमीहरूका आउने पुस्‍तौँ-पुस्‍तौँसम्‍म अनन्‍तको विधि होस्। परदेशी पनि परमप्रभुको सामु तिमीहरूजस्‍तै होस्।"},{"number":16,"verse":"तिमीहरू र तिमीहरूसँग प्रवास गर्ने परदेशीको निम्‍ति एउटै नियम र एउटै विधि होस्’।” ( )"},{"number":17,"verse":"परमप्रभुले मोशालाई भन्‍नुभयो,"},{"number":18,"verse":"“इस्राएलीहरूलाई भन्: ‘जब तिमीहरू मैले तिमीहरूलाई लैजाने देशमा पुग्‍छौ,"},{"number":19,"verse":"तब तिमीहरूले त्‍यस देशको अन्‍न खाँदा परमप्रभुको निम्‍ति बलि चढ़ाउनू।"},{"number":20,"verse":"आफ्‍नो पहिलो पीठोको फुरौला तिमीहरूले खलाबाट ल्‍याएको बलिजस्‍तो चढ़ाउनू।"},{"number":21,"verse":"तिमीहरूका आउने पुस्‍तौँसम्‍म तिमीहरूले पहिलो पीठोबाट परमप्रभुको निम्‍ति बलि चढ़ाउनू।"},{"number":22,"verse":"( अजानमा गरेका पापहरू) “‘तिमीहरूले भूल गरेर परमप्रभुले मोशालाई दिनुभएका यी सबै आज्ञाहरूमध्‍ये कुनै आज्ञा पालन गरेनौ,"},{"number":23,"verse":"अर्थात् तिमीहरूका सारा पुस्‍तौँसम्‍म प्रथम दिनदेखि अहिलेसम्‍म परमप्रभुले मोशाद्वारा दिनुभएका आज्ञाहरूमध्‍ये कुनै आज्ञा पालन गरेनौ भने,"},{"number":24,"verse":"र समुदायले थाहा नपाई त्‍यो काम अजानमा गरेको रहेछ भने, सारा समुदायले परमप्रभुलाई मन पर्ने मीठो बास्‍ना स्‍वरूप होमबलिको निम्‍ति एउटा बाछो, त्‍यसको अन्‍नबलि र अर्घ-बलिको साथमा विधिअनुसार चढ़ाओस्, र साथै पापबलिको निम्‍ति एउटा बोका पनि चढ़ाओस्।"},{"number":25,"verse":"पूजाहारीले इस्राएलीहरूका जम्‍मै समुदायको निम्‍ति प्रायश्‍चित गरून्, र तिनीहरूलाई क्षमा हुनेछ, किनभने त्‍यो अजानमा गरिएको थियो, र तिनीहरूले आफ्‍नो अधर्मको निम्‍ति परमप्रभुलाई आगोद्वारा चढ़ाइएको बलि र पापबलि परमप्रभुको सामुन्‍ने ल्‍याएका छन्।"},{"number":26,"verse":"यसरी इस्राएलीहरूका सारा समुदाय र तिनीहरूका बीचमा बस्‍ने प्रवासीलाई पनि क्षमा गरिनेछ, किनभने सबै मानिसहरू अजानमा नै यस अधर्ममा परेका थिए।"},{"number":27,"verse":"“‘यदि कुनै एक जना मानिसले अजानमा पाप गर्‍यो भने, त्‍यसले एउटा एक वर्षे बाख्राकी पाठी चढ़ाओस्। ( )"},{"number":28,"verse":"अजानमा पाप गर्ने त्‍यस व्‍यक्तिको प्रायश्‍चितको निम्‍ति पूजाहारीले परमप्रभुको सामु प्रायश्‍चित गरून्, र त्‍यसलाई क्षमा हुनेछ।"},{"number":29,"verse":"अजानमा पाप गर्ने इस्राएली वा तिमीहरूसँग बस्‍ने प्रवासीको एउटै नियम होस्।"},{"number":30,"verse":"“‘तर स्‍वदेशी वा परदेशी कुनै व्‍यक्तिले अटेरीसाथ पाप गर्‍यो भने, त्‍यसले निन्‍दा गर्छ, र त्‍यो व्‍यक्ति आफ्‍ना मानिसहरूबाट बहिष्‍कृत होस्।"},{"number":31,"verse":"किनभने त्‍यसले परमप्रभुको वचनलाई तिरस्‍कार गरेको छ, र उहाँका आज्ञा भङ्ग गरेको छ। त्‍यो व्‍यक्ति बिलकुलै बहिष्‍कार गरिओस्। त्‍यसले आफ्‍नो अधर्मको फल भोगोस्’।”"},{"number":32,"verse":"( शबाथ भङ्ग गर्ने नियम) इस्राएलीहरू उजाड़-स्‍थानमा हुँदा तिनीहरूले एक जना मानिसलाई शबाथ-दिनमा दाउरा बटुलिरहेको फेला पारे।"},{"number":33,"verse":"दाउरा बटुल्‍नेलाई तिनीहरूले मोशा, हारून र सारा समुदायकहाँ ल्‍याए।"},{"number":34,"verse":"त्‍यसलाई गर्नुपर्ने कारवाही थाहा नभएकोले तिनीहरूले त्‍यसलाई थुनामा राखे।"},{"number":35,"verse":"तब परमप्रभुले मोशालाई भन्‍नुभयो, “त्‍यो मानिस मारिनैपर्छ। सारा समुदायले त्‍यसलाई छाउनीबाहिर ढुङ्गा हानेर मारून्।”"},{"number":36,"verse":"अनि परमप्रभुले मोशालाई आज्ञा गर्नुभएझैँ सारा समुदायले त्‍यसलाई छाउनीबाहिर ल्‍याए, र त्‍यसलाई मारे।"},{"number":37,"verse":"( लुगाको झुम्‍का) फेरि परमप्रभुले मोशालाई यसो भन्‍नुभयो,"},{"number":38,"verse":"“इस्राएलीहरूलाई भन्: ‘तिनीहरूले आफ्‍ना सबै पुस्‍तौँभरि लुगाको किनारमा नीलो फित्ता लगाएको झुम्‍का हालून्। ( )"},{"number":39,"verse":"त्‍यस झुम्‍कालाई हेर्दा तिमीहरूलाई परमप्रभुका आज्ञाहरूको सम्‍झना होस् कि तिमीहरूले ती आज्ञाहरू पालन गर, र आफ्‍ना मन र आँखाका लालसामा लागेर पथभ्रष्‍ट नहोओ।"},{"number":40,"verse":"तब तिमीहरूले मेरा सबै आज्ञा मान्‍न सम्‍झना राखेर आफ्‍ना परमेश्‍वरको निम्‍ति पवित्र हुनेछौ।"},{"number":41,"verse":"तिमीहरूका परमेश्‍वर हुनलाई तिमीहरूलाई मिश्रबाट ल्‍याउने परमप्रभु तिमीहरूका परमेश्‍वर मै हुँ। परमप्रभु तिमीहरूका परमेश्‍वर म नै हुँ’।”"}]}
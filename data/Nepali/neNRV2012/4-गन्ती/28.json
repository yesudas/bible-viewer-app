{"bibleAbbr":"neNRV2012","bookName":"गन्ती","bookEnglishName":"Numbers","chapterNumber":28,"verses":[{"number":1,"verse":"( दैनिक बलिहरू) परमप्रभुले मोशालाई भन्‍नुभयो, ( )"},{"number":2,"verse":"“इस्राएलीहरूलाई यसो भनेर आज्ञा गर्: ‘आगोद्वारा चढ़ाइने मलाई मन पर्ने मीठो बास्‍ना हुने मेरा बलिहरूको भोजन तोकिएको समयमा चढ़ाउन तिमीहरूले याद राख्‍नू’।"},{"number":3,"verse":"तैंले तिनीहरूलाई यसो भन्: ‘तिमीहरूले परमप्रभुको निम्‍ति आगोद्वारा चढ़ाउने बलि यही हो: दुई वटा एक वर्षे निष्‍खोट थुमाहरू नित्‍यको होमबलिको निम्‍ति दिनहुँ चढ़ाउनू,"},{"number":4,"verse":"एउटा बिहान र अर्को बेलुकी।"},{"number":5,"verse":"अन्‍नबलिको निम्‍ति एक लिटर कुटेको भद्राक्षको तेलमा मुछेको आधा पाथी मसिनो पीठो पनि सँगै चढ़ाउनू।"},{"number":6,"verse":"यो निरन्‍तरको होमबलि आगोद्वारा चढ़ाइएको परमप्रभुको निम्‍ति मीठो बास्‍ना हुनलाई सीनै पर्वतमा ठहराइएको थियो।"},{"number":7,"verse":"त्‍यसको अर्घ-बलिचाहिँ एउटा थुमाको निम्‍ति एक लिटर मद्य होस्। त्‍यो अर्घ-बलि पवित्रस्‍थानमा परमप्रभुको निम्‍ति चढ़ाउनू।"},{"number":8,"verse":"दोस्रो थुमा बेलुकी चढ़ाउनू। बिहानजस्‍तो गरी अन्‍नबलि र त्‍यसको अर्घ-बलि चढ़ाउनू। यो परमप्रभुलाई मन पर्ने मीठो बास्‍ना, आगोद्वारा चढ़ाइएको बलि हो।"},{"number":9,"verse":"( शबाथका अरू बलिहरू) “‘शबाथमा दुई वटा एक वर्षे निष्‍खोट थुमा, तेलमा मुछेको एक पाथी मसिनो पीठो अन्‍नबलिको निम्‍ति र त्‍यसको अर्घ-बलिसमेत चढ़ाउनू।"},{"number":10,"verse":"नित्‍यको होमबलि र त्‍यसको अर्घ-बलिबाहेक हरेक शबाथको होमबलि यही हो।"},{"number":11,"verse":"“‘हरेक महिनाको पहिलो दिनमा तिमीहरूले परमप्रभुको निम्‍ति होमबलिको लागि दुई वटा बाछा, एउटा भेड़ा र सात वटा एक वर्षे थुमा चढ़ाउनू। यी सब निष्‍खोट हुनुपर्छ।"},{"number":12,"verse":"हरेक बाछासित तेलमा मुछेको डेढ़ पाथी मसिनो पीठो अन्‍नबलिको निम्‍ति, भेड़ासित तेलमा मुछेको एक पाथी मसिनो पीठो अन्‍नबलिको निम्‍ति,"},{"number":13,"verse":"र हरेक थुमासित अन्‍नबलिको निम्‍ति तेलमा मुछेको आधा पाथी मसिनो पीठो चढ़ाउनू। यो परमप्रभुको निम्‍ति मीठो बास्‍ना, आगोद्वारा चढ़ाइएको बलि, अर्थात् होमबलिको लागि हो।"},{"number":14,"verse":"तिनका अर्घ-बलि, एउटा बाछाको निम्‍ति दुई लिटर दाखमद्य, भेड़ाको निम्‍ति डेढ़ लिटर दाखमद्य, र हरेक थुमाको निम्‍ति एक लिटर दाखमद्य होस्। वर्षभरिका सबै महिनाहरूमा हरेक औंसीमा चढ़ाउने होमबलि यही हो।"},{"number":15,"verse":"पापबलिको लागि परमप्रभुको निम्‍ति एउटा बोकाचाहिँ नित्‍यको होमबलि र अर्घ-बलिबाहेक चढ़ाउनू।"},{"number":16,"verse":"( निस्‍तार-चाड़) “‘पहिलो महिनाको चौधौँ दिनमा परमप्रभुको निस्‍तार-चाड़ मनाउनुपर्छ। ( ; ) ( )"},{"number":17,"verse":"त्‍यस महिनाको पन्‍ध्रौँ दिनमा एउटा उत्‍सव होस्। त्‍यस उत्‍सवमा सात दिनसम्‍म अखमिरी रोटी खानुपर्छ। ( ; ; ; )"},{"number":18,"verse":"पहिलो दिनचाहिँ पवित्र सभा होस्। त्‍यस दिनमा तिमीहरूले कुनै दैनिक काम नगर्नू।"},{"number":19,"verse":"परमप्रभुको निम्‍ति आगोद्वारा चढ़ाइने बलिको लागि दुई वटा बाछा, एउटा भेड़ा र सात वटा एक वर्षे थुमा होमबलिको रूपमा चढ़ाउनू। यी सब निष्‍खोट हुनुपर्छ।"},{"number":20,"verse":"तिनका अन्‍नबलिको निम्‍ति हरेक बाछासित तेलमा मुछेको डेढ़ पाथी मसिनो पीठो, भेड़ासित एक पाथी,"},{"number":21,"verse":"र सात वटा थुमामा हरेक थुमासित आधा पाथी चढ़ाउनू।"},{"number":22,"verse":"साथै तिमीहरूको प्रायश्‍चित गर्नलाई पापबलिको निम्‍ति एउटा बोका पनि चढ़ाउनू।"},{"number":23,"verse":"योचाहिँ बिहानको नित्‍यको होमबलिबाहेक चढ़ाउनू।"},{"number":24,"verse":"यही किसिमले तिमीहरूले सात दिनसम्‍मै परमप्रभुको निम्‍ति मीठो बास्‍ना हुनलाई आगोद्वारा चढ़ाइने बलिहरूको भोजन प्रतिदिन चढ़ाउनू। योचाहिँ नित्‍यको होमबलि र त्‍यसको अर्घ-बलिबाहेक चढ़ाउनू।"},{"number":25,"verse":"सातौँ दिनमा तिमीहरूको एउटा पवित्र सभा होस्, र तिमीहरूले त्‍यस दिन कुनै दैनिक काम नगर्नू।"},{"number":26,"verse":"( साताहरूको चाड़) “‘अगौटे फलको दिनमा तिमीहरूले परमप्रभुको निम्‍ति साताहरूको चाड़मा नयाँ अन्‍नको बलि चढ़ाउँदा तिमीहरूको एउटा पवित्र सभा होस्। त्‍यस दिन तिमीहरूले कुनै दैनिक काम नगर्नू। ( ; ; ; )"},{"number":27,"verse":"तिमीहरूले परमप्रभुको निम्‍ति मीठो बास्‍ना हुनलाई बलिको लागि दुई वटा बाछा, एउटा भेड़ा र सात वटा एक वर्षे थुमा"},{"number":28,"verse":"तिनका अन्‍नबलिको निम्‍ति हरेक बाछासित तेलमा मुछेको डेढ़ पाथी मसिनो पीठो, भेड़ासित एक पाथी,"},{"number":29,"verse":"र सात वटा थुमामा हरेक थुमासित आधा पाथी चढ़ाउनू।"},{"number":30,"verse":"साथै तिमीहरूको प्रायश्‍चित गर्नलाई एउटा बोका पनि चढ़ाउनू।"},{"number":31,"verse":"नित्‍यको होमबलि र त्‍यसको अन्‍नबलिबाहेक तिमीहरूले तिनका अर्घ-बलि चढ़ाउनू। ती पशुहरूचाहिँ निष्‍खोट हुनुपर्छ’।”"}]}
{"bibleAbbr":"neNRV2012","bookName":"गन्ती","bookEnglishName":"Numbers","chapterNumber":34,"verses":[{"number":1,"verse":"( कनान देशका सिमानाहरू) परमप्रभुले मोशालाई भन्‍नुभयो,"},{"number":2,"verse":"“इस्राएलीहरूलाई भन्, ‘जब तिमीहरू कनान देश प्रवेश गर्छौ, तिमीहरूलाई सम्‍पत्तिको रूपमा दिएको भूमिको सिमाना यस प्रकार हुनेछ:"},{"number":3,"verse":"“‘तिमीहरूको दक्षिण प्रान्‍तमा एदोमनेरका सीनको उजाड़-स्‍थानको केही भाग होस्। तिमीहरूको दक्षिण सिमाना पूर्वतिर खारा समुद्रको ( अर्थात् मृत सागरको) टुङ्गोदेखि लागेर"},{"number":4,"verse":"अक्रब्‍बीमको उकालोको दक्षिणतिर निस्‍केर जीनसम्‍म र कादेश-बर्नेको दक्षिणतिर पुगोस्। त्‍यहाँबाट हसर-अद्दर भएर अज्‍मोनसम्‍म पुगोस्।"},{"number":5,"verse":"तब सिमाना अज्‍मोनबाट घुमेर मिश्रका खोलासम्‍म पुगी महासमुद्रमा ( अर्थात् भूमध्यसागरमा) टुँगिओस्।"},{"number":6,"verse":"“‘फेरि पश्‍चिमी सिमानाचाहिँ महासमुद्र र त्‍यसको किनारै-किनार होस्। तिमीहरूको पश्‍चिमी सिमाना यही होस्।"},{"number":7,"verse":"“‘तिमीहरूको उत्तरको सिमाना यो होस्: महासमुद्रबाट होर पर्वतसम्‍म तिमीहरूले सिमाना बाँध्‍नू,"},{"number":8,"verse":"र होर पर्वतबाट लेबो-हमातसम्‍म सिमाना बाँध्‍नू। तब त्‍यस सिमाना सदाद भएर"},{"number":9,"verse":"सिप्रोनसम्‍म पुगोस्। त्‍यसको टुङ्गोचाहिँ हसर-एनान होस्। तिमीहरूको उत्तरको सिमाना यही होस्।"},{"number":10,"verse":"“‘तिमीहरूले आफ्‍नो पूर्वीय सिमानाचाहिँ हसर-एनानदेखि सपामसम्‍म बाँध्‍नू,"},{"number":11,"verse":"र त्‍यो सिमाना सपामदेखि तल झरेर ऐनको पूर्वपट्टिको रिब्‍लासम्‍म पुगोस्। त्‍यो सिमाना फेरि तल झरेर किन्‍नरेत झीलको ( अर्थात् गालील-समुद्रको) किनारसम्‍म पुगोस्।"},{"number":12,"verse":"तब त्‍यो सिमाना यर्दन नदीको किनारै-किनार भएर खारा समुद्रमा निस्‍कोस्। “ ‘चारैतिरका सिमानासमेत तिमीहरूको देश यही हो’।”"},{"number":13,"verse":"मोशाले इस्राएलीहरूलाई यसो भनेर आज्ञा गरे, “परमप्रभुको आज्ञाबमोजिम चिट्ठा हालेर साढ़े नौ कुलले अधिकार गर्ने देश यही हो, ( )"},{"number":14,"verse":"किनकि रूबेन र गादका कुलहरू र मनश्‍शेको आधा कुलका परिवारहरूले आफ्‍ना हिस्‍सा पाइसकेका छन्।"},{"number":15,"verse":"ती अढ़ाइ कुलले यरीहोका नजिकको यर्दन नदीको पूर्वपट्टि आ-आफ्‍नो अधिकार पाइसकेका छन्।”"},{"number":16,"verse":"परमप्रभुले मोशालाई भन्‍नुभयो,"},{"number":17,"verse":"“तिमीहरूलाई अधिकारको निम्‍ति देश बाँड़िदिने मानिसहरूका नाउँ यी नै हुन्: एलाजार पूजाहारी र नूनको छोरो यहोशू।"},{"number":18,"verse":"अधिकारको निम्‍ति देश बाँड्नलाई तिमीहरूका कुलैपिच्‍छे एक-एक वटा नायक छुट्ट्याउनू।"},{"number":19,"verse":"तिनीहरूका नाउँ यस प्रकार छन्: यहूदाको कुलका, यपुन्‍नेको छोरो कालेब"},{"number":20,"verse":"शिमियोनको कुलका, अम्‍मीहूदको छोरो शेमुएल"},{"number":21,"verse":"बेन्‍यामीनको कुलका किसलोनको छोरो एलीदाद,"},{"number":22,"verse":"दानको कुलका नायक योगलीको छोरो बुक्‍की,"},{"number":23,"verse":"योसेफको छोरो मनश्‍शेको कुलका नायक एपोदको छोरो हन्‍नीएल,"},{"number":24,"verse":"योसेफको छोरो एफ्राइमको कुलका नायक शिप्‍तानको छोरो कमूएल,"},{"number":25,"verse":"जबूलूनको कुलका नायक पर्नाकको छोरो एलीजापान,"},{"number":26,"verse":"इस्‍साखारको कुलका नायक अजानको छोरो पल्‍तिएल,"},{"number":27,"verse":"आशेरको कुलका नायक शलोमीको छोरो अहीहूद,"},{"number":28,"verse":"नप्‍तालीको कुलका नायक अम्‍मीहूदको छोरा पदहेल।”"},{"number":29,"verse":"कनान देशमा इस्राएलीहरूका बीच तिनीहरूका हिस्‍सा बाँड़िदिनलाई परमप्रभुले नियुक्त गर्नुभएका मानिसहरू यी नै हुन्।"}]}
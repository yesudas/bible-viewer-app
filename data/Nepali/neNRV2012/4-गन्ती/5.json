{"bibleAbbr":"neNRV2012","bookName":"गन्ती","bookEnglishName":"Numbers","chapterNumber":5,"verses":[{"number":1,"verse":"( छाउनीको शुद्धता) परमप्रभुले मोशालाई भन्‍नुभयो,"},{"number":2,"verse":"“इस्राएलीहरूलाई छालाको सरुवा रोग भएका, धातुको रोग भएका, र मुर्दा छोएर अशुद्ध भएका जतिलाई छाउनीदेखि बाहिर राख्‍नू भनी आज्ञा गर्।"},{"number":3,"verse":"पुरुष र स्‍त्री दुवैलाई बाहिर राख्‍नू। तिनीहरूका बीचमा म रहने छाउनी तिनीहरूले अशुद्ध नपारून्।”"},{"number":4,"verse":"इस्राएलीहरूले त्‍यसै गरे, तिनीहरूलाई छाउनीदेखि बाहिर राखे। परमप्रभुले मोशालाई भन्‍नुभएझैँ इस्राएलीहरूले गरे।"},{"number":5,"verse":"परमप्रभुले मोशालाई भन्‍नुभयो, ( )"},{"number":6,"verse":"“इस्राएलीहरूलाई भन्: ‘जब कुनै पुरुष वा स्‍त्रीले परमप्रभुसँगको विश्‍वास तोड़ेर अरू मानिसप्रति कुनै प्रकारले अपराध गर्छ, तब त्‍यो व्‍यक्ति दोषी ठहरिनेछ,"},{"number":7,"verse":"र उसले आफ्‍नो पापको स्‍वीकार गर्नुपर्छ। जसलाई उसले बिराएको छ, त्‍यसलाई उसले आफ्‍नो दोषको पूरा हर्जाना र त्‍यसका अझै पाँचौँ हिस्‍सा देओस्।"},{"number":8,"verse":"तर यदि दोषको हर्जाना पाउन त्‍यस व्‍यक्तिको कोही आफन्‍त छैन भने, हर्जानाचाहिँ परमप्रभुको हुनेछ। हर्जाना र दोषीको प्रायश्‍चितको निम्‍ति एउटा थुमा पूजाहारीलाई देऊन्।"},{"number":9,"verse":"इस्राएलीहरूले चढ़ाएका पवित्र थोक, जो तिनीहरूले पूजाहारीकहाँ हाजिर गराउँछन्, ती तिनैका होऊन्।"},{"number":10,"verse":"हरेक मानिसका पवित्र उपहारहरू त्‍यसकै होऊन्, तर मानिसले पूजाहारीलाई दिएका कुनै कुरा पूजाहारीकै होस्’।”"},{"number":11,"verse":"( विश्‍वासघाती पत्‍नीको जाँच) तब परमप्रभुले मोशालाई भन्‍नुभयो,"},{"number":12,"verse":"“इस्राएलीहरूलाई भन्: कसैकी पत्‍नी बरालिएर त्‍यसले आफ्‍नो पतिप्रति विश्‍वासघात गरेर"},{"number":13,"verse":"अन्‍य मानिससित सहवास गरी, र त्‍यो कुरा त्‍यसको पतिबाट गुप्‍त रहेको छ भने, र त्‍यो बिग्रिए तापनि त्‍यसको विरुद्ध कोही साक्षी नपाएकोले त्‍यो फेला पनि परेकी छैन भने,"},{"number":14,"verse":"अनि आफ्‍नो बिग्रिएकी पत्‍नीप्रति यस पतिको मनमा डाह जाग्‍यो, र त्‍यसलाई आँखा लाउन थाल्‍यो, अथवा त्‍यसकी पत्‍नी नबिग्रिएकी भए तापनि डाह जागेर त्‍यसले आँखा लाउँछ भने,"},{"number":15,"verse":"त्‍यस मानिसले आफ्‍नी पत्‍नीलाई पूजाहारीकहाँ ल्‍याओस्, र उसले त्‍यसको निम्‍ति आधा पाथी जौको पीठो बलि चढ़ाओस्। उसले त्‍यसमा तेल अथवा धूप नराखोस्, किनकि दोषको सम्‍झना गराउने यो अन्‍नबलि, अर्थात् डाहको अन्‍नबलि हो।"},{"number":16,"verse":"“‘अनि पूजाहारीले त्‍यस स्‍त्रीलाई नजिक ल्‍याएर परमप्रभुको सामुन्‍ने उभ्‍याऊन्।"},{"number":17,"verse":"त्‍यसपछि पूजाहारीले माटोको भाँड़ामा शुद्ध पानी ल्‍याऊन्, र पवित्र वासस्‍थानको भूइँको अलिकता धूलो लिएर त्‍यस पानीमा हालिदेऊन्।"},{"number":18,"verse":"अनि पूजाहारीले त्‍यस स्‍त्रीलाई परमप्रभुको सामुन्‍ने खड़ा गराएर त्‍यसको केश फुकाइदेऊन् र त्‍यसका हातमा सम्‍झना-बलि, अर्थात् डाहको अन्‍नबलि राखिदेऊन्, अनि श्राप ल्‍याउने तीतो पानी पूजाहारीले आफ्‍ना हातमा लेऊन्।"},{"number":19,"verse":"तब पूजाहारीले त्‍यस स्‍त्रीलाई शपथ खान लगाएर यसो भनून्, “यदि कुनै मानिस तँसित सुतेको छैन, र आफ्‍नो पतिको अधीनमा हुँदा भ्रष्‍ट चालमा हिँड़ेर तँ अशुद्ध भएकी छैनस् भने, श्राप ल्‍याउने यो तीतो पानीबाट तँलाई केही हानि नहोस्।"},{"number":20,"verse":"तर तेरो पतिको अधीनमा हुँदाहुँदै पनि तँ बरालिएर गएकी छस्, अनि तेरो पतिबाहेक अन्‍य मानिससित तँ सुतेर बिग्रिएको छस् भने”—"},{"number":21,"verse":"यहाँ पूजाहारीले त्‍यस स्‍त्रीलाई श्रापको शपथ खुवाऊन्— “परमप्रभुले तेरो जाँघ सुक्‍ने र तेरो पेट सुनिने तुल्‍याउनुहुँदा, उहाँले तँलाई तेरा मानिसहरूका बीचमा श्राप र धिक्‍कारको कारण तुल्‍याऊन्।"},{"number":22,"verse":"यो श्राप ल्‍याउने पानीले तेरो भुँड़ीभित्र पसेर तेरो पेट सुनिने र तेरो जाँघ सुक्‍ने तुल्‍याऊन्।” “‘तब त्‍यस स्‍त्रीले “आमेन, यस्‍तै होस्,” भनोस्।"},{"number":23,"verse":"“‘अनि पूजाहारीले ती श्रापहरू मुट्ठोमा लेखेर त्‍यो तीतो पानीले पखालेर मेटिदेऊन्,"},{"number":24,"verse":"र तिनले त्‍यस स्‍त्रीलाई त्‍यो श्राप ल्‍याउने तीतो पानी पिउन लगाऊन्, र त्‍यो श्राप ल्‍याउने पानी त्‍यसभित्र पसेर त्‍यसलाई साह्रो वेदना हुनेछ।"},{"number":25,"verse":"तब पूजाहारीले डाहको अन्‍नबलि त्‍यस स्‍त्रीका हातबाट लिएर परमप्रभुको सामु त्‍यो अन्‍नबलि डोलाऊन्, र वेदीमा ल्‍याऊन्।"},{"number":26,"verse":"पूजाहारीले अन्‍नबलिबाट एक मुट्ठी झिकेर सम्‍झना-बलि स्‍वरूप वेदीमा त्‍यो जलाऊन्, र पछिबाट त्‍यस स्‍त्रीलाई त्‍यो पानी खान लगाऊन्।"},{"number":27,"verse":"जब तिनले त्‍यस स्‍त्रीलाई पानी खान लगाउँछन्, त्‍यो बिग्रिएकी छ र त्‍यसले आफ्‍नो पतिको विरुद्धमा अपराध गरेकी छ भने, त्‍यो श्राप ल्‍याउने पानी त्‍यसको पेटभित्र पसेर कटु पीडा ल्‍याउँछ। त्‍यसको पेट सुनिनेछ र त्‍यसका जाँघ सुकिजानेछन्, र त्‍यो स्‍त्री आफ्‍ना मानिसहरूका बीचमा श्रापित हुनेछे।"},{"number":28,"verse":"तर त्‍यो स्‍त्री नबिग्रिएकी र साध्वी नै छे भने, त्‍यो निर्दोषी ठहरिएर गर्भवती हुन सक्‍नेछे।"},{"number":29,"verse":"“‘पतिको अधीनमा रहेकी पत्‍नी बरालिएर दूषित भएकीलाई,"},{"number":30,"verse":"अथवा मनमा डाह जागेर आफ्‍नी पत्‍नीमाथि आँखा लाउने पुरुषलाई डाहको नियम यही हो। पूजाहारीले त्‍यस स्‍त्रीलाई परमप्रभुको सामुन्‍ने उभ्‍याऊन्, र यस नियमको पूरै कारवाही गरून्।"},{"number":31,"verse":"तब त्‍यो पुरुष कुनै अधर्मबाट निर्दोष ठहरिन्‍छ, तर त्‍यो स्‍त्रीले चाहिँ आफ्‍नो अधर्मको दण्‍ड बोक्‍नेछे।”"}]}
{"bibleAbbr":"neNRV2012","bookName":"लूका","bookEnglishName":"Luke","chapterNumber":17,"verses":[{"number":1,"verse":"( पाप, विश्‍वास र कर्तव्‍य) येशूले आफ्‍ना चेलाहरूलाई भन्‍नुभयो, “पाप गर्न लाउने परीक्षाहरू निश्‍चय आउँछन्। तर धिक्‍कार त्‍यस मानिसलाई, जसद्वारा ती आउँछन्!"},{"number":2,"verse":"जुन मानिसले यी सानाहरूमध्‍ये एउटालाई पाप गर्न लाउँछ त्‍यसको गलामा जाँतोको एउटा पाटा झुण्‍ड्याएर त्‍यसलाई समुद्रमा फालिदिनु त्‍यसको निम्‍ति बेस हुनेछ।"},{"number":3,"verse":"आफ्‍नो विषयमा होशियार बस। ( ) “तिम्रो भाइले अपराध गर्‍यो भने त्‍यसलाई हप्‍काऊ, र त्‍यसले पछुतो गर्‍यो भने तिमीले त्‍यसलाई क्षमा गर।"},{"number":4,"verse":"यदि तिम्रो भाइले दिनमा सात पल्‍ट तिम्रो विरुद्धमा अपराध गर्‍यो, र सातै पल्‍ट तिमीकहाँ फर्किआएर ‘म पछुतो गर्छु’ भन्‍यो भने, तिमीले त्‍यसलाई क्षमा गर्नू।”"},{"number":5,"verse":"प्रेरितहरूले प्रभुलाई भने, “हामीहरूको विश्‍वास बढ़ाइदिनुहोस्।”"},{"number":6,"verse":"प्रभुले भन्‍नुभयो, “तिमीहरूमा रायोको दाना जति पनि विश्‍वास भएदेखि तिमीहरूले यस किम्‍बुको रूखलाई, ‘तँ उखेलिएर समुद्रमा रोपिन जा’ भन्‍यौ भने, त्‍यसले मान्‍नेछ।"},{"number":7,"verse":"“तिमीहरूमध्‍ये कसैको नोकर खेत जोतेर कि भेड़ा चराएर खेतबाट आयो भने, उसले त्‍यस नोकरलाई ‘तुरुन्‍त आएर खान बस्’ भन्‍छ र?"},{"number":8,"verse":"के उसले त्‍यसलाई बरु यसो भन्‍नेछैन? ‘मेरो निम्‍ति खाना तयार गर्, र पटुका कस् र मैले खाई-पिई नसकेसम्‍म मेरो सेवा-टहल गर्। त्‍यसपछि तैंले खानपान गर्।’"},{"number":9,"verse":"आफूले अह्राएबमोजिमको काम गरेकोमा के उसले त्‍यस नोकरलाई धन्‍यवाद दिन्‍छ र?"},{"number":10,"verse":"त्‍यसरी नै तिमीहरूलाई अह्राएका सबै काम पूरा गरेपछि तिमीहरूले पनि यसो भन: ‘हामी नालायक दास हौं, हामीले त हाम्रो कर्तव्‍य मात्र पालन गरेका छौं’।”"},{"number":11,"verse":"( दश कुष्‍ठरोगीहरू) येशू यरूशलेमतिर जाँदैहुनुहुन्‍थ्‍यो। यस यात्रामा उहाँ सामरिया र गालीलको सिमाना भएर जानुभयो।"},{"number":12,"verse":"उहाँ एउटा गाउँमा पस्‍नुहुँदा दश जना कुष्‍ठरोगीसँग उहाँको भेट भयो। टाढ़ै उभिएर तिनीहरूले"},{"number":13,"verse":"चर्को सोरले भने, “हे येशू गुरुज्‍यू, हामीमाथि कृपा गर्नुहोस्।”"},{"number":14,"verse":"उहाँले तिनीहरूलाई देखेर भन्‍नुभयो, “जाओ, गएर पूजाहारीकहाँ आफैलाई देखाओ।” तिनीहरू जाँदाजाँदै निको भइहाले। ( )"},{"number":15,"verse":"तिनीहरूमध्‍ये एक जनाले आफू निको भएको देख्‍यो, र उच्‍च सोरले परमेश्‍वरको महिमा गर्दै त्‍यो फर्क्‍यो,"},{"number":16,"verse":"र येशूलाई धन्‍यवाद दिएर त्‍यो येशूका पाउमा घोप्‍टो पर्‍यो। त्‍यो एक सामरी थियो।"},{"number":17,"verse":"येशूले भन्‍नुभयो, “के निको भएका दश जना होइनन् र? अरू नौ जना कहाँ छन्?"},{"number":18,"verse":"के यो विदेशीबाहेक फर्किआएर परमेश्‍वरको प्रशंसा गर्ने अरू कोही भएन?”"},{"number":19,"verse":"अनि उहाँले त्‍यसलाई भन्‍नुभयो, “उठ, र आफ्‍नो बाटो लाग। तिम्रो विश्‍वासले तिमीलाई निको पारेको छ।”"},{"number":20,"verse":"( परमेश्‍वरका राज्‍यको आगमन) ( 470 २४:२३-२८ , 470 ३७-४१ ) परमेश्‍वरको राज्‍य कहिले आउँछ भन्‍ने फरिसीहरूको प्रश्‍नको जवाफमा उहाँले तिनीहरूलाई भन्‍नुभयो, “परमेश्‍वरको राज्‍य देखिने गरी आउँदैन,"},{"number":21,"verse":"न त मानिसहरूले भन्‍नेछन्, ‘हेर, यहाँ छ!’ अथवा ‘त्‍यहाँ छ!’ किनभने हेर, परमेश्‍वरको राज्‍य तिमीहरूकै बीचमा छ।”"},{"number":22,"verse":"उहाँले चेलाहरूलाई भन्‍नुभयो, “ती दिन आउनेछन्, जब तिमीहरू मानिसको पुत्रको कुनै एक दिन हेर्ने इच्‍छा गर्नेछौ, तर तिमीहरूले देख्‍नेछैनौ।"},{"number":23,"verse":"मानिसहरूले तिमीहरूलाई भन्‍नेछन्, ‘हेर, ऊ त्‍यहाँ छ!’ अथवा ‘हेर, ऊ यहाँ छ।’ तर नजाओ, र तिनीहरूका पछि नलाग।"},{"number":24,"verse":"किनकि जसरी बिजुली चम्‍कँदा आकाशको एक छेउदेखि अर्को छेउसम्‍म उज्‍यालो पार्छ, मानिसको पुत्र पनि आफ्‍नो दिनमा त्‍यस्‍तै हुनेछ।"},{"number":25,"verse":"तर पहिले उसले धेरै कष्‍ट सहनुपर्छ र यस पुस्‍ताबाट बहिष्‍कृत हुनुपर्छ।"},{"number":26,"verse":"“नोआको दिनमा जस्‍तो भएको थियो, मानिसको पुत्रको दिनमा पनि त्‍यस्‍तै हुनेछ। ( )"},{"number":27,"verse":"नोआ जहाजभित्र प्रवेश नहोउञ्‍जेल मानिसहरू खाँदैथिए, पिउँदैथिए, विवाहबारी गर्दैथिए। र जलप्रलय आयो, र सबैलाई नष्‍ट पार्‍यो। ( )"},{"number":28,"verse":"“लोतका दिनमा पनि त्‍यस्‍तै भएको थियो, मानिसहरू खाँदैथिए, पिउँदैथिए, किनबेच गर्दैथिए, रोप्‍दैथिए, बनाउँदैथिए, ( )"},{"number":29,"verse":"तर जुन दिन लोत सदोमबाट निस्‍के, आकाशबाट आगो र गन्‍धक बर्सेर तिनीहरू सबैलाई नष्‍ट पार्‍यो।"},{"number":30,"verse":"“मानिसको पुत्र प्रकट हुने दिनमा यस्‍तै हुनेछ।"},{"number":31,"verse":"त्‍यस दिन जो घरको कौसीमाथि छ, त्‍यसको मालसामान घरभित्र छ भने ती लिनलाई त्‍यो तल नझरोस्। त्‍यसरी नै खेतमा हुने पनि फर्केर नआओस्। ( ; )"},{"number":32,"verse":"लोतकी पत्नीलाई याद गर! ( )"},{"number":33,"verse":"जसले आफ्‍नो प्राण बचाउन खोज्‍दछ, त्‍यसले सो गुमाउनेछ, र जसले आफ्‍नो प्राण गुमाउँछ, त्‍यसले त्‍यो सुरक्षित राख्‍नेछ। ( ; ; ; ; )"},{"number":34,"verse":"म तिमीहरूलाई भन्‍दछु, त्‍यस रात दुई जना एउटै ओछ्यानमा हुनेछन्। एक जना लगिनेछ र अर्को छोडिनेछ।"},{"number":35,"verse":"दुई जना स्‍त्री एकैसाथ जाँतो पिँधिरहेका हुनेछन्। एउटी लगिनेछे, अर्की छोडिनेछे।"},{"number":36,"verse":"[ दुई जना मानिस खेतमा हुनेछन्, एक जना लगिनेछ, अर्कोचाहिँ छोडिनेछ।” ]"},{"number":37,"verse":"अनि तिनीहरूले उहाँलाई सोधे, “कहाँ प्रभु?” उहाँले तिनीहरूलाई भन्‍नुभयो, “जहाँ सिनु छ, गिद्धहरू त्‍यहाँ भेला हुन्‍छन्।”"}]}
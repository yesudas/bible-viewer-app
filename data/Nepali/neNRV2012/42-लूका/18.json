{"bibleAbbr":"neNRV2012","bookName":"लूका","bookEnglishName":"Luke","chapterNumber":18,"verses":[{"number":1,"verse":"( खुरन्धार लागेकी विधवा) तिनीहरू सधैँ प्रार्थना गरिरहून् र निराश नहोऊन् भन्‍ने हेतुले उहाँले तिनीहरूलाई एउटा दृष्‍टान्‍त भन्‍नुभयो:"},{"number":2,"verse":"“कुनै एउटा सहरमा परमेश्‍वरको भय नमान्‍ने र मानिसको वास्‍ता नगर्ने एक जना न्‍यायाधीश थिए।"},{"number":3,"verse":"त्‍यसै सहरमा एउटी विधवा थिई। त्‍यो तिनीकहाँ आइरहन्‍थी, र भन्‍थी, ‘मेरो वादीको अगि मेरो न्‍याय गरिदिनुहोस्।’"},{"number":4,"verse":"“तिनले केही समयसम्‍म त मानेनन्, तर पछिबाट तिनले आफ्‍नो मनमा भने, ‘म परमेश्‍वरको डर मान्‍दिनँ। मानिसको वास्‍ता पनि गर्दिनँ।"},{"number":5,"verse":"तर यस विधवाले मलाई हैरान पारेकी हुनाले म त्‍यसको न्‍याय गरिदिनेछु, नत्रता तिनी एकोहोरो आएर मलाई वाक्‍क बनाउनेछे’।”"},{"number":6,"verse":"प्रभुले भन्‍नुभयो, “सुन, ती अधर्मी न्‍यायाधीशले के भन्‍दछन्।"},{"number":7,"verse":"के परमेश्‍वरले उहाँलाई रातदिन पुकार्ने आफ्‍ना चुनिएकाहरूको न्‍याय गरिदिनुहुन्‍न र? के उहाँले तिनीहरूका निम्‍ति बियाँलो गर्नुहुन्‍छ र?"},{"number":8,"verse":"म तिमीहरूलाई भन्‍दछु, उहाँले चाँड़ै नै तिनीहरूको न्‍याय गरिदिनुहुनेछ। तापनि मानिसको पुत्र आउँदा के उसले पृथ्‍वीमा विश्‍वास भेट्टाउनेछ र?”"},{"number":9,"verse":"( फरिसी र कर उठाउनेको दृष्‍टान्‍त) आफैमाथि भरोसा राख्‍नेहरू र आफैलाई धर्मी ठानी अरूहरूलाई तुच्‍छ ठान्‍नेहरू कसै-कसैलाई उहाँले यो दृष्‍टान्‍त सुनाउनुभयो:"},{"number":10,"verse":"“दुई जना मानिस प्रार्थना गर्न मन्‍दिरमा गए— एक जना फरिसी र अर्कोचाहिँ कर उठाउने।"},{"number":11,"verse":"फरिसीले उभिएर मनमनै यसरी प्रार्थना गर्‍यो, ‘हे परमेश्‍वर, म तपाईंलाई धन्‍यवाद दिन्‍छु, म अरू मानिसहरूजस्‍तो धुताहा, अन्‍यायी, व्‍यभिचारी, अथवा यही कर उठाउनेजस्‍तो पनि छैनँ।"},{"number":12,"verse":"म हप्‍तामा दुई पल्‍ट उपवास बस्‍तछु। मैले पाएका सबै थोकको दशांश म दिन्‍छु।’"},{"number":13,"verse":"“तर कर उठाउनेचाहिँ टाढ़ै उभिएर स्‍वर्गतिर आँखा पनि नउठाई यसो भन्‍दै आफ्‍नो छाती पिट्यो, ‘हे परमेश्‍वर, म पापीमाथि दया गर्नुहोस्!’"},{"number":14,"verse":"“म तिमीहरूलाई भन्‍दछु, योचाहिँ मानिस त्‍यस अर्काभन्‍दा धर्मी ठहरिएर आफ्‍नो घरतिर लाग्‍यो। किनभने हरेक जसले आफूलाई उच्‍च पार्दछ, त्‍यो होच्‍याइनेछ, तर जसले आफूलाई होच्‍याउँछ, त्‍यो उच्‍च पारिनेछ।” ( ; ; )"},{"number":15,"verse":"( येशू र साना बालकहरू) ( 470 १९:१३-१५ ; 480 १०:१३-१६ ) येशूले छोइदेऊन् भनी मानिसहरूले शिशुहरूलाई उहाँकहाँ ल्‍याए। तर चेलाहरूले यो देखेर तिनीहरूलाई हप्‍काए।"},{"number":16,"verse":"येशूले तिनीहरूलाई आफूकहाँ बोलाएर भन्‍नुभयो, “बालकहरूलाई मकहाँ आउन देओ, तिनीहरूलाई नरोक। किनभने परमेश्‍वरको राज्‍य यस्‍तैहरूको हो।"},{"number":17,"verse":"साँच्‍चै म तिमीहरूलाई भन्‍दछु, जसले एउटा बालकले जस्‍तै परमेश्‍वरको राज्‍यलाई ग्रहण गर्दैन, त्‍यो कुनै रीतिले त्‍यसभित्र प्रवेश गर्नेछैन।”"},{"number":18,"verse":"( धनी शासक) ( 470 १९:१६-२९ ; 480 १०:१७-३० ) कोही एक जना शासकले येशूलाई यसो भनेर सोधे, “हे असल गुरु, अनन्‍त जीवन पाउनलाई म के गरूँ?”"},{"number":19,"verse":"येशूले तिनलाई भन्‍नुभयो, “तिमी मलाई किन असल भन्‍दछौ? एक परमेश्‍वरबाहेक कोही असल छैन।"},{"number":20,"verse":"तिमी आज्ञाहरू त जान्‍दछौ: ‘व्‍यभिचार नगर्नू, हत्‍या नगर्नू, नचोर्नू, झूटा गवाही नदिनू, आफ्‍ना बुबा र आमाको आदर गर्नू’।” ( ; )"},{"number":21,"verse":"तिनले भने, “यी सब त मैले मेरो युवावस्‍थादेखि नै पालन गरेको छु।”"},{"number":22,"verse":"यो सुनेपछि येशूले तिनलाई भन्‍नुभयो, “तिमीलाई अझ एक कुराको अभाव छ। तिमीसँग भएका जे जति छन् ती सबै बेचेर गरीबहरूलाई बाँड़िदेऊ, र तिमीलाई स्‍वर्गमा धन हुनेछ, र आऊ, र मेरो पछि लाग।”"},{"number":23,"verse":"तर यी कुरा सुनेर ती शासक अति उदास भए, किनभने तिनी अत्‍यन्‍त धनी थिए।"},{"number":24,"verse":"अनि येशूले तिनलाई हेरेर भन्‍नुभयो, “धन-सम्‍पत्ति हुनेहरूलाई परमेश्‍वरको राज्‍यभित्र प्रवेश गर्नु अति गाह्रो छ,"},{"number":25,"verse":"किनभने धनी मानिसलाई परमेश्‍वरको राज्‍यमा प्रवेश गर्नुभन्‍दा त ऊँटलाई सियोको नाथ्रीबाट छिर्नु सजिलो हुन्‍छ।”"},{"number":26,"verse":"अनि सुन्‍नेहरूले भने, “तब कसको उद्धार हुन सक्‍छ त?”"},{"number":27,"verse":"उहाँले भन्‍नुभयो, “मानिसहरूका लागि जे असम्‍भव छ, त्‍यो परमेश्‍वरको लागि सम्‍भव छ।”"},{"number":28,"verse":"तब पत्रुसले भने, “हेर्नुहोस्, आफ्‍नो घरद्वार छोड़ेर हामी तपाईंको पछि लागेका छौं।”"},{"number":29,"verse":"तब उहाँले तिनीहरूलाई भन्‍नुभयो, “साँच्‍चै म तिमीहरूलाई भन्‍दछु, जसले घर वा पत्‍नी, वा दाजुभाइ वा आमा-बुबा, अथवा छोराछोरीलाई परमेश्‍वरका राज्‍यको निम्‍ति त्‍याग्‍छ,"},{"number":30,"verse":"त्‍यसले यसै समयमा धेरै बढ़ी प्रतिफल पाउनेछ र आउने युगमा अनन्‍त जीवन प्राप्‍त गर्नेछ।”"},{"number":31,"verse":"( आफ्‍नो मृत्‍युबारे येशूको भविष्‍यवाणी) ( 470 २०:१७-१९ ; 480 १०:३२-३४ ) येशूले बाह्रैलाई अलग्‍गै लगेर भन्‍नुभयो, “हेर, हामी यरूशलेमतिर जाँदैछौं, र मानिसको पुत्रको विषयमा अगमवक्ताहरूले लेखेका हरेक कुरा पूरा हुनेछ।"},{"number":32,"verse":"किनभने ऊ अन्‍यजातिहरूका हातमा सुम्‍पिइनेछ, र तिनीहरूले उसको गिल्‍ला गर्नेछन्, र ऊसँग दुर्व्‍यवहार गर्नेछन्, र उसलाई थुक्‍नेछन्।"},{"number":33,"verse":"तिनीहरूले उसलाई कोर्रा लाउनेछन् र मार्नेछन्, अनि तेस्रो दिनमा ऊ फेरि मृत्‍युबाट जीवित भई उठ्नेछ।”"},{"number":34,"verse":"तर चेलाहरूले यी कुराहरू एउटै पनि बुझेनन्। तिनीहरूका निम्‍ति यो कुरा गुप्‍तमा राखियो, अनि भनिएको यो कुरा तिनीहरूको समझले भ्‍याएन।"},{"number":35,"verse":"( अन्‍धो भिखारीले दृष्‍टि पाएको) ( 470 २०:२९-३४ ; 480 १०:४६-५२ ) उहाँ यरीहोको नजिक पुग्‍नुभयो। त्‍यहाँ एक जना अन्‍धो बाटोको छेउमा बसेर भीख मागिरहेको थियो।"},{"number":36,"verse":"एउटा भीड छेउबाट गइरहेको सुनेर ‘यो के हो?’ भनेर त्‍यसले सोध्‍यो।"},{"number":37,"verse":"मानिसहरूले त्‍यसलाई भने, “नासरतका येशू यतैबाट जाँदैहुनुहुन्‍छ।”"},{"number":38,"verse":"तब त्‍यो यसो भन्‍दै करायो, “हे येशू, दाऊदका पुत्र, ममाथि दया गर्नुहोस्!”"},{"number":39,"verse":"अगिअगि हिँड्नेहरूले त्‍यसलाई चूप लाग् भनेर हप्‍काए, तर त्‍यो झन् साह्रो करायो, “हे दाऊदका पुत्र, ममाथि दया गर्नुहोस्!”"},{"number":40,"verse":"येशू अड़िनुभयो, र त्‍यसलाई आफूकहाँ ल्‍याउने आज्ञा गर्नुभयो। त्‍यो नजिक आएपछि उहाँले त्‍यसलाई सोध्‍नुभयो,"},{"number":41,"verse":"“तिमी के चाहन्‍छौ? म तिम्रो निम्‍ति के गरूँ?” त्‍यसले भन्‍यो, “प्रभु, म देख्‍न सकूँ”।"},{"number":42,"verse":"तब येशूले त्‍यसलाई भन्‍नुभयो, “तिमी देख्‍ने भइजाऊ। तिम्रो विश्‍वासले तिमीलाई निको पारेको छ।”"},{"number":43,"verse":"अनि तुरुन्‍तै त्‍यो देख्‍ने भयो, र परमेश्‍वरको प्रशंसा गर्दै त्‍यो उहाँको पछि लाग्‍यो। यो देखेर सबै मानिसहरूले परमेश्‍वरको प्रशंसा गरे।"}]}
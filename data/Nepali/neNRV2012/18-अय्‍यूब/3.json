{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":3,"verses":[{"number":1,"verse":"( अय्यूबको शोक) तब अय्‍यूबले आफ्‍नो मुख खोलेर, आफ्‍नो जन्‍मेको दिनलाई धिक्‍कार्न ( ) लागे।"},{"number":2,"verse":"अनि तिनले भने:"},{"number":3,"verse":"“धिक्‍कार होस्, म जन्‍मेको दिनलाई, ‘एउटा बालकको जन्‍म भयो’ भनिएको रात।"},{"number":4,"verse":"त्‍यो दिन अन्‍धकारमा परिवर्तन होस्। स्‍वर्गबाट परमेश्‍वरले त्‍यसको वास्‍ता नगरून्, ज्‍योति त्‍यसमाथि नचम्‍कोस्।"},{"number":5,"verse":"अन्‍धकार र मृत्‍युको छायाले त्‍यो रातलाई छोपोस्। बादलले त्‍यस दिनलाई ढाकोस्। त्‍यसको उज्‍यालोलाई अन्‍धकारले निभाइदेओस्।"},{"number":6,"verse":"निस्‍पट्ट अँध्‍यारोले त्‍यस रातलाई निलोस्, वर्षका दिनहरूमा त्‍यस रातको गन्‍ती नहोस्। महिनाको गन्‍तीमा त्‍यो आउन नपाओस्।"},{"number":7,"verse":"त्‍यो रात सदासर्वदाको निम्‍ति बाँझो रहोस्, त्‍यसमा कुनै रमाहटको सोर नसुनिओस्।"},{"number":8,"verse":"जसले दिनहरूलाई सराप्‍छ त्यस दिनलाई सरापोस् जो लिव्‍यातन्लाई उठाउन तयार छ।"},{"number":9,"verse":"त्‍यसको बिहानीको कुनै ताराले प्रकाश नदेओस्। बिहानको उज्‍यालो त्‍यसले व्‍यर्थमा प्रतीक्षा गरिरहनुपरोस्। त्‍यस दिनले उषाको प्रथम किरणलाई देख्‍नै नपाओस्।"},{"number":10,"verse":"किनभने कष्‍ट मेरो आँखाबाट छल्‍नलाई मलाई जन्‍माउने गर्भको ढोका त्‍यसले थुनेन,"},{"number":11,"verse":"“म जन्‍मने बित्तिकै किन खतम भइनँ? गर्भबाट निस्‍कनासाथ म किन मरिनँ?"},{"number":12,"verse":"मलाई ग्रहण गर्नलाई काख र मेरो स्‍याहार गर्न स्‍तनहरू किन थिए?”"},{"number":13,"verse":"त्‍यसो हुँदो हो ता म शान्‍तिसित शून्‍य चिहानमा पड़िरहनेथिएँ, म मृत्‍युको निद्रामा सुतिरहनेथिएँ, र विश्राममा हुनेथिएँ,"},{"number":14,"verse":"संसारका राजा र सल्‍लाहकारहरूका साथमा, जसले आफ्‍नो लागि स्‍थानहरू बनाए जुनहरू आज ध्‍वंस बनिसकेका छन्,"},{"number":15,"verse":"शासकहरूसित जोसँग सुन थियो, जसले आफ्‍ना घरहरू चाँदीले भरे।"},{"number":16,"verse":"समय नपुगी तुहेको बालकझैँ मलाई किन जमिनभित्र लुकाइएन, दिनको उज्‍यालो कहिल्‍यै नदेखेको बालकझैँ?"},{"number":17,"verse":"त्‍यहाँ दुष्‍टहरू खल्‍याङ मल्‍याङबाट आराम पाउँछन्, त्‍यहाँ थकितहरू विश्राममा हुन्‍छन्।"},{"number":18,"verse":"बँधुवाहरू सुखमा रमाउँछन्, र अबोप्रान्‍त कमारा खटाउनेको सोर त्‍यहाँ सुनिँदैन।"},{"number":19,"verse":"ठूला र साना त्‍यहाँ छन्, त्‍यहाँ कमारा आफ्‍ना मालिकबाट मुक्त भएको हुन्‍छ।"},{"number":20,"verse":"“दु:खमा हुनेहरूलाई उज्‍यालो देख्‍न किन दिइन्‍छ? मनमा दिक्‍क हुनेहरूलाई जीवन किन दिइन्‍छ?"},{"number":21,"verse":"तिनीहरूलाई जसले मृत्‍युको प्रतीक्षा गर्दछन्, तर मृत्‍यु आउँदैन, ( ) गाड़धन खोजेको भन्‍दा पनि धेरै जोशसँग तिनीहरू मृत्‍यु खोज्‍छन्।"},{"number":22,"verse":"जुनहरू चिहानमा पुग्‍दा आनन्‍दले मग्‍न हुन्‍छन् र रमाउँछन्?"},{"number":23,"verse":"परमेश्‍वरले चारैतिर घेरा लगाउनुभएको बाटोमा, जसको बाटो लुकाइएको हुन्‍छ तिनीहरूलाई किन जीवन दिइन्‍छ?"},{"number":24,"verse":"मेरो भोजनको सट्टा सुस्‍केरा आउँछ, मेरा आर्तनादहरू पानी झैँ मबाट निस्‍कन्‍छन्।"},{"number":25,"verse":"मलाई तर्साउने त्रासहरूले मलाई समातेका छन्, जे-जेदेखि म डराउँछु, ती ममाथि आइपरेका छन्।"},{"number":26,"verse":"मेरो मनमा न त शान्‍ति छ, न मेरो निम्‍ति विश्राम नै छ, तर खलबल मात्र छ।"}]}
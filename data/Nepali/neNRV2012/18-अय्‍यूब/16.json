{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":16,"verses":[{"number":1,"verse":"( परमेश्‍वरको व्यवहारमा अय्यूबको उजुर) तब अय्‍यूबले जवाफ दिए:"},{"number":2,"verse":"मैले यस्‍ता कुरा धेरै सुनेको छु, तपाईंहरू त सबै व्‍यर्थका सान्‍त्‍वना दिनेहरू मात्र हुनुहुन्‍छ,"},{"number":3,"verse":"के तपाईंहरूका वाहियात कुराको अन्‍त हुनेछैन? केले तपाईंलाई झिँझ्‍याउछ र तपाईं निरन्‍तर वहस गरिरहनुहुन्‍छ?"},{"number":4,"verse":"यदि तपाईंहरू र मैले आफ्‍नो स्‍थान साटासाट गरेको भए त म तपाईंहरूजस्‍तै बोल्‍न सक्‍नेथिएँ, तपाईंहरूका विरुद्धमा राम्रा-राम्रा भाषण दिन सक्‍थें, म मेरो औँला तपाईंहरूलाई ठड्याउनेथिएँ!"},{"number":5,"verse":"तर तपाईंहरूलाई उत्‍साह दिन म साहसको वचन बोल्‍नेथिएँ तब मेरो सहानुभूतिले तपाईंलाई शान्‍ति मिल्‍नेथियो।"},{"number":6,"verse":"“तर पनि म बोलें भने मेरो पीड़ा कम हुँदैन, म चूप लागें भने पनि मेरो कष्‍टले मलाई छोड्नेछैन।"},{"number":7,"verse":"हे परमेश्‍वर, तपाईंले मलाई व्‍याकुल पार्नुभएको छ, तपाईंले मेरो परिवारलाई सखाप पार्नुभएको छ।"},{"number":8,"verse":"तपाईंले मलाई बाँध्‍नुभएको छ, र यो कुरा साक्षी भएको छ। म हड्डी र छाला भएको छु, यसैले मेरो विरुद्धमा साक्षी दिन्‍छ।"},{"number":9,"verse":"क्रोधमा परमेश्‍वरले मलाई छिन्‍नभिन्‍न पार्नुहुन्‍छ, र मेरो विरुद्ध दारा किट्नुहुन्‍छ। मेरा शत्रुले मलाई तर्केर हेर्नुहुन्‍छ।"},{"number":10,"verse":"मानिसहरू मेरो गिल्‍ला गर्छन्, तिनीहरू मलाई थप्‍पड़ लाउँछन्, तिनीहरू मेरा चारैतिर मेरो विरुद्धमा एक हुन्‍छन्।"},{"number":11,"verse":"परमेश्‍वरले मलाई कुकर्मीहरूका हातमा छोड़िदिनुभएको छ, र दुष्‍ट मानिसहरूका हातमा फालिदिनुभएको छ।"},{"number":12,"verse":"म ता आराममा बसिरहेको थिएँ, तर उहाँले ममाथि आक्रमण गरेर लुछ्नुभयो। उहाँले मलाई घिच्रोमा अँठ्याएर धुजा पार्नुभयो, उहाँले मलाई आफ्‍नो तारो बनाउनुभएको छ।"},{"number":13,"verse":"उहाँका धनुर्धारीहरू मेरा चारैतिर छन्, निर्दयतापूर्वक उहाँले मेरो मिर्गौला छेड्नुभयो। उहाँले मेरो पित्त भूइँमा पोखाउनुभयो।"},{"number":14,"verse":"बारम्‍बार उहाँ ममाथि आइलाग्‍नुहुन्‍छ एक लड़ाकू मानिसझैँ उहाँ ममाथि आइलाग्‍नुभयो।"},{"number":15,"verse":"“मेरो शरीर ढाक्‍नलाई मैले भाङ्ग्रा सिएँ, मैले आफ्‍नो निधार धूलोमा गाड़ेँ।"},{"number":16,"verse":"रुँदा-रुँदा मेरा गालाहरू राता भएका छन्, मेरा आँखाका चारैतिर कालो भएको छ।"},{"number":17,"verse":"तापनि मेरा हात उपद्रवमा लागेका छैनन्, अनि मेरो प्रार्थना साँचो छ।"},{"number":18,"verse":"“हे पृथ्‍वी, मेरो रगतलाई नढाक्, अनि मेरो पुकारा कहिल्‍यै नथामिओस्!"},{"number":19,"verse":"किनभने अहिले, मेरा गवाही ता स्‍वर्गमा हुनुहुन्‍छ, ( ) मेरो निम्‍ति जवाफ दिनलाई उच्‍चमा एउटा वकील तयारी हुनुहुन्‍छ।"},{"number":20,"verse":"मेरा मध्‍यस्‍थ मेरा साथी हुनुहुन्‍छ, जसै मेरा आँखाले परमेश्‍वरको अघि आँसु बगाउँछ,"},{"number":21,"verse":"मानिसको निम्‍ति परमेश्‍वरसित तिनी बिन्‍ती गर्छन्, जसरी मानिसले आफ्‍नो साथीको निम्‍ति बिन्‍ती गर्दछ"},{"number":22,"verse":"“म फेरि नफर्कने यात्रामा लाग्‍नभन्‍दा अघि रहेका वर्षहरू थोरै मात्र छन्।"}]}
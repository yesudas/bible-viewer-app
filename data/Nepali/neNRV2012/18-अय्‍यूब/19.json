{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":19,"verses":[{"number":1,"verse":"( अय्‍यूबको विश्‍वास) तब अय्‍यूबले जवाफ दिए:"},{"number":2,"verse":"कहिलेसम्‍म तपाईंहरू मलाई दु:ख दिनुहुन्‍छ, र वचनहरूले मलाई आघात गर्नुहुन्‍छ?"},{"number":3,"verse":"दश पल्‍ट तपाईंहरूले मलाई अपमान गर्नुभयो, र निर्लज्‍ज भएर मलाई आक्रमण गर्नुभयो।"},{"number":4,"verse":"वास्‍तवमा यदि मैले भूल गरेको भए तापनि भूल ता मेरै नै हो।"},{"number":5,"verse":"तर यदि साँच्‍चै तपाईंहरू मभन्‍दा माथि आफूलाई उचाल्‍नुहुन्‍छ र मेरो नम्रतालाई मेरो विरुद्धमा प्रयोग गर्नुहुन्‍छ भने,"},{"number":6,"verse":"म यो तपाईंहरूलाई भन्‍दछु, कि परमेश्‍वरले नै मलाई अपराधी तुल्‍याउनुभएको हो, र उहाँले मेरो चारैतिर जाल फिँजाउनुभएको हो।"},{"number":7,"verse":"“अन्‍याय भयो भनी यदि म कराएँ भने, कसैले जवाफ दिँदैन, सहायताको निम्‍ति बिन्‍ती गरें भने पनि, म न्‍याय पाउँदिनँ।"},{"number":8,"verse":"उहाँले मेरो बाटोमा पर्खाल लाउनुभयो, र म निस्‍कन सक्‍दिनँ, मेरो बाटोलाई उहाँले अन्‍धकारद्वारा छोप्‍नुभएको छ।"},{"number":9,"verse":"उहाँले मेरो जम्‍मै मान खोस्‍नुभएको छ, उहाँले मेरो शिरबाट मुकुट उतारिदिनुभयो।"},{"number":10,"verse":"उहाँले चारैतिरबाट म खतम नहोउञ्‍जेल मलाई हिर्काउनुहुन्‍छ, रूख उखेलिएझैँ उहाँले मेरो आशा टुटाइदिनुहुन्‍छ।"},{"number":11,"verse":"उहाँको रीस ममाथि साह्रै परेको छ, उहाँले मलाई आफ्‍नो शत्रु ठान्‍नुहुन्‍छ।"},{"number":12,"verse":"मलाई आक्रमण गर्नलाई उहाँले फौज पठाउनुहुन्‍छ, र तिनीहरू मेरो पालको चारैतिर छाउनी हाल्‍छन्।"},{"number":13,"verse":"“उहाँले मेरा दाजुभाइहरूलाई मबाट पराई बनाउनुभएको छ, मेरा मित्रहरू मबाट बिलकुलै अलग रहन्‍छन्।"},{"number":14,"verse":"मेरा कुटुम्‍बहरू र चिनाजानाहरू पछि हट्छन्, मेरा साथीहरूले मलाई बिर्सेका छन्।"},{"number":15,"verse":"मेरा पाहुना र दासीहरूले मलाई बिरानाझैँ व्‍यवहार गर्छन्, तिनीहरूका दृष्‍टिमा म ता एक विदेशी भएको छु।"},{"number":16,"verse":"मेरा दासलाई म बोलाउँछु, तर त्‍यसले उत्तर दिँदैन। यद्यपि म आफ्‍नै मुखले बिन्‍ती गर्दछु।"},{"number":17,"verse":"मेरो सास मेरी पत्‍नीलाई दुर्गन्‍धमय लाग्‍छ, मेरा आफ्‍नै दाजुभाइहरूका अगाड़ि म गन्हाउने भएको छु।"},{"number":18,"verse":"ससाना केटाहरूले समेत मलाई घृणा गर्छन्, र म देखा पर्दा तिनीहरू गिल्‍ला गर्छन्।"},{"number":19,"verse":"मेरा सबै घनिष्‍ठ साथीहरू मलाई घृणा गर्छन्, अनि मैले प्रेम गरेकाहरू मेरो विरुद्धमा उठेका छन्।"},{"number":20,"verse":"म त हाड़ र छाला भएको छु, म त मरिसकेरै बाँचेको छु।"},{"number":21,"verse":"“दया गर्नुहोस्, हे मेरा मित्र हो! दया गर्नुहोस्, किनभने परमेश्‍वरको हात ममाथि परेको छ।"},{"number":22,"verse":"परमेश्‍वरले मेरो खेदो गर्नुभएझैँ तपाईंहरू किन खेदो गर्नुहुन्‍छ? के तपाईंहरूले मलाई सताउनुभएको पुगेन र?"},{"number":23,"verse":"“मेरा वचनहरू शिलामा लेखिएका भए ती चर्मपत्रमा लेखिएका भए,"},{"number":24,"verse":"फलामको हतियारले खोपेर सीसाले भरिदिए, अथवा चट्टानमा सधैँको निम्‍ति साक्षी हुनलाई खोपिएको भए हुनेथियो!"},{"number":25,"verse":"तर म जान्‍दछु, मेरा उद्धारक जीवित हुनुहुन्‍छ, सबैभन्‍दा अन्‍तिम समयमा उहाँ पृथ्‍वीमा खड़ा हुनुहुनेछ।"},{"number":26,"verse":"अनि मेरा छाला नाश गरिसकेपछि, मेरो शरीरमै म परमेश्‍वरलाई देख्‍नेछु।"},{"number":27,"verse":"म आफ्‍नै आँखाले उहाँलाई देख्‍नेछु, आफैले नै देख्‍नेछु अरू कसैले होइन। मेरो हृदय मभित्रै कति लालयत बन्‍छ!"},{"number":28,"verse":"“यदि तपाईंहरूले मलाई यसो भन्‍नुभयो भने, हामीले उसलाई कसरी लखेट्ने? किनकि दु:खका जड़ तिनी आफै हुन्,"},{"number":29,"verse":"तपाईंहरू तरवारदेखि होशियार रहनुहोस्, किनकि क्रोधले तरवारद्वारा दण्‍ड ल्‍याउनेछ, र त्‍यहाँ न्‍याय छ भनी तपाईंहरूले जान्‍नुहुनेछ।”"}]}
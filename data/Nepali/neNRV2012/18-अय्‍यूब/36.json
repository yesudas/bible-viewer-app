{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":36,"verses":[{"number":1,"verse":"( परमेश्‍वरको महानतालाई एलीहूको प्रशंसा) एलीहूले फेरि भन्‍न लागे:"},{"number":2,"verse":"“एक छिन धैर्य धारण गर्नुहोस्, र परमेश्‍वरको तर्फमा मैले अझै भन्‍नुपरेको छ भनी म देखाउनेछु।"},{"number":3,"verse":"म मेरो ज्ञान टाढ़ाबाट प्राप्‍त गर्छु, न्‍यायको लागि म मेरा सृष्‍टिकर्तालाई आदर दिन्‍छु।"},{"number":4,"verse":"निश्‍चित हुनुहोस्, मैले गरेको विचारमा केही असत्‍य छैन। ज्ञानमा सिद्ध एक जना तपाईंसित हुनुहुन्‍छ।"},{"number":5,"verse":"“परमेश्‍वर शक्तिमान् हुनुहुन्‍छ, तर उहाँले कसैलाई घृणा गर्नुहुन्‍न, उहाँ आफ्‍नो सङ्कल्‍पमा शक्तिशाली र दृढ़ हुनुहुन्‍छ।"},{"number":6,"verse":"उहाँ दुष्‍टहरूलाई जीवित राख्‍नुहुन्‍न, र गरीबहरूको उचित न्‍याय गर्नुहुन्‍छ।"},{"number":7,"verse":"उहाँले धार्मिकहरूबाट आफ्‍नो दृष्‍टि हटाउनुहुन्‍न, उहाँले तिनीहरूलाई राजासित बसाल्‍नुहुन्‍छ, र सधैँको लागि तिनीहरूलाई उचाल्‍नुहुन्‍छ"},{"number":8,"verse":"तर तिनीहरूलाई साङ्गलाले बाँधिएका, दु:ख-कष्‍टका साङ्गलाले बाँधिए भने,"},{"number":9,"verse":"उहाँ तिनीहरूलाई तिनीहरूले के गरे अर्थात् तिनीहरूले हठपूर्ण पाप गरे भनी भन्‍नुहुन्‍छ,"},{"number":10,"verse":"उहाँको चेताउनी तिनीहरूका कानमा गुञ्‍जिरहन्‍छ, र तिनीहरूका दुष्‍ट चालहरूबाट फर्कनलाई तिनीहरूलाई आज्ञा गर्नुहुन्‍छ।"},{"number":11,"verse":"यदि तिनीहरूले उहाँको कुरा सुने भने, तिनीहरूले आफ्‍ना बाँकी दिन उन्‍नतिमा र आफ्‍ना वर्ष सुख-शान्‍तिमा बिताउनेछन्।"},{"number":12,"verse":"तर तिनीहरूले उहाँका कुरा सुनेनन् भने, केही थाहै नपाई तिनीहरू तरवारद्वारा मर्छन्।"},{"number":13,"verse":"ईश्‍वरहीन मानिसहरू रिसाई नै रहन्‍छन्, परमेश्‍वरबाट दण्‍ड पाउँदा पनि, तिनीहरू सहायताको लागि उहाँको पुकारा गर्दैनन्।"},{"number":14,"verse":"मन्‍दिरका पुरुष वेश्‍याका बीचमा तिनीहरू आफ्‍ना जवानीपन मै मर्छन्।"},{"number":15,"verse":"तर दु:ख पाउनेहरूलाई उहाँले दु:खबाट छुटाउनुहुन्‍छ, तिनीहरूका दु:खमा उहाँ तिनीहरूसित बोल्‍नुहुन्‍छ।"},{"number":16,"verse":"“परमेश्‍वरले तपाईंलाई कष्‍टबाट निकालेर सुरक्षित स्‍थानमा, असल खानेकुरा प्रशस्‍त भएको स्‍थानमा राख्‍नलाई फकाउनुहुन्‍छ।"},{"number":17,"verse":"तर अब ता तपाईं दुष्‍टताको कारण आफूले पाउनुपर्ने दण्‍ड भोग्‍दैहुनुहुन्‍छ। इन्‍साफ र न्‍यायले तपाईंलाई समातेका छन्।"},{"number":18,"verse":"होशियार हुनुहोस्, कसैले तपाईंलाई धनले नलोभ्‍याओस्, घूसले तपाईंलाई नभर्माओस्,"},{"number":19,"verse":"के तपाईंको सम्‍पत्ति अथवा तपाईंका सबै शक्तिशाली कोशिशले पनि, तपाईंलाई संकष्‍टबाट बचाइरहन सक्‍छ?"},{"number":20,"verse":"मानिसहरूलाई तिनीहरूका घरबाट घिस्‍स्‍याउनलाई रात परोस् भनी तपाईं इच्‍छा नगर्नुहोस्।"},{"number":21,"verse":"दुष्‍ट कामतिर नफर्कनुहोस्, जसलाई तपाईं दु:खको सट्टामा रुचाउनुहुन्‍छ।"},{"number":22,"verse":"“परमेश्‍वर त हामीभन्‍दा अति उच्‍च महिमामा रहनुहुन्‍छ, उहाँजस्‍तो शिक्षक को छ र?"},{"number":23,"verse":"कसले उहाँलाई उहाँको मार्ग तोकिदिएको छ, अथवा तपाईंले त गल्‍ती पो गर्नुभएको छ, भनी कसले उहाँलाई भनेको छ?"},{"number":24,"verse":"मानिसहरूले भजनद्वारा उहाँको कार्यको प्रशंसा गरेझैँ, तपाईंले पनि उहाँको कामको प्रशंसा गाउन नभुल्‍नुहोस्।"},{"number":25,"verse":"सबै मानिस-जातिले, यसलाई देखेका छन्, मानिसहरूले टाढ़ैबाट यसलाई हेर्छन्।"},{"number":26,"verse":"परमेश्‍वर कत्ति महान् हुनुहुन्‍छ त्‍यो हाम्रो समझभन्‍दा टाढ़ो छ, अथवा उहाँका वर्षहरू हाम्रो खोजीभन्‍दा पर छ।"},{"number":27,"verse":"“उहाँले समुद्रबाट पानीको थोपा खिँच्‍नुहुन्‍छ, र आफूले बनाउनुभएको मेघबाट झरी बर्साउनुहन्‍छ।"},{"number":28,"verse":"वृष्‍टिको मेघले मुसलधारा पानी बर्साउँछ, मानिस-जातिमाथि ती झरी भएर झर्छन्।"},{"number":29,"verse":"आकाशमा फैलिएको उड़िरहने बादल र आफ्‍नो वासस्‍थानबाट गर्जन पठाउनुहुने रहस्‍य कुन मानिसले जान्‍दछ र?"},{"number":30,"verse":"उहाँले कसरी आकाशका चारैतिर बिजुली पठाउनुहुन्‍छ, र समुद्रका गहिराइहरूचाहिँ अँध्‍यारो नै रहन्‍छन्।"},{"number":31,"verse":"यसरी उहाँले जाति-जातिहरूको पोषण गर्नुहुन्‍छ, र तिनीहरूलाई प्रशस्‍त गरी खानेकुरा दिनुहुन्‍छ।"},{"number":32,"verse":"उहाँले बिजुली-वाणलाई आफ्‍नो हातमा लिनुहुन्‍छ, र सीधै निशानामा प्रहार गर्न अह्राउनुहुन्‍छ।"},{"number":33,"verse":"उहाँको गर्जनले आउँदो आँधीबेहरीको सूचना दिन्‍छ, गाईबस्‍तुले पनि त्‍यसको आगमनको ज्ञान दिन्‍छ।”"}]}
{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":28,"verses":[{"number":1,"verse":"( ज्ञानको निम्ति मानिसको खोजी) “चाँदीका खानीहरू हुन्‍छन् र सुन विशुद्ध गर्ने ठाउँहरू छन्।"},{"number":2,"verse":"जमिनबाट फलाम निकाल्‍ने स्‍थानहरू छन् र काँचो धातु गलाएर तामा निकालिन्‍छ।"},{"number":3,"verse":"मानिसले अन्‍धकारलाई शेष गरिदिन्‍छ, ऊ पृथ्‍वीको गहिरोभित्र अँध्‍यारोमा खनिजको खोजी गर्छ।"},{"number":4,"verse":"मानिसहरू बसेका ठाउँभन्‍दा धेरै टाढ़ामा, अथवा मानिसहरूका खुट्टाले नटेकेको ठाउँमा उसले खानीमा तल जाने प्‍वालहरू खन्‍छ, त्‍यहीँ ऊ एकान्‍तमा, डोरीमा झुण्‍डिएर सुरुङमा काम गर्छ।"},{"number":5,"verse":"अन्‍न उम्रने माटोलाई आगोमा परिवर्तन गरिन्‍छ।"},{"number":6,"verse":"त्‍यसका चट्टानहरूबाट नीर निस्‍कन्‍छ र त्‍यसको धूलोमा सुनका कण हुन्‍छन्।"},{"number":7,"verse":"कुनै शिकारी-पक्षीले त्‍यहाँ जाने बाटो चिन्‍दैन अनि बाजको तीखो आँखाले पनि त्‍यो देखेको हुँदैन।"},{"number":8,"verse":"रवाफिला पशुले त्‍यसमाथि टेक्‍दैनन्, कुनै सिंह पनि त्‍यहाँ पस्‍दैन।"},{"number":9,"verse":"मानिसले आफ्‍नो हातले कड़ा ढुङ्गा काट्दछ, र पहाड़हरूका फेदलाई उदाङ्ग बनाउँछ।"},{"number":10,"verse":"त्‍यसले चट्टानमा सुरुङ खन्‍दछ, त्‍यसले बहुमूल्‍य पत्‍थरहरू देख्‍तछ,"},{"number":11,"verse":"त्‍यसले खोलाका मूलहरू खोज्‍दछ, र जमिनभित्र भएका गाड़धनहरू निकाल्‍दछ।"},{"number":12,"verse":"“तर बुद्धिचाहिँ कहाँ पाइन्‍छ? समझशक्तिको मूल कहाँ छ?"},{"number":13,"verse":"मानिसले त्‍यसको मूल्‍य थाहा पाउँदैन, जीवित मानिसहरूको देशमा त्‍यो पाइँदैन।"},{"number":14,"verse":"महासागरको गहिराइले भन्‍दछ, ‘त्‍यो मसँग छैन’। अनि समुद्र भन्‍दछ, ‘त्‍यो मसित छैन’।"},{"number":15,"verse":"निखुर सुनले त्‍यो किन्‍न सकिँदैन, न त चाँदीसँग त्‍यसको मोल गर्न सकिन्‍छ।"},{"number":16,"verse":"ओपीरको सुनले त्‍यो किन्‍न सकिँदैन अथवा बहुमूल्‍य आनिक्‍स वा नीरसित त्‍यो किन्‍न सकिँदैन।"},{"number":17,"verse":"सुन र स्‍फटिकसँग त्‍यसको तुलना गर्न सकिँदैन, न त निखुर सुनको गहनासित त्‍यो साट्न सकिन्‍छ।"},{"number":18,"verse":"मूगा र बिल्‍लौरको ता कुरै गर्नुपर्दैन, बुद्धिको मूल्‍य मानिकभन्‍दा धेरै हुन्‍छ।"},{"number":19,"verse":"कूश देशको पुष्‍पराज त्‍यसको बराबर हुन सक्‍दैन। निखुर सुनले त्‍यो किन्‍न सकिँदैन।"},{"number":20,"verse":"“तब बुद्धि कहाँबाट आउँछ? र समझशक्तिको मूल कहाँ छ?"},{"number":21,"verse":"संसारको कुनै जीवित प्राणीले त्‍यो देख्‍न सक्‍दैन, आकाशको पक्षीबाट पनि त्‍यो लुकाइएको हुन्‍छ।"},{"number":22,"verse":"विनाश र मृत्‍युले भन्‍दछन्, ‘हामीले ता सुनेका मात्र हौं’।"},{"number":23,"verse":"परमेश्‍वरले त्‍यसको चाल बुझ्‍नुहुन्‍छ, उहाँले मात्र त्‍यो कहाँ बस्‍छ जान्‍नुहुन्‍छ।"},{"number":24,"verse":"किनभने उहाँले पृथ्‍वीको पल्‍लो छेउसम्‍म देख्‍नुहुन्‍छ, र उहाँले आकाशमुनिका सबै कुरालाई निरीक्षण गर्नुहुन्‍छ।"},{"number":25,"verse":"जब परमेश्‍वरले बतासलाई शक्ति दिनुभयो, र समुद्रको सिमाना बाँधिदिनुभयो,"},{"number":26,"verse":"जब उहाँले वृष्‍टिको हद तोकिदिनुभयो, र बिजुली बज्रको मार्ग तोकिदिनुभयो।"},{"number":27,"verse":"त्‍यस बेला उहाँले बुद्धिलाई देखेर त्‍यसलाई जाँच्‍नुभयो। उहाँले त्‍यसलाई विचार गर्नुभयो, र त्‍यसको भेद बुझ्‍नुभयो।"},{"number":28,"verse":"अनि उहाँले मानिसलाई भन्‍नुभयो, ( ; ; ) परमेश्‍वरको डर नै बुद्धि हो र दुष्‍टताबाट अलग रहनु समझशक्ति हो।”"}]}
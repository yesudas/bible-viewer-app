{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":42,"verses":[{"number":1,"verse":"( अय्यूबको पश्‍चात्ताप) तब अय्‍यूबले यसो भनेर परमप्रभुलाई जवाफ दिए:"},{"number":2,"verse":"“तपाईं सबै कुरा गर्न सक्‍नुहुन्‍छ भनी म जान्‍दछु, तपाईंका कुनै योजना पनि बिफल गर्न सकिँदैन।"},{"number":3,"verse":"तपाईंले सोध्‍नुभयो, ‘ज्ञानैविना ( ) मेरा सल्‍लाहलाई कसले धमिलो बनाउँछ?’ निश्‍चय मैले त आफैले नजानेका महान् कामहरूका विषयमा कुरा गरेको छु, मैले जान्‍न नसक्‍ने साह्रै अचम्‍मका कुराहरू।"},{"number":4,"verse":"“तपाईंले भन्‍नुभयो, ‘अब ध्‍यानसित सुन्, र म तँसँग बोल्‍नेछु, ( ) म तँलाई प्रश्‍न गर्छु, र तैंले मलाई उत्तर दिनेछस्।’"},{"number":5,"verse":"मेरा कानहरूले तपाईंका बारेमा सुनेका मात्र थिए, तर अब ता म तपाईंलाई आफ्‍नै आँखाले देख्‍दछु।"},{"number":6,"verse":"यसैकारण म आफूलाई तुच्‍छ ठान्‍छु, अनि धूलो र खरानीमा बसेर म पश्‍चात्ताप गर्दछु।”"},{"number":7,"verse":"( अय्‍यूबको सुदिन) जब परमप्रभु अय्‍यूबसित बोलिसक्‍नुभयो तब उहाँले एलीपज तेमानीलाई भन्‍नुभयो, “तँ र तेरा दुई मित्रहरूसँग म क्रोधित भएको छु, किनभने मेरो दास अय्‍यूबले मेरो विषयमा भनेझैँ तिमीहरूले भन्‍नुपर्ने ठीक कुरा भनेनौ।"},{"number":8,"verse":"यसैले अब सात वटा साँढ़े र सात वटा भेड़ा लिएर मेरो दास अय्‍यूबकहाँ जाऊ, र तिमीहरू आफ्‍ना निम्‍ति होमबलि चढ़ाऊ, र त्‍यसले तिमीहरूका निम्‍ति अन्‍तर्बिन्‍ती चढ़ाउनेछ। म त्‍यसको प्रार्थना सुन्‍नेछु अनि तिमीहरूको मूर्खताअनुसार तिमीहरूसित व्‍यवहार गर्नेछैन, किनभने अय्‍यूबले झैँ मेरो विषयमा भन्‍नुपर्ने कुरा तिमीहरूले बोलेनौं।”"},{"number":9,"verse":"तब एलीपज तेमानी, बिल्‍दद शुही र सोपर नमातीले परमप्रभुको आज्ञाअनुसार गरे, र आफ्‍ना मित्रहरूका निम्‍ति अय्‍यूबले अन्‍तर्बिन्‍ती गरिदिँदा परमप्रभुले अय्‍यूबको प्रार्थना ग्रहण गर्नुभयो।"},{"number":10,"verse":"यसरी अय्‍यूबले आफ्‍ना मित्रहरूका निम्‍ति प्रार्थना गरेपछि परमप्रभुले अय्‍यूबको सुदिन फर्काइदिनुभयो, र तिनका सबै धन-सम्‍पत्ति पहिलेको भन्‍दा दुई गुणा बढ़ाइदिनुभयो। ( )"},{"number":11,"verse":"त्‍यसपछि अय्‍यूबका सबै दाजुभाइ, दिदी-बहिनीहरू र तिनका अघिका परिचित मानिसहरू आएर तिनीसित तिनको घरमा भोज गरे, र परमप्रभुले तिनीमाथि ल्‍याउनुभएका सबै दुर्दशाहरूका निम्‍ति तिनीहरूले तिनलाई समवेदना र सान्‍त्‍वना प्रकट गरे। अनि हरेकले तिनलाई एक-एक टुक्रा चाँदी र एउटा-एउटा सुनको औँठी दिए।"},{"number":12,"verse":"त्‍यसबाहेक परमप्रभुले अय्‍यूबको जीवनको पछिल्‍लो समयलाई अघिल्‍लो समयभन्‍दा बढ़ी आशिष् दिनुभयो। तिनका चौध हजार भेड़ा, छ हजार ऊँट, हजार हल गोरु र एक हजार गधा थिए।"},{"number":13,"verse":"तिनका सात छोरा र तीन छोरी भए।"},{"number":14,"verse":"तिनले जेठीको नाउँ यमीमा, माहिलीको नाउँ कसीआ र कान्‍छीको नाउँ केरेन-हप्‍पूक राखे।"},{"number":15,"verse":"सारा देशमा अय्‍यूबका छोरीहरू जत्तिकै सुन्‍दरी अरू कोही थिएनन् अनि तिनका पिताले तिनीहरूलाई तिनीहरूका दाजुभाइसरह पैतृक-अधिकारको हिस्‍सा दिए।"},{"number":16,"verse":"त्‍यसपछि अय्‍यूब अरू एक सय चालीस वर्षसम्‍म बाँचे। तिनले आफ्‍ना छोराहरू, र चार पुस्‍ता र खनातिसम्‍म देखे।"},{"number":17,"verse":"आखिरमा तिनी पूरा बुढ़ेसकालमा दीर्घायु भएर मरे।"}]}
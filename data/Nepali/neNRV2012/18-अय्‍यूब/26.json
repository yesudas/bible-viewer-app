{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":26,"verses":[{"number":1,"verse":"( अय्यूबले परमेश्‍वरको सर्वाधिकारलाई वर्णन गरेका) तब अय्‍यूबले जवाफ दिए:"},{"number":2,"verse":"“शक्तिहीन मानिसलाई तपाईंले के सहायता गर्नुभयो, निर्बल हातलाई तपाईंले कसरी बचाउनुभयो?"},{"number":3,"verse":"बुद्धि नभएका मानिसलाई तपाईंले के सल्‍लाह दिनुभयो, अनि तपाईंले कुन ठूलो अन्‍तर्ज्ञान प्रदर्शन गर्नुभयो?"},{"number":4,"verse":"यस्‍ता कुरा गर्न तपाईंलाई कसले उक्‍सायो? अनि तपाईंको मुखबाट कसको आत्‍माले बोल्‍यो?"},{"number":5,"verse":"“मरेकाहरूका आत्‍मा गहिरो वेदनामा छन्, पानी मुनि भएकाहरू र त्‍यहाँका बासिन्‍दाहरू सबैलाई त्रासले छाएको छ।"},{"number":6,"verse":"मृत्‍यु परमेश्‍वरको अघि नाङ्गो छ र विनाश उदाङ्गै भएको छ।"},{"number":7,"verse":"उहाँले खाली ठाउँमा उत्तरीय आकाशलाई फैलाउनुहुन्‍छ, र शून्‍यतामा पृथ्‍वीलाई झुण्‍ड्याउनुहुन्‍छ।"},{"number":8,"verse":"उहाँले पानीलाई बादलको थुप्रोमा बन्‍द गरी राख्‍नुहुन्‍छ, तापनि तिनको भारले मेघहरू फुटेर निस्‍कँदैनन्।"},{"number":9,"verse":"आफ्‍ना बादलहरू फैलाएर उहाँले पूर्णिमाको चन्‍द्रमालाई ढाक्‍नुहुन्‍छ।"},{"number":10,"verse":"उज्‍यालो र अँध्‍यारोको बीचको सिमानामा उहाँले पानीको सतहमा क्षितिजलाई स्‍थिर राख्‍नुभएको छ।"},{"number":11,"verse":"उहाँको हप्‍काइमा आकाशका खम्‍बाहरू काम्‍छन्, र डरले विस्‍मित हुन्‍छन्।"},{"number":12,"verse":"आफ्‍नो बलियो बाहुले उहाँले समुद्रलाई साम्‍य गराउनुभयो, र आफ्‍नो बुद्धिले राहाबलाई टुक्रा-टुक्रा पार्नुभयो।"},{"number":13,"verse":"उहाँको सासमा आकाश सफा भयो, वेगले भागिरहेको सर्पलाई उहाँको हातले छेड्नुभयो।"},{"number":14,"verse":"यी ता उहाँको शक्तिको एक छेउ मात्र हुन्, हामीले सुन्‍ने उहाँको मधुर सोर कति मधुरो छ। तब उहाँको शक्तिको गर्जन कसले बुझ्‍न सक्‍छ र?”"}]}
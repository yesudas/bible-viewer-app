{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":38,"verses":[{"number":1,"verse":"( परमेश्‍वरले अय्यूबलाई तिनको मूर्खता जनाउनुभएको) तब परमप्रभुले अय्‍यूबलाई आँधीबेहरीबाट यसरी जवाफ दिनुभयो:"},{"number":2,"verse":"“यो को हो जसले मूर्ख कुराहरू गरेर मेरो सल्‍लाहलाई धमिल्‍याउन खोज्‍छ?"},{"number":3,"verse":"तेरो कम्‍मर कसेर मर्दझैँ खड़ा हो, म तँलाई सवाल गर्छु, र तैंले मलाई जवाफ दे।"},{"number":4,"verse":"पृथ्‍वीको जग मैले बसाल्‍दा तँ कहाँ थिइस्? तैंले बुझ्‍छस् भने मलाई बता।"},{"number":5,"verse":"त्‍यसको नाप कसले ठहरायो? तैंले ता जान्‍नुपर्ने! कसले त्‍यसमा नापको डोरी टाँग्‍यो?"},{"number":6,"verse":"त्‍यसलाई थाम्‍ने खम्‍बाहरू कहाँ अड़्याइएका छन्? त्‍यसको जगको ढुङ्गा कसले बसाल्‍यो?"},{"number":7,"verse":"जब त्‍यस दिनको मिरमिरे उज्‍यालोमा ताराहरूले एकसाथ गाए, र स्‍वर्गदूतहरू रमाहटले कराए।"},{"number":8,"verse":"समुद्र पृथ्‍वीको गर्भबाट फुटेर निस्‍कँदा ( ) त्‍यसलाई रोक्‍न कसले ढोकाहरू बन्‍द गर्‍यो?"},{"number":9,"verse":"जब मैले त्‍यसलाई बादलको कम्‍बलले ढाकें, र बाक्‍लो कुइरोले त्‍यसलाई लपेटें।"},{"number":10,"verse":"त्‍यसका ढोकाहरू र आग्‍लाहरू ठीक ठाउँमा राखेर, जब मैले त्‍यसका सिमाना ठहराएँ,"},{"number":11,"verse":"र मैले भने, ‘यतिसम्‍म मात्र तँ आउन सक्‍छस्, अरू यता आउन सक्दैनस्, तेरा शक्तिशाली छालहरू यही नै रोकिनुपर्छ’।"},{"number":12,"verse":"तेरो जीवनकालमा के तैंले कहिल्‍यै बिहानीलाई आज्ञा गरेको छस्? अथवा प्रभातलाई त्‍यसको ठाउँ देखाएको छस्?"},{"number":13,"verse":"र यसले पृथ्‍वीको छेउ समातेर दुष्‍टहरूलाई त्‍यहाँबाट हटाउन त्‍यसलाई हल्‍लाओस्?"},{"number":14,"verse":"माटोले टाँचाको मुन्‍तिर आकार लिएजस्‍तै पृथ्‍वीले आकार धारण गर्छ, त्‍यहाँका आकृति लुगाको जस्‍तै प्रष्‍ट देखिन्‍छन्।"},{"number":15,"verse":"दुष्‍टहरूलाई प्रकाश दिइँदैन र तिनीहरूका उठाइएका हात भाँचिन्‍छन्।"},{"number":16,"verse":"के तँ समुद्रको मूलहरूसम्‍म झरेको छस्? अथवा जानै नसकिने गहिराइमा हिँड़ेको छस्?"},{"number":17,"verse":"के मृत्‍युका मूल ढोकाहरू तँलाई प्रकट गरिएका छन्? के तैंले अँध्‍यारो ठाउँका ढोकाहरूलाई कहिल्‍यै देखेको छस्?"},{"number":18,"verse":"के तैंले पृथ्‍वीको विस्‍तृत फैलावटलाई बुझेको छस्? यी सबै तैंले जानेको भए मलाई बता।"},{"number":19,"verse":"ज्‍योतिको मुहान कता छ? र अन्‍धकार कहाँ वास बस्‍छ?"},{"number":20,"verse":"के तैंले तिनीहरू हरेकलाई तिनीहरूका ठहराएका सिमानामा लैजान सक्‍छस्? र तिनीहरूका घर जाने बाटो तँलाई थाहा छ?"},{"number":21,"verse":"नि:सन्‍देह तैंले यी सबै कुरा जान्‍दछस् होला, किनकि तँ जन्‍मिसकेको थिइस्! तँ कति धेरै वर्ष बाँचिसकिस्!"},{"number":22,"verse":"“के तँ हिउँको भण्‍डारमा पुगेको छस्? अथवा असिना थुपारेको स्‍थान तैंले देखेको छस्?"},{"number":23,"verse":"जो मैले विपत्तिको दिन, युद्ध र लड़ाइँको घड़ीको निम्‍ति जोगाएर राखेको छु।"},{"number":24,"verse":"कुन बाटोहरूदेखि बिजुली यताउता फैलिन्‍छ, अथवा पूर्वीय बतास पृथ्‍वीमा चारैतिर उड़ाइन्‍छ?"},{"number":25,"verse":"महावृष्‍टिको लागि कसले नहर खनेको छ? र तूफानको निम्‍ति बाटो कसले तयार गरेको छ?"},{"number":26,"verse":"निर्जन ठाउँमा उजाड़-स्‍थानलाई भिजाउनका निम्‍ति"},{"number":27,"verse":"उजाड़ र रूखो जमिनहरूलाई हरियोभरियो बनाउनलाई र सुक्‍खा जमिनमा घाँसहरू उमार्नलाई कसले बाटो तयार गर्‍यो?"},{"number":28,"verse":"के वृष्‍टिको कुनै बुबा छ? शीतको थोपालाई जन्‍माउने बुबा को हो?"},{"number":29,"verse":"कसको गर्भले हिउँलाई जन्‍मायो? आकाशबाट झर्ने तुसारोको आमाचाहिँ को हो?"},{"number":30,"verse":"कहिले पानी ढुङ्गाजस्‍तै कड़ा बन्‍दछ, कहिले गहिरो महासागरको सतह जम्‍छ?"},{"number":31,"verse":"“के तँ किरकिटी ताराहरूलाई बाँध्‍न सक्‍छस्? ( ; ) अथवा मृगशिराको पुञ्‍जलाई फुकाल्‍न सक्‍छस्?"},{"number":32,"verse":"के तैंले ग्रह नक्षत्रहरूलाई तिनका ऋतु-ऋतुमा निकाल्‍न सक्‍छस्? अथवा सप्‍तर्षि-तारा र तिनका दललाई डोर्‍याउन सक्‍छस्?"},{"number":33,"verse":"आकाशको शासन गर्ने नियमहरूलाई के तैंले जानेको छस्? पृथ्‍वीको प्राकृतिक नियमहरूलाई तैंले ठहराउन सक्‍छस्?"},{"number":34,"verse":"र आफूलाई पानीको भलले ढाक्‍न सक्‍छस्?"},{"number":35,"verse":"के तैंले बिजुलीलाई तिनीहरूको मार्गमा पठाउँछस्? के तिनीहरूले ‘हामी यहाँ छौं’ भनी तँलाई भन्‍छन् र?"},{"number":36,"verse":"कसले हृदयलाई बुद्धि दियो? अथवा मनलाई समझदारी दियो?"},{"number":37,"verse":"को यस्‍तो बुद्धिमानी छ जसले मेघलाई गन्‍न सक्‍छ? र आकाशमा भएको पानीको भण्‍डारलाई रित्त्याउँछ?"},{"number":38,"verse":"कहिले धूलो माटो कड़ा हुन्‍छ, र माटोको डल्‍ला एकसाथ टाँसेर बस्‍छ?"},{"number":39,"verse":"“के सिंहनीको निम्‍ति तैंले शिकार खोजिदिन्‍छस्? र सिंहको भोकलाई तैंले तृप्‍त पार्न सक्‍छस्?"},{"number":40,"verse":"जब तिनीहरू आफ्‍नो ओड़ारमा ढुकिबस्‍छन्, अथवा आफू लुकेको ठाउँमा पर्खिरहेका हुन्‍छन्?"},{"number":41,"verse":"कागका बचेराहरूले खानेकुराको अभावमा परमेश्‍वरको पुकारा गर्दा, कसले कागलाई त्‍यसको आहार जुटाइदिन्‍छ?”"}]}
{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":7,"verses":[{"number":1,"verse":"( परमेश्‍वरसँग अय्यूबको प्रतिवाद) के पृथ्‍वीमा मानिसले कठिन कार्य गर्नुपर्दैन? अनि के त्‍यसका दिनहरू ज्‍यालामा काम गर्नेहरूका जस्‍तै छैनन् र?"},{"number":2,"verse":"बेलुकीको शीतल छाया खोज्‍ने दासले झैँ अथवा आफ्‍नो ज्‍यालाको निम्‍ति उत्‍सुकतापूर्वक पर्खिरहने नोकरझैँ,"},{"number":3,"verse":"यस्‍तै व्‍यर्थका महिना मेरा भाग भएका छन्, दु:खका रातहरू मेरो निम्‍ति ठहराइएका छन्।"},{"number":4,"verse":"जब म ढल्‍कन्‍छु, तब म विचार गर्दछु, कहिले उज्‍यालो हुन्‍छ, र म उठूँ? रात लामो हुन्‍छ र मिरमिरे उज्‍यालो नहोउञ्‍जेल, म यताउता छटपटाइरहन्‍छु।"},{"number":5,"verse":"मेरो शरीर कीरै-कीराले र पाप्राले भरिएको छ, र मेरो छालामा चिराचिरा परेर पीप निस्‍कन्‍छ।"},{"number":6,"verse":"जुलाहाको थुरीभन्‍दा चाँड़ो मेरा दिन बित्‍छन्, मेरा दिनहरू आशाविना अन्‍त हुन्‍छन्।"},{"number":7,"verse":"हे परमेश्‍वर, मेरो जीवन ता हावाको एक झोँक्‍का मात्र हो भनी सम्‍झनुहोस्। मैले फेरि सुदिन देख्‍न पाउनेछैनँ।"},{"number":8,"verse":"अहिले मलाई देख्‍ने आँखाले फेरि कहिल्‍यै देख्‍नेछैन, तपाईंले मलाई खोज्‍नुहुनेछ, तर म लोप भइहाल्‍नेछु।"},{"number":9,"verse":"जसरी बादल फाटेर छताछुल्‍ल र लोप हुन्‍छ, त्‍यसरी नै चिहानमा ( हिब्रू: पातालमा) जाने फेरि कहिल्‍यै फर्कनेछैन।"},{"number":10,"verse":"त्‍यो फेरि कहिल्‍यै घरमा फर्केर आउँदैन, अनि त्‍यसलाई चिन्‍नेहरूले त्‍यसलाई बिर्सनेछन्।"},{"number":11,"verse":"“यसकारण म चूप लागि बस्‍नेछैनँ, मेरो मनको पीरमा म बोल्‍नेछु, मेरो प्राणको व्‍याकुलतामा म उजूर गर्नेछु,"},{"number":12,"verse":"के म समुद्र हुँ? अथवा समुद्रको भयानक जन्‍तु हुँ? र तपाईं मलाई पहराको निगरानीमा राख्‍नुहुन्‍छ?"},{"number":13,"verse":"मेरो ओछ्यानमा म सान्‍त्‍वना पाउँछु, र निद्राले मलाई मेरो कष्‍टबाट छुटकारा दिन्‍छ भनी जब म सम्‍झन्‍छु,"},{"number":14,"verse":"तब तपाईंले मलाई सपनाले तर्साउनुहुन्‍छ, र दर्शनहरूद्वारा तपाईं मलाई डर देखाउनुहुन्‍छ।"},{"number":15,"verse":"यसरी म यो मेरो शरीरभन्‍दा निमोठ्याई र मृत्‍युलाई रुचाउँछु।"},{"number":16,"verse":"म मेरो जीवनलाई घृणा गर्दछु, बाँचिरहने मेरो इच्‍छा छैन। मलाई छोड़िदिनुहोस्, किनभने मेरो जीवनको अर्थ छैन।"},{"number":17,"verse":"“मानिस के हो र तपाईं त्‍यसको यति धेरै ख्‍याल गर्नुहुन्‍छ? ( ; ) अनि तपाईं त्‍यसको यति धेरै फिक्री गर्नुहुन्‍छ?"},{"number":18,"verse":"बिहानैपिच्‍छे त्‍यसलाई तपाईं परीक्षा गर्नुहुन्‍छ? अथवा प्रतिक्षण त्‍यसको जाँच गर्नुहुन्‍छ?"},{"number":19,"verse":"के एक क्षण पनि तपाईं मबाट अन्‍त कतै हेर्नुहुन्‍न? अथवा मलाई एकलै छोड्नुहुन्‍न।"},{"number":20,"verse":"हे मानिसहरूका हृदय जाँच्‍नुहुने, यदि मैले पाप गरेको भए, मैले कसरी तपाईंको हानि गरें त? तपाईंले किन मलाई आफ्‍नो निशाना बनाउनुभयो? के म तपाईंको निम्‍ति बोझ भएको छु?"},{"number":21,"verse":"तपाईं किन मेरो अपराध माफ गर्नुहुन्‍न र मेरा पाप क्षमा गर्नुहुन्‍न? किनकि चाँड़ै म चिहानमा सुतिजानेछु, तपाईंले मलाई खोज्‍नुहुँदा पनि मलाई पाउनुहुनेछैन।”"}]}
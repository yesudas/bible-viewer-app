{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":4,"verses":[{"number":1,"verse":"( अय्यूबलाई एलीपजको हप्की) तब एलीपज तेमानीले जवाफ दिए:"},{"number":2,"verse":"“यदि कसैले तपाईंसित कुरा गर्ने आँट गर्‍यो भने, के तपाईं अधीर बन्‍नुहुन्‍छ? तर को नबोली बस्‍न सक्‍ला?"},{"number":3,"verse":"सम्‍झनुहोस्, तपाईंले कसरी धेरैलाई शिक्षा दिनुभयो, निर्बल हातलाई तपाईंले कसरी बलिया पार्नुभएको छ।"},{"number":4,"verse":"ठक्‍कर खानेहरू तपाईंका वचनले सम्हालिए, र तपाईंले निर्बल घुँड़ाहरूलाई बल दिनुभयो।"},{"number":5,"verse":"तर अब सङ्कष्‍ट तपाईंमाथि आइलाग्‍यो र तपाईं निरुत्‍साहित हुनुहुन्‍छ। यसले प्रहार गर्दा तपाईं हरेस खानुहुन्‍छ।"},{"number":6,"verse":"के तपाईंको धर्म नै तपाईंको निम्‍ति भरोसा र तपाईंको निर्दोष जीवन तपाईंको निम्‍ति आशा हुनुपर्दैन र?”"},{"number":7,"verse":"“किनभने सोच्‍नुहोस्: कुनै निर्दोष मानिस कहिल्‍यै नाश भएको छ? सोझो मानिसले कहाँ कष्‍ट पाएको तपाईंले देख्‍नुभएको छ?"},{"number":8,"verse":"मैले देखेको छु, कि अधर्म जोत्‍ने र दु:ख छर्नेहरूले, आफैले छरेको कुराको कटनी गर्छन्।"},{"number":9,"verse":"परमेश्‍वरको सासले तिनीहरू ध्‍वंस हुन्‍छन्, र उहाँको क्रोधको रापले तिनीहरू नष्‍ट हुन्‍छन्।"},{"number":10,"verse":"सिंहहरू गर्जून् र घुरून् तापनि ठूला सिंहहरूका दाँत भाँचिन्‍छन्"},{"number":11,"verse":"शिकारको अभावले सिंह मासिन्‍छ, अनि सिंहनीका डमरुहरू छरपष्‍ट हुन्‍छन्।"},{"number":12,"verse":"“एउटा कुरा सुस्‍त-सुस्‍त मेरो कानमा आयो, र त्‍यसको कानेखुसी मेरो कानले सुन्‍यो।"},{"number":13,"verse":"रातका बेचैन सपनाहरूमा, ( ) जब मानिसहरू घोर निद्रामा परेका हुन्‍छन्,"},{"number":14,"verse":"त्रास र थरहरीले मलाई पक्रे, र मेरा हाड़हरूलाई कमायो।"},{"number":15,"verse":"एउटा आत्‍मा मेरो छेउ भएर गयो, र मेरो शरीरको रौँ खड़ा भयो।"},{"number":16,"verse":"त्‍यो रोयो, तर त्‍यो के हो मैले ठम्‍याउन सकिनँ, एउटा आकार मेरो आँखाकोअघि खड़ा भयो। यसो भन्‍ने एउटा मधुर सोर मैले सुने—"},{"number":17,"verse":"‘के मरणशील मानिस परमेश्‍वरभन्‍दा बढ़ी धर्मी ठहर्न सक्‍छ? के कुनै प्राणी आफ्‍ना सृष्‍टिकर्ताभन्‍दा पवित्र हुन सक्‍छ?"},{"number":18,"verse":"यदि परमेश्‍वरले आफ्‍नै सेवकहरूमाथि भरोसा गर्नुभएन भने, र आफ्‍नै दूतहरूलाई भूल गरेको दोष लगाउनुभयो भनेता,"},{"number":19,"verse":"माटोका घरमा बस्‍नेमाथि झन् बढ़ी दोष किन भेट्टाउनुहुन्‍न? जसको आधार ता धूलो नै हो, जो सानो पुतलीझैँ कुल्‍चीमिल्‍ची पारिन सक्छ।"},{"number":20,"verse":"तिनीहरू बिहानदेखि बेलुकासम्‍म चकनाचूर पारिन्‍छन्, कसैले थाहा नपाई तिनीहरू नाश हुन्‍छन्।"},{"number":21,"verse":"के तिनीहरूका पालका डोरीहरू माथि तानिएका छैनन् र? यसरी तिनीहरू ज्ञानविना नै मर्छन्?’"}]}
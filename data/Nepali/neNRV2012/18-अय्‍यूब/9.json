{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":9,"verses":[{"number":1,"verse":"( परमेश्‍वरलाई जवाफ दिन अय्यूबको असमर्थता) अय्‍यूबले जवाफ दिए:"},{"number":2,"verse":"निश्‍चय नै यो सत्‍य हो भनी म जान्‍दछु, ( ) तर परमेश्‍वरको अघि कुनै मानिसले आफूलाई कसरी धर्मी ठहराउन सक्‍छ?"},{"number":3,"verse":"यदि कुनै मानिसले परमेश्‍वरसित बहस गर्न इच्‍छा गर्‍यो भने, त्‍यसले हजारमा एउटा प्रश्‍नको जवाफ दिन सक्‍दैन।"},{"number":4,"verse":"उहाँ ज्ञानी हुनुहुन्‍छ, उहाँ शक्तिशाली हुनुहुन्‍छ। उहाँको प्रतिरोध गरी जिद्दी गरेर कुन मानिस बाँच्‍न सकेको होला?"},{"number":5,"verse":"उहाँले पर्वतहरूलाई तिनीहरूले थाहै नपाई सार्नुहुन्‍छ, र क्रोधमा तिनीहरूलाई पल्‍टाउनुहुन्‍छ।"},{"number":6,"verse":"उहाँले पृथ्‍वीलाई त्‍यसका ठाउँबाट हल्‍लाउनुहुन्‍छ, र त्‍यसका सबै जगहरू काम्‍छन्।"},{"number":7,"verse":"उहाँले सूर्यलाई उदय नहुने आज्ञा गर्नुहुन्‍छ र ताराहरूका प्रकाशलाई बन्‍द गर्नुहुन्‍छ।"},{"number":8,"verse":"उहाँले नै हो आकाश फिँजाउनुभएको, र उहाँ नै समुद्रका छालहरूमाथि हिँड्नुहुन्‍छ।"},{"number":9,"verse":"उहाँले सप्‍तर्षि, मृगशिरा र किरकिटी ताराहरू ( ; ) र दक्षिणका तारागण बनाउनुभयो।"},{"number":10,"verse":"महान् र अथाह कार्यहरू, अनगन्‍ती आश्‍चर्यका कामहरू उहाँ गर्नुहुन्‍छ।"},{"number":11,"verse":"उहाँ मेरो छेउबाट भएर जानुहुन्‍छ, म उहाँलाई देख्‍न सक्‍दिनँ, उहाँ आफ्‍नो बाटो लाग्‍नुहुँदा मलाई थाहै हुँदैन।"},{"number":12,"verse":"उहाँले खोस्‍नुभयो भने कसले उहाँलाई रोक्‍न सक्‍छ? तपाईं के गर्दैहुनुहुन्‍छ भनी कसले उहाँलाई सोध्‍न सक्‍छ?"},{"number":13,"verse":"परमेश्‍वरले आफ्‍नो क्रोध शान्‍त गर्नुहुन्‍न, राहाबका सहयोगीहरू उहाँका खुट्टामा निहुरन्‍छन्।"},{"number":14,"verse":"यसो हो भने, म कसरी उहाँसित झगड़ा गर्न सक्‍छु, अथवा उहाँसित विवाद गर्न म कसरी शब्‍दहरू पाउन सक्‍छु?"},{"number":15,"verse":"म निर्दोष भए तापनि उत्तरै दिन सक्‍दिनँ, मलाई दोषी ठहराउनुहुनेसँग म कृपाको निम्‍ति बिन्‍ती मात्र गर्न सक्‍छु।"},{"number":16,"verse":"उहाँलाई मैले बोलाउँदा उहाँ आउनुभए तापनि उहाँले मेरो उजूर सुन्‍नुहुन्‍छ भनी म विश्‍वासै गर्न सक्‍दिनँ।"},{"number":17,"verse":"उहाँले मलाई आँधीद्वारा पिस्‍नुहुन्‍छ। विनाकारण मेरा चोटहरू बढ़ाउनुहुन्‍छ।"},{"number":18,"verse":"उहाँले पुन: सास फेर्न पनि दिनुहुन्‍न, तर आपद्-विपद्ले मेरो मन व्‍याकुल पार्नुहुन्‍छ।"},{"number":19,"verse":"यदि यो सामर्थ्‍यको कुरा हो भने, उहाँ महान् हुनुहुन्‍छ, र यदि यो इन्‍साफको कुरा हो भने, उहाँलाई कसले बोलाउन सक्‍छ?"},{"number":20,"verse":"म निर्दोष भए तापनि मेरै मुखले मलाई दोषी ठहराउँछ। म निरपराधी भए तापनि यसले मलाई दोषी घोषणा गर्नेछ।"},{"number":21,"verse":"“यद्यपि म निर्दोष छु, तापनि म आफ्‍नो निम्‍ति केही वास्‍ता गर्दिनँ, म आफूलाई घृणा गर्दछु।"},{"number":22,"verse":"तर कुरो त एउटै छ, यसैकारण म भन्‍दछु, ‘उहाँले निर्दोष र दुष्‍ट दुवैलाई नष्‍ट गर्नुहुन्‍छ।’"},{"number":23,"verse":"जब विपत्तिले एक्‍कासि मृत्‍यु ल्‍याउँछ, उहाँले निर्दोषको दशामाथि ठट्टा गर्नुहुन्‍छ।"},{"number":24,"verse":"जब जमिन दुष्‍टहरूको हातमा पर्छ, उहाँले सबै न्‍यायकर्ताहरूका आँखा बन्‍द गरिदिनुहुन्‍छ। अथवा त्‍यो गर्नुहुने उहाँ हुनुहुन्‍न भने त को हो?"},{"number":25,"verse":"मेरो आयु धावकभन्‍दा पनि वेगसित दौड़न्‍छ, कुनै हर्षको झल्‍कोविना नै त्‍यो बित्‍दै जाँदैछ।"},{"number":26,"verse":"निगालाको डुङ्गाजस्‍तै ती चाँड़ो बगेर जान्‍छन्, चीलहरू आफ्‍नो शिकारमाथि वेगले झम्‍टेझैँ।"},{"number":27,"verse":"म आफ्‍ना दु:ख बिर्सनेछु, म खुशीको अनुहार देखाएर हाँस्‍नेछु, भनी मैले भने तापनि,"},{"number":28,"verse":"मैले भोग्‍नुपर्ने सबै दु:खदेखि म डराउँछु, म जान्‍दछु कि तपाईंले मलाई निर्दोष ठहराउनुहुन्‍न।"},{"number":29,"verse":"म दोषी ठहरिसकेको छु भने, म किन व्‍यर्थमा परिश्रम गरौं?"},{"number":30,"verse":"मैले आफूलाई साबूनले नुहाएँ तापनि, अथवा सोडाले आफ्‍नो हात सफा गरी धोएँ भने,"},{"number":31,"verse":"तापनि तपाईं मलाई हिलैमा फाल्‍नुहुन्‍छ, र मेरा लुगाले पनि मलाई घृणा गर्नेछन्।"},{"number":32,"verse":"“उहाँ मजस्‍तै मानिस हुनुहुन्‍न, कि म उहाँलाई जवाफ दिन सकौं, अथवा अदालतमा हामी एउटा अर्काको सामना गर्न सक्‍छौं।"},{"number":33,"verse":"हाम्रा बीचमा कोही मध्‍यस्‍थ भए, हामी दुईमाथि हात राख्‍ने कोही भएता,"},{"number":34,"verse":"परमेश्‍वरको लाठो मेरो पीठबाट हटाउनुहुने कोही भएता यसरी उहाँको त्रास अबदेखि ममाथि आउनेथिएन।"},{"number":35,"verse":"तब म उहाँसँग नडराई बोल्‍ने थिएँ, तर अहिलेको यो अवस्‍थामा म सक्‍दिनँ।"}]}
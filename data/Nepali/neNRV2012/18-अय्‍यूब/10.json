{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":10,"verses":[{"number":1,"verse":"( आफ्‍नो दशामा अय्यूबको बिलौना) “मेरो जीवनलाई नै म घृणा गर्दछु। यसर्थ मेरो दु:ख नरोकी म पोखाउनेछु, र म मेरो मनको पीरमा बोल्‍नेछु,"},{"number":2,"verse":"म परमेश्‍वरलाई भन्‍नेछु: मलाई दोषी नठहराउनुहोस्, तर मेरो विरुद्धमा भएका तपाईंका अभियोग मलाई बताइदिनुहोस्,"},{"number":3,"verse":"के तपाईं आफ्‍नो सारा हातका कामलाई तुच्‍छ ठानी ममाथि अत्‍याचार गर्न खुशी हुनुहुन्‍छ, जब कि दुष्‍टहरूको योजनामा हाँस्‍नुहुन्‍छ।"},{"number":4,"verse":"के तपाईंका मानिसका जस्‍ता आँखा छन्? के तपाईं मरणशील मानिसझैँ देख्‍नुहुन्‍छ?"},{"number":5,"verse":"के तपाईंका दिन मरणशील मानिसका जस्‍तै छन्? अथवा तपाईंको आयु मानिसको जस्‍तै छ?"},{"number":6,"verse":"र तपाईं ममा दोष खोज्‍नुहुन्‍छ, र मेरा पापको खोजपत्ता गर्नुहुन्‍छ?"},{"number":7,"verse":"यद्यपि म निर्दोष छु अनि तपाईंको हातबाट कसैले मलाई बचाउन सक्‍दैन भनी तपाईं जान्‍नुहुन्‍छ।"},{"number":8,"verse":"“तपाईंकै हातले मेरो आकार बनाए अनि मलाई सृष्‍टि गरे, के अब फर्केर तपाईं मलाई नाश गर्नुहुन्‍छ?"},{"number":9,"verse":"यो कुरा सम्‍झनुहोस् कि तपाईंले नै मलाई माटोलाई झैँ आकार दिनुभयो, के अब मलाई धूलैमा परिणत गर्नुहुन्‍छ?"},{"number":10,"verse":"के तपाईंले मलाई दूधझैँ खन्‍याउनुभएको होइन? र दहीझैँ मलाई जमाउन लगाउनुभएको होइन?"},{"number":11,"verse":"के तपाईंले मलाई मासु र छालाले पहिर्‍याउनुएको होइन? र हड्डी र नसाहरूले मलाई गाँस्‍नुभएको होइन?"},{"number":12,"verse":"तपाईंले मलाई जीवन प्रदान गर्नुभयो, र आफ्‍नै निगाहमा मलाई राख्‍नुभयो, अनि मेरो आत्‍मालाई तपाईंकै ईश्‍वरीय अनुग्रहले रेखदेख गर्‍यो।"},{"number":13,"verse":"“तर यसलाई तपाईंले हृदयमा गुप्‍त राख्‍नुभयो, अनि म जान्‍दछु कि यो तपाईंको मनमा थियो,"},{"number":14,"verse":"यदि मैले पाप गरेको भए तपाईंले मलाई हेरिरहनुहुन्‍थ्‍यो, र मेरो दोषबाट मलाई तपाईंले छोड्नुहुनेथिएन।"},{"number":15,"verse":"म साँच्‍ची नै दुष्‍ट छु भने, मलाई धिक्‍कार होस्। म निर्दोष छु भने पनि मेरो शिर म खड़ा गर्न सक्‍दिनँ, किनभने लाजले भरिएर म मेरो कष्‍टमा झुकेको छु।"},{"number":16,"verse":"यदि म अभिमानी भए, सिंहझैँ तपाईं मलाई खोज्‍नुहुन्‍छ, र फेरि भयानक शक्तिले तपाईं मेरो सामना गर्नुहुन्‍छ।"},{"number":17,"verse":"तपाईं मेरो विरुद्धमा नयाँ साक्षी ल्‍याउनुहुन्‍छ, र मप्रति रीस बढ़ाउनुहुनेछ। मेरो विरुद्धमा तपाईंका लहर-लहर फौज आउनेछन्।"},{"number":18,"verse":"“तपाईंले किन मलाई गर्भबाट निकाल्‍नुभयो? म त्‍यहीँ नै खतम भएको र कुनै आँखाले पनि मलाई नदेखेको भए त हुनेथियो!"},{"number":19,"verse":"म हुँदै नभएको भए वा गर्भैबाट चिहानमा पुर्‍याएको भए हुनेथियो!"},{"number":20,"verse":"के मेरो छोटो जीवन बितिजाने समय भएन र?"},{"number":21,"verse":"अन्‍धकारको देशमा जान अघि, घनघोर अन्‍धकारको देशबाट कहिल्‍यै नफर्कनु अघि,"},{"number":22,"verse":"छायाहरू जम्‍मा हुने देश, अँध्‍यारो व्‍याप्‍त हुने देश, उज्‍यालोको किरणले प्रकाश नदिएको देश, निस्‍पट्ट अँध्‍यारोमा जान अघि, मबाट फर्कनुहोस् र केही क्षणको निम्‍ति म सुखी हुन सकूँ।”"}]}
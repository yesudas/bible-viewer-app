{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":35,"verses":[{"number":1,"verse":"एलीहूले भने:"},{"number":2,"verse":"“अय्‍यूब के यो न्‍यायसंगत छ? ‘परमेश्‍वरले मलाई सफाइ दिनुहुन्‍छ?’— भनी तपाईं भन्‍नुहुन्‍छ!"},{"number":3,"verse":"तापनि तपाईं उहाँलाई सोध्‍नुहुन्‍छ, यसबाट मलाई के लाभ, र पाप नगरेर मलाई के फाइदा हुन्‍छ?"},{"number":4,"verse":"“तपाईं र तपाईंका तीन जना मित्रहरूका विरुद्धमा म आफै बहस गर्नेछु।"},{"number":5,"verse":"माथि आकाशमा हेर्नुहोस् र विचार गर्नुहोस्, तपाईंको मास्‍तिरको बादललाई नियालेर हेर्नुहोस्।"},{"number":6,"verse":"तपाईंले पाप गर्नुभएको भए त्‍यसले ( ) उहाँलाई कसरी असर पार्छ? तपाईंका अधर्म जतिसुकै भए तापनि त्‍यसले उहाँलाई के हुने हो त?"},{"number":7,"verse":"तपाईं धर्मी हुनुभयो भने तपाईंले उहाँलाई के दिनुहुन्‍छ? अथवा तपाईंबाट उहाँलाई के लाभ हुन्‍छ र?"},{"number":8,"verse":"तपाईंका दुष्‍टताले ता तपाईंजस्‍तै मानिसलाई मात्र छुन्‍छ। तपाईंको धार्मिकताले ता मानिसका सन्‍तानलाई मात्र प्रभाव पार्छ।"},{"number":9,"verse":"“अत्‍याचारको भारमा परेर मानिसहरू कराउनेछन्, र ठूलाहरूको शक्तिको विरुद्धमा सहायताको निम्‍ति पुकारा गर्नेछन्।"},{"number":10,"verse":"तर तिनीहरूमध्‍येका कसैले पनि यसो भनेर सोध्‍दैनन्, ‘मलाई बनाउनु हुने मेरा सृष्‍टिकर्ता कहाँ हुनुहुन्‍छ?— जसले राती गीतहरू दिनुहुन्‍छ,"},{"number":11,"verse":"जसले हामीलाई पृथ्‍वीका पशुहरूलाई भन्‍दा बढ़ी सिकाउनुहुन्‍छ, र आकाशका चराहरूलाई भन्‍दा हामीलाई अझ बुद्धिमान् तुल्‍याउनुहुन्‍छ?’"},{"number":12,"verse":"मानिसहरूले पुकारा गर्दा उहाँ जवाफ दिनुहुन्‍न, किनभने तिनीहरू अहङ्कारी छन्।"},{"number":13,"verse":"साँच्‍चै नै परमेश्‍वरले ती खोक्रा बिन्‍तीलाई सुन्‍नुहुन्‍न, सर्वशक्तिमान्ले त्‍यसमाथि ध्‍यानै दिनुहुन्‍न।"},{"number":14,"verse":"“जब तपाईं भन्‍नुहुन्‍छ, म उहाँलाई देख्‍दिनँ, उहाँले तपाईंको बिन्‍ती कति कम सुन्‍नुहोला, जब तपाईंको मुद्दा उहाँको अघि छ र तपाईंले उहाँको बाटो हेर्नुपर्छ।"},{"number":15,"verse":"परमेश्‍वरको रीसले दण्‍ड दिँदैन, र दुष्‍टतामाथि उहाँले कुनै ध्‍यान दिनुहुन्‍न।"},{"number":16,"verse":"यसरी अय्‍यूबले फोस्रा कुरा गर्नुहुन्‍छ, र ज्ञानविनाका शब्‍दहरू मात्र थुपार्नुहुन्‍छ।”"}]}
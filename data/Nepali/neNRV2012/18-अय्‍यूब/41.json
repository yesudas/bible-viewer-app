{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":41,"verses":[{"number":1,"verse":"के तैंले बल्‍छीले लिव्‍यातन्लाई ( सायद गोहीलाई) ( ; ; ) तान्‍न सक्‍छस्? अथवा त्‍यसको जिब्रोमा पासोको डोरी लगाउन सक्‍छस्?"},{"number":2,"verse":"के तैंले त्‍यसको नाक छेड़ेर डोरी लगाउन सक्‍छस्? अथवा त्‍यसको च्‍यापु बल्‍छीले छेड्न सक्‍छ?"},{"number":3,"verse":"के दयाको लागि त्‍यसले तँसित बिन्‍ती गर्छ? अथवा आफ्‍नो निम्‍ति त्‍यसले तँसित नम्र सोरमा भिक्षा माग्‍छ?"},{"number":4,"verse":"तेरो जीवनभरि नै तेरो कमारा हुनलाई के त्‍यसले तँसित बाचा बाँध्छ र?"},{"number":5,"verse":"चरालाई पालेकोझैँ के तँ त्‍यसलाई पाल्‍न सक्‍छस्? अथवा तेरा कमारीहरूका निम्‍ति त्‍यसलाई डोरीले बाँधेर राख्‍न सक्‍छस्?"},{"number":6,"verse":"के व्‍यापारीहरूले त्‍यसको निम्‍ति भाउ कसाकस गर्छन् र? अथवा व्‍यापारीहरूले त्‍यसलाई भाग-भाग गर्छन् र?"},{"number":7,"verse":"के तैंले त्‍यसको छालामा भालाले अथवा त्‍यसको टाउकोलाई माछा मार्ने भालाले रोप्‍न सक्‍छस्?"},{"number":8,"verse":"यदि तैंले आफ्‍नो हात त्‍यसको विरुद्धमा उठाइस् भने, त्‍यससित लड़ाइँ गर्दा भोग्‍नुपर्ने कठिनाइहरू तैंले सम्‍झिनेछस् र फेरि कहिल्‍यै त्‍यसो गर्ने छैनस्?"},{"number":9,"verse":"त्‍यसलाई अधीनमा ल्‍याउने आशा झूट हो, त्‍यसको हेराइले मात्र पनि हताश पार्छ,"},{"number":10,"verse":"त्‍यसलाई जगाउन सक्‍ने कोही पनि त्‍यो भन्‍दा भयानक छैन, उसो भए मेरो सामु उभिन सक्‍ने को छ त?"},{"number":11,"verse":"मैले तिर्नु पर्छ भन्‍ने मेरो विरुद्धमा कसको दाबी छ? स्‍वर्गमुनिका सबै थोक मेरा नै हुन्।"},{"number":12,"verse":"“त्‍यसका अङ्गहरू, त्‍यसको बल, र त्‍यसको आकारको सौन्‍दर्यको विषयमा भन्‍न म चुक्‍नेछैन।"},{"number":13,"verse":"त्‍यसको बाहिरको पोशाकलाई कसले उतार्न सक्‍छ? अथवा लगाम लिएर को नजिक जान सक्‍ला?"},{"number":14,"verse":"कसले त्‍यसको मुखका ढोकाहरू उघार्न साहस गर्ला? किनभने त्‍यसका दाँतका लहरहरू डरलाग्‍दा हुन्‍छन्।"},{"number":15,"verse":"दर्शन-ढुङ्गाको पर्खालले घेरिएको जस्‍तै ढालका लहर टम्‍म जोड़ेर राखेको जस्‍तै त्‍यसको ढाड़ हुन्‍छ।"},{"number":16,"verse":"त्‍यो एउटामाथि अर्को खापाखाप भएर रहेको हुन्‍छ र हावा पनि त्‍यसको बीचबाट छिर्न सक्‍दैन।"},{"number":17,"verse":"ती एक-अर्कासँग यस्‍तो प्रकारले टाँसिएर बसेका हुन्‍छन् कि तिनीहरू कसै गरेर पनि छुट्टिन सक्‍दैनन्।"},{"number":18,"verse":"त्‍यसले छिउँ काढ्दा ज्‍वाला निकाल्‍छ, र त्‍यसका आँखा सूर्योदयजस्‍तै चम्‍कन्‍छन्।"},{"number":19,"verse":"त्‍यसको मुखबाट राँको र झिल्‍काहरू धाराजस्‍तै निस्‍कन्‍छन्।"},{"number":20,"verse":"पूरा दाउराको आगोमाथि उम्‍लदै गरेको कराही राखेझैँ त्‍यसका नाकका प्‍वालबाट धूवाँ निस्‍कन्‍छ।"},{"number":21,"verse":"त्‍यसको सासले झन् कोइलालाई बालिदिन्‍छ, र त्‍यसको मुखबाट आगोको ज्‍वाला चम्‍कन्‍छ।"},{"number":22,"verse":"त्‍यसको घिच्रोमा बल भरिएको हुन्‍छ, आपद् त्‍यसको अघि-अघि जान्‍छ"},{"number":23,"verse":"त्‍यसको मासु बटारिएको हुन्‍छ, केही कुराले थिचिए तापनि त्‍यो दबिदैन।"},{"number":24,"verse":"त्‍यसको छाती ढुङ्गाजस्‍तै कड़ा हुन्‍छ, जाँतोको तल्‍लो पाटाझैँ त्‍यो दृढ़ हुन्‍छ।"},{"number":25,"verse":"त्‍यो खड़ा हुँदा वीर मानिसहरू पनि डराउँछन्, त्‍यसको हमलामा तिनीहरू पछि हट्छन्।"},{"number":26,"verse":"तरवार अथवा भाला, चुपी वा बर्छाले त्‍यसलाई घोच्‍यो भने पनि त्‍यसको केही असर हुँदैन।"},{"number":27,"verse":"फलामलाई त त्‍यसले परालजस्‍तै ठान्‍छ, वा काँसा त्‍यसको निम्‍ति कुहेको काठझैँ हुन्‍छ।"},{"number":28,"verse":"कुनै पनि काँड़ले त्‍यसलाई भगाउन सक्‍दैन, घुयेँत्रोको ढुङ्गा त्‍यसको लागि भुसजस्‍तै हुन्‍छ।"},{"number":29,"verse":"मुङ्ग्रो त्‍यसको निम्‍ति निगालोजस्‍तो मात्र हुन्‍छ, बर्छा चलाउँदा ता त्‍यो हाँसिदिन्‍छ।"},{"number":30,"verse":"त्‍यसका नङ्ग्रा तिखा-तिखा खपटाजस्‍तै छन्, त्‍यो हिँड्दा हिलोलाई दाउने दाँदेझैँ यताउता घोल्‍छ!"},{"number":31,"verse":"त्‍यसले गहिरो पानीलाई कराहीको पानीजस्‍तै उमाल्‍छ, र भाँड़ामा मलहम घोलेझैँ त्‍यसले समुद्रलाई घोल्‍छ।"},{"number":32,"verse":"त्‍यो हिँड्दा त्‍यसले आफूपछि झल्‍किने दाग छोड़िराख्‍छ, महानदीको सेतो केश भएजस्‍तै लाग्‍छ?"},{"number":33,"verse":"पृथ्‍वीमा त्‍यसको बराबरी कोही छैन, किनभने त्‍यो ता डरविनाको प्राणी हो।"},{"number":34,"verse":"त्‍यसले सबै हठीहरूलाई तुच्‍छ दृष्‍टिले हेर्छ, त्‍यो त सबै घमण्‍डीहरूको राजा हो।”"}]}
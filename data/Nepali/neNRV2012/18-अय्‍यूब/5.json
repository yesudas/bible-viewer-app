{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":5,"verses":[{"number":1,"verse":"“चाहनुहुन्‍छ भने बोलाएर हेर्नुहोस्, तर तपाईंलाई कसले जवाफ दिन्‍छ? कुन पवित्र जनहरूतिर तपाईं फर्कनुहुनेछ?"},{"number":2,"verse":"रीसले मूर्खलाई मार्छ, अनि ईर्ष्‍याले सोझाहरूलाई।"},{"number":3,"verse":"मूर्खले जरा गाड़ेको मैले देखेको छु, तर त्‍यसको घर एक्‍कासि श्रापित भयो।"},{"number":4,"verse":"त्‍यसका बालकहरू सुरक्षित नभएका, अदालतमा प्रतिवाद गरिदिने कोही नभई पेलिएका मैले देखेको छु।"},{"number":5,"verse":"त्‍यसले कटनी गरेको फसल भोकाहरूले खान्‍छन्, काँढ़ाहरूका बीचबाट उम्रेका पनि बटुलेर लान्‍छन्, तिर्खाएकाहरूले त्‍यसका धन-सम्‍पत्तिको तृष्‍णा गर्छन्।"},{"number":6,"verse":"किनकि माटोबाट कष्‍ट उब्‍जँदैन, न त जमिनबाट दु:ख उत्‍पन्‍न हुन्‍छ।"},{"number":7,"verse":"आगोको फिलिङ्गो माथि उड़ेझैँ, मानिस पनि दु:खकै लागि जन्‍मन्‍छ।"},{"number":8,"verse":"“तर यदि म भएको भए, म मेरो अर्जी परमेश्‍वरमा नै चढ़ाउने थिएँ, र मेरो मामिला उहाँकै सामुन्‍ने राख्‍नेथिएँ।"},{"number":9,"verse":"उहाँले महान् र बुझ्‍न नसकिने कार्यहरू, अनगन्‍ती आश्‍चर्यकर्महरू गर्नुहुन्‍छ।"},{"number":10,"verse":"उहाँले पृथ्‍वीमा पानी वर्षाउनुहुन्‍छ, र खेतहरूमा पानी पठाउनुहुन्‍छ।"},{"number":11,"verse":"उहाँले नम्रहरूलाई उच्‍च पार्नुहुन्‍छ, र शोक गर्नेहरूलाई सुरक्षामा उचाल्‍नुहुनेछ,"},{"number":12,"verse":"धूर्तहरूका युक्तिलाई उहाँले विफल गराउनुहुन्‍छ, अनि तिनीहरूले सफलता पाउँदैनन्।"},{"number":13,"verse":"उहाँले ज्ञानीहरूलाई तिनीहरूका चलाकीमा पक्रनुहुन्‍छ, र धूर्तहरूका योजना खलबल पारिदिनुहुन्‍छ। ( )"},{"number":14,"verse":"तिनीहरूमाथि दिउँसै अन्‍धकार आइलाग्‍छन्, र मध्‍यदिनमा तिनीहरू रातमा झैँ छामेर हिँड्छन्।"},{"number":15,"verse":"उहाँले दरिद्रहरूलाई तिनीहरूको मुखमा भएको तरवारदेखि र कङ्गालीहरूलाई बलियाहरूका पन्‍जादेखि जोगाउनुहुन्‍छ।"},{"number":16,"verse":"यसैले गरीबहरूको आशा हुन्‍छ, र अन्‍यायले आफ्‍नो मुख बन्‍द गर्नेछ।"},{"number":17,"verse":"“त्‍यो मानिस धन्‍यको हो, जसलाई परमेश्‍वरले चेताउनुहुन्‍छ। ( ; ) यसकारण सर्वशक्तिमान्को अनुशासनलाई इन्‍कार नगर।"},{"number":18,"verse":"किनभने उहाँले चोट पार्नुहुन्‍छ, ( ) तर उहाँले पट्टी बाँध्‍नुहुन्‍छ, उहाँले चोट पार्नुहुन्‍छ, तर उहाँको हातले निको पनि पार्नुहुन्‍छ।"},{"number":19,"verse":"छ पल्‍ट तिमीमाथि आपत् आइपरे तापनि उहाँले तिमीलाई बचाउनुहुनेछ, सात पल्‍टको हानिले पनि तिमीलाई छुनेछैन।"},{"number":20,"verse":"अनिकालको बेलामा उहाँले तिमीलाई मृत्‍युबाट बचाउनुहुनेछ, उहाँले तिमीलाई युद्धमा तरवारबाट जोगाउनुहुनेछ।"},{"number":21,"verse":"उहाँले तिमीलाई निन्‍दाको कोर्राबाट सुरक्षित राख्‍नुहुनेछ, विनाश आउँदा तिमी डराउनुपर्नेछैन।"},{"number":22,"verse":"विनाश र अनिकालमाथि तिमी हाँस्‍ने छौ, अनि जङ्गली जनावरहरूदेखि तिमी डराउनुपर्नेछैन।"},{"number":23,"verse":"खेतका ढुङ्गाहरूसित तिमी वाचा बाँध्‍नेछौ र वन-पशुहरूले तिमीसँग मेलमिलाप राख्‍नेछन्।"},{"number":24,"verse":"तिम्रो पाल सुरक्षित छ भनी तिमीलाई थाहा हुनेछ, र तिमीले आफ्‍ना बगालको सम्‍पत्तिको लेखा राख्‍दा केही अभाव पाउनेछैनौ।"},{"number":25,"verse":"तिम्रा सन्‍तान-दरसन्‍तानहरू धेरै भएका र तिम्रा छोराछोरीहरू जमिनका घाँसहरूझैँ भएका तिमीलाई थाहा हुनेछ।"},{"number":26,"verse":"आफ्‍नो ठीक ऋतुमा खलामा बाली आएझैँ पूरा वृद्धावस्‍थामा तिमी आफ्‍नो मृत्‍युमा पुग्‍नेछौ।"},{"number":27,"verse":"“हामीले यी सबै जाँचेका छौं, र यो सत्‍य हो। यसैले यो सुन्‍नुहोस्, अनि आफूमा त्‍यो लागू गर्नुहोस्।”"}]}
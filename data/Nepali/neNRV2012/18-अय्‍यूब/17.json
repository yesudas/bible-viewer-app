{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":17,"verses":[{"number":1,"verse":"मेरो आत्‍मा व्‍याकुल भएको छ, मेरो दिनको अन्‍त आइपुगेको छ, चिहान मेरो निम्‍ति तयार छ।"},{"number":2,"verse":"म जता फर्के पनि मानिसहरू मलाई ठट्टा गर्दछन्, मेरा आँखाले तिनीहरूको विरोधलाई मात्र हेर्नुपर्छ,"},{"number":3,"verse":"“हे परमेश्‍वर तपाईंले माग गर्नुभएको धरौटी मलाई दिनुहोस्, किनभने अरू को मेरो निम्‍ति जमानी बसिदिन्‍छ र?"},{"number":4,"verse":"तपाईंले ती मानिसहरूलाई विजयी तुल्‍याउनुहुनेछैन, जसका मनको सम्‍झने शक्ति तपाईंले बन्‍द गरिदिनुभएको छ।"},{"number":5,"verse":"यदि पुरस्‍कारको निम्‍ति मानिसले आफ्‍ना मित्रहरूको बदनामी गर्छ भने, त्‍यसका छोराहरूका आँखा कमजोर हुनेछन्।"},{"number":6,"verse":"“म ता सबै देशमा एउटा उखानको पात्र बनेको छु, एक जना मानिस जसको अनुहारमा सबैले थुक्‍छन्।"},{"number":7,"verse":"मेरा आँखा अफसोसले धमिला भएका छन्, मेरा सम्‍पूर्ण शरीर नै छायाजस्‍तै सुकिगएका छन्।"},{"number":8,"verse":"यसले गर्दा ईमानदार मानिसहरू अलमल्‍ल परेका छन्, अनि निर्दोष मानिसहरू डराएर थरथर भएका छन्।"},{"number":9,"verse":"यी सबै भए तापनि धर्मी मानिस आफ्‍नै बाटोमा हिँड़िरहन्‍छन्, अनि जसका हात निर्दोष छन्, तिनीहरू बलिया हुनेछन्।"},{"number":10,"verse":"“तर आऊ, सबै फेरि कोशिश गर! तिमीहरूका बीचमा त म एउटै बुद्धिमानी मानिस पाउनेछैनँ।"},{"number":11,"verse":"मेरा दिन बितिसके, मेरा युक्तिहरू विफल भए, र मेरो हृदयको इच्‍छा खतम भयो।"},{"number":12,"verse":"यी मानिसहरू दिनचाहिँ रातमा परिवर्तन गर्छन्, अन्‍धकार हुन लाग्‍दा यिनीहरू भन्‍छन्, ‘उज्‍यालो नजिक छ’।"},{"number":13,"verse":"यदि मैले आशा गरेको घर चिहान हो भने, यदि मैले मेरो ओछ्यान अन्‍धकारमा बनाएँ भने,"},{"number":14,"verse":"यदि मैले भ्रष्‍टतालाई ‘तपाईं मेरा बुबा’, र कीरालाई ‘तपाईं मेरी आमा’ अथवा ‘मेरा दिदी-बहिनीहरू’ भनी पुकारें भने"},{"number":15,"verse":"मेरो आशा कहाँ गयो त? र कसले मेरो निम्‍ति केही आशा देख्‍न सक्‍ला?"},{"number":16,"verse":"के यो मृत्‍युको ढोकामा जान्‍छ? के हामी सँगै धूलोमा मर्नेछौं?”"}]}
{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":8,"verses":[{"number":1,"verse":"( परमप्रभुको न्यायलाई बिल्ददको पुष्‍टीकरण) तब बिल्‍दद शुहीले यसो भन्‍न सुरु गरे:"},{"number":2,"verse":"तपाईंले कहिलेसम्‍म यस्‍तो कुरा गरिरहनुहुन्‍छ? तपाईंका वचनहरू गर्जने हावा मात्र हुन्।"},{"number":3,"verse":"के परमेश्‍वरले न्‍यायलाई भ्रष्‍ट पार्नुहुन्‍छ? के सर्वशक्तिमान्ले इन्‍साफलाई भ्रष्‍ट गर्नुहुन्‍छ?"},{"number":4,"verse":"जब तपाईंका छोराछोरीले उहाँको विरुद्धमा पाप गरे, उहाँले तिनीहरूलाई तिनीहरूकै पापका शिकार बनाउनुभयो।"},{"number":5,"verse":"अब यदि तपाईंले परमेश्‍वरलाई यत्‍नपूर्वक खोज्‍नुभयो भने, र सर्वशक्तिमान्को निगाहको निम्‍ति बिन्‍ती गर्नुभयो भने,"},{"number":6,"verse":"यदि तपाईं निर्दोष र सोझो हुनुहुन्‍छ भने, निश्‍चय नै तपाईंको पक्षमा उहाँ उठ्नुहुनेछ, र उहाँले तपाईंको घर पुनर्निर्माण गरिदिनुहुनेछ।"},{"number":7,"verse":"तपाईंको सुरुको अवस्‍थाहरू निम्‍न देखिनेछन्, त्‍यसरी तपाईंको अन्‍त अति महान् हुनेछ।"},{"number":8,"verse":"“अघिका पुस्‍तालाई सोध्‍नुहोस्, अनि तिनीहरूका पुर्खाहरूका अनुभवलाई विचार गर्नुहोस्।"},{"number":9,"verse":"किनभने हामी त हिजो मात्र जन्‍मेका हौं, अनि हामी केही पनि जान्‍दैनौं। र पृथ्‍वीमा हाम्रो दिन त छायाजस्‍तो मात्र छ।"},{"number":10,"verse":"के ती तपाईंलाई सिकाउँदैनन्, र तिनले तपाईंलाई भन्‍दैनन्? र तिनका हृदयका ज्ञानको कुरा पोखाउँदैनन्?"},{"number":11,"verse":"के सिमसार नभएको ठाउँमा काँस-नर्कट अल्‍गा हुन्‍छन्? के निगालाहरू पानीविना लहलह बढ्न सक्‍छन्?"},{"number":12,"verse":"तिनीहरू बढ्दै गरेको अवस्‍थामा र काट्न तयार नभएकै समयमा घाँसभन्‍दा चाँड़ै नै ओइलाइहाल्‍छन्।"},{"number":13,"verse":"परमेश्‍वरलाई बिर्सनेको दशा पनि त्‍यस्‍तै हुन्‍छ, ईश्‍वरहीन मानिसहरूको आशा यसरी नष्‍ट हुन्‍छ।"},{"number":14,"verse":"त्‍यसको भरोसा पातलो धागोजस्‍तै हुन्‍छ, त्‍यसको आशाको जग माकुरोको जालजस्‍तै हुन्‍छ।"},{"number":15,"verse":"त्‍यो आफ्‍नो जालमा अड़ेस लाग्‍छ, तर त्‍यसले उसलाई थाम्‍न सक्‍दैन। उसले त्‍यसलाई अँठ्याएर समाते तापनि त्‍यो स्‍थिर रहँदैन।"},{"number":16,"verse":"घाम पाएर पानीले रसिलो भई बढ़ेको बिरुवाजस्‍तो त्‍यो हुन्‍छ, र त्‍यसका पालुवाहरू बारीमा झाँगिएर जान्‍छन्,"},{"number":17,"verse":"त्‍यसका जराले ढुङ्गाका थुप्रोलाई बेहर्छ र ढुङ्गाका बीचमा स्‍थान खोज्‍छ।"},{"number":18,"verse":"तर जब कसैले त्‍यसलाई त्‍यसको ठाउँबाट जरैसमेत उखेल्‍छ, र त्‍यस ठाउँले त्‍यसलाई इन्‍कार गरेर यसो भन्‍छ, ‘मैले तँलाई कहिल्‍यै चिनेको थिइनँ।’"},{"number":19,"verse":"त्‍यसरी नै त्‍यसको जीवन ओइलाएर जान्‍छ, र अरू बोटहरू जमिनबाट उम्रेर निस्‍कन्‍छन्।"},{"number":20,"verse":"“यो निश्‍चय जान्‍नुहोस्, निर्दोष मानिसलाई परमेश्‍वर इन्‍कार गर्नुहुन्‍न, न त उहाँले दुष्‍ट काम गर्नेहरूको हातलाई बलियो पार्नुहुन्‍छ।"},{"number":21,"verse":"तापनि उहाँले तपाईंको मुखमा हाँसो र रमाहटको ठूलो सोरले तपाईंको ओठ भरिदिनुहुनेछ।"},{"number":22,"verse":"तपाईंका शत्रुहरू शर्ममा पर्नेछन्, र दुष्‍टहरूका पाल लोप हुनेछन्।”"}]}
{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":18,"verses":[{"number":1,"verse":"( दुष्‍टहरूको प्रतिफललाई बिल्ददले वर्णन गरेका) तब बिल्‍दद शुहीले यसो भनेर जवाफ दिए:"},{"number":2,"verse":"“यी भाषणहरूलाई तपाईंले कहिले बन्‍द गर्नु हुन्‍छ? समझदार हुनुहोस्, र हामी कुरा गर्न सक्‍नेछौं।"},{"number":3,"verse":"हामीलाई किन पशुझैँ व्‍यवहार गरिन्‍छ? र तपाईंको विचारमा हामी मूर्खहरू ठहराइन्‍छौं?"},{"number":4,"verse":"तपाईं जसले रीसमा आफूलाई छिया-छिया पार्नुहुन्‍छ के तपाईंको खातिर पृथ्‍वीलाई त्‍यागिदिने? अथवा पहराहरू तिनीहरूका ठाउँबाट हटाउनु?"},{"number":5,"verse":"“दुष्‍टको बत्ती निभाइन्‍छ, ( ) त्‍यसको आगोबाट फेरि कुनै ज्‍वाला निस्‍कँदैन।"},{"number":6,"verse":"त्‍यसको पालमा ज्‍योति अँध्‍यारो हुन्‍छ, त्‍यसको बत्ती निभ्‍छ।"},{"number":7,"verse":"त्‍यसको पाइलाको शक्ति कमजोर हुन्‍छ। त्‍यसको आफ्‍नै युक्तिले त्‍यसलाई लड़ाउँछ।"},{"number":8,"verse":"त्‍यसका खुट्टाले त्‍यसलाई पासोमा धकेल्‍छ, र त्‍यो जालमा भौँतारिन्‍छ।"},{"number":9,"verse":"त्‍यसका खुट्टा पासोमा जेलिन्‍छ, पासोमा डोरीले त्‍यसलाई कसेर बाँध्‍छ।"},{"number":10,"verse":"त्‍यसको लागि गलपासो भूइँमा लुकाइएको छ। र जाल त्‍यसको बाटोमा तेर्सिएको हुन्‍छ।"},{"number":11,"verse":"डरले त्‍यसलाई चारैतिर घेर्छ, र कदम-कदममा त्‍यसलाई खेद्छ।"},{"number":12,"verse":"विपत्ति त्‍यसको निम्‍ति भोकाएको हुन्‍छ, त्‍यो लड्दा दुर्घटनाले त्‍यसलाई पर्खिरहेको हुन्‍छ।"},{"number":13,"verse":"त्‍यसले त्‍यसको छालाको अंशहरू खाइहाल्‍छ, मृत्‍युको पहिलो सन्‍तानले त्‍यसको हात-खुट्टा खान्‍छ।"},{"number":14,"verse":"त्‍यसको घरको सुरक्षाबाट पनि त्‍यसलाई तानेर निकाल्‍छ, र त्‍यसलाई त्रासको राजाकहाँ लैजान्‍छ।"},{"number":15,"verse":"त्‍यसको पालमा आगोले वास गर्छ, त्‍यसको घरमा जलिरहेको गन्‍धक छर्किएको छ।"},{"number":16,"verse":"त्‍यसका तलतिरका जराहरू सुक्‍छन्, त्‍यसका माथिका हाँगाहरू ओइलाउँछन्।"},{"number":17,"verse":"पृथ्‍वीबाट त्‍यसको सम्‍झना लोप हुन्‍छ, संसारमा त्‍यसको नाउँनिशानै रहनेछैन।"},{"number":18,"verse":"त्‍यो उज्‍यालोबाट अँध्‍यारोमा धपाइन्‍छ, र संसारबाट निकालिन्‍छ।"},{"number":19,"verse":"आफ्‍ना मानिसहरूका बीचमा त्‍यसको आफ्‍नो कुनै सन्‍तान छैन। आफू एक पल्‍ट बसेको ठाउँमा कोही बाँचेका हुनेछैनन्।"},{"number":20,"verse":"पश्‍चिमका मानिसहरू त्‍यसको दशा सुनेर छक्‍क पर्नेछन्, पूर्वका मानिसहरू डरले काम्‍नेछन्।"},{"number":21,"verse":"दुष्‍ट काम गर्नेहरूको घर यस्‍तै हुनेछ, परमेश्‍वरको वास्‍ता नगर्नेहरूको घर यस्‍तै हुनेछ।”"}]}
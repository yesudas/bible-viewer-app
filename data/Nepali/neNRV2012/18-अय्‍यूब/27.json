{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":27,"verses":[{"number":1,"verse":"तब अय्‍यूबले आफ्‍नो बहस फेरि सुरु गरे:"},{"number":2,"verse":"“परमेश्‍वर जीवित हुनुभए झैँ जसले मेरो इन्‍साफ गर्नलाई इन्‍कार गर्नुभयो, सर्वशक्तिमान्को नाउँमा, जसले मेरो मन तीतो बनाइदिनुभयो।"},{"number":3,"verse":"मेरो शरीरमा प्राण रहुञ्‍जेल, र परमेश्‍वरको सास मेरो नाकमा रहुञ्‍जेल,"},{"number":4,"verse":"कुनै पनि असत्‍य वचन मेरो मुखबाट निस्‍कनेछैन, अनि मेरो जिब्रोले कुनै झूट बोल्‍नेछैन।"},{"number":5,"verse":"तपाईंहरू ठीक हुनुहुन्‍छ भनी म कहिल्‍यै स्‍वीकार गर्ने छैनँ, म नमरुञ्‍जेल म आफ्‍नो ईमान्‍दारीलाई अस्‍वीकार गर्ने छैनँ।"},{"number":6,"verse":"म ठीकै छु भन्‍ने मेरो दाबीलाई म कायम राख्‍नेछु, म बाँचुञ्‍जेल मेरो विवेकले मलाई दोष लगाउनेछैन।"},{"number":7,"verse":"“मेरा शत्रुहरू दुष्‍टझैँ होऊन्, मेरा विरोधीहरू अन्‍यायीजस्‍तै।"},{"number":8,"verse":"किनकि ईश्‍वरहीन मानिस नाश हुँदा त्‍यसको के आशा हुन्‍छ र जब परमेश्‍वरले त्‍यसको प्राण लिइहाल्‍नुहुन्‍छ?"},{"number":9,"verse":"जब दु:ख त्‍यसमाथि आइलाग्‍छ, के परमेश्‍वरले त्‍यसको पुकारा सुन्‍नुहुन्‍छ?"},{"number":10,"verse":"के त्‍यसले सर्वशक्तिमान्बाट आनन्‍द पाउँछ? र हर समय उहाँको नाउँको पुकारा गर्छ र?"},{"number":11,"verse":"परमेश्‍वरको शक्तिको बारेमा म तपाईंहरूलाई सिकाउनेछु, सर्वशक्तिमान्को बाटोलाई म लुकाउनेछैनँ।"},{"number":12,"verse":"तपाईंहरू सबैले यी कुरा देख्‍नुभएको छ, तपाईंहरू यस्‍ता व्‍यर्थका कुरा किन गर्नुहुन्‍छ?"},{"number":13,"verse":"दुष्‍टको निम्‍ति परमेश्‍वरले ठहराउनुभएको भाग यही हो, निष्‍ठुर मानिसको इनाम सर्वशक्तिमान्बाट यही हो।"},{"number":14,"verse":"त्‍यसका धेरै छोराछोरीहरू भए तापनि तिनीहरू तरवारले मारिनेछन् र त्‍यसका सन्‍तानहरू भोकै रहनेछन्।"},{"number":15,"verse":"बाँचेकाहरू रूढ़ीले मरेर चिहानमा लगिनेछन् अनि तिनीहरूका विधवा तिनीहरूका निम्‍ति रुनेछैन।"},{"number":16,"verse":"त्‍यसले कसिङ्गरसरह अनगन्‍ती धन-सम्‍पत्ति थुपारे तापनि र थाक-थाक लुगाहरू जम्‍मा गरे तापनि,"},{"number":17,"verse":"ती त्‍यसले जम्‍मा त गर्ला, तर धर्मीहरूले ती लगाउनेछन् र त्‍यसका धन-सम्‍पत्ति निर्दोष मानिसले बाँड्नेछन्।"},{"number":18,"verse":"त्‍यसले बनाएको घर पुतलीको गुँड़जस्‍तै कमजोर हुन्‍छ अथवा पहरेदारको टौवाजस्‍तै हुन्‍छ।"},{"number":19,"verse":"त्‍यो धनी भएर सुत्‍ला तर अब उसो त्‍यस्‍तो हुनेछैन त्‍यसले आँखा खोल्‍दा ती सबै गइहालेको हुन्‍छ।"},{"number":20,"verse":"विनाश भलझैँ त्‍यसमाथि आइलाग्‍नेछ र आँधीबेहरीले त्‍यसलाई राती उड़ाएर लैजानेछ।"},{"number":21,"verse":"पूर्वको बतासले त्‍यसलाई उड़ाएर लैजानेछ र त्‍यसको नाउँ निशानै रहनेछैन बतासले त्‍यसलाई त्‍यसको घरबाट टाढ़ा उड़ाई लैजानेछ।"},{"number":22,"verse":"निर्दयतासाथ त्‍यो त्‍यसमाथि आइलाग्‍नेछ, जसै त्‍यो त्‍यसको शक्तिबाट भाग्‍नेछ।"},{"number":23,"verse":"त्‍यसको पतनमा ताली बजाएको आवाज र त्‍यसको चारैतिर खिसीको सोर हुनेछन्।"}]}
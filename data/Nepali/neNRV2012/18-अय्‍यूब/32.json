{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":32,"verses":[{"number":1,"verse":"( एलीहूको वक्तव्य) तब ती तीन जना मानिसहरूले अय्‍यूबलाई जवाफ दिन छोड़े, किनभने तिनले आफूलाई निर्दोष नै छु भनी सम्‍झे।"},{"number":2,"verse":"तर रामको सन्‍तानको बुजी बारकेलका छोरा एलीहूलाई रीस उठ्यो। किनभने अय्‍यूबले आफूलाई परमेश्‍वरभन्‍दा पनि धेरै धर्मी तुल्‍याए।"},{"number":3,"verse":"ती तीन जना मित्रहरूसँग पनि तिनी रिसाए। किनभने अय्‍यूबलाई जवाफ दिन तिनीहरूसित केही जवाफै रहेन। यद्यपि तिनीहरूले तिनलाई दोषी ठहराए।"},{"number":4,"verse":"उनीहरू अय्‍यूबसँग कुरा गरुञ्‍जेल एलीहूचाहिँ चूप लागी बसेका थिए, किनकि उनीहरूभन्दा तिनी उमेरमा सानो थिए।"},{"number":5,"verse":"तर ती तीन जनासँग अय्‍यूबलाई फर्काउन जवाफ केही नभएको देखेर तिनले आफ्‍नो रीस थाम्‍न सकेनन्।"},{"number":6,"verse":"तब बुजी बारकेलका छोरा एलीहूले भन्‍न सुरु गरे: “म त उमेरमा सानै छु, अनि तपाईंहरू पाको हुनुहुन्‍छ। यसैकारण तपाईंको सामुन्‍ने मेरो ज्ञान देखाउन चाहिनँ र चूप लागी बसेको थिएँ।"},{"number":7,"verse":"मैले यस्‍तो विचार गरें, ‘उमेरले बोल्‍नुपर्छ, र उमेर ढल्‍केकाहरूले आफ्‍ना बुद्धि प्रकट गर्नुपर्छ’।"},{"number":8,"verse":"तर मानिसमा त परमेश्‍वरका आत्‍मा हुनुहुन्‍छ, र सर्वशक्तिमान्को सास, जसले त्‍यसलाई समझशक्ति दिन्‍छ।"},{"number":9,"verse":"बूढ़ाहरू मात्रै ता बुद्धिमानी हुँदैनन्, अथवा जे ठीक छ सो बुझ्‍ने पाकाहरू मात्र हुँदैनन्।"},{"number":10,"verse":"“यसैकारण म भन्‍दछु: मेरो कुरा सुन्‍नुहोस्। मैले जे जानेको छु सो भन्‍नेछु"},{"number":11,"verse":"हेर्नुहोस्, म त तपाईंहरूका कुरा सुन्‍दैथिएँ, तपाईंहरूले शब्‍दहरू खोज्‍नुहुँदा तपाईंहरूका विचारको अन्‍त के हुन्‍छ भनी, म त ध्‍यानसित सुनिरहेको थिएँ।"},{"number":12,"verse":"तपाईंहरूको विचारको अन्‍त के हुन्‍छ भनी मैले पूर्ण ध्‍यान दिएको थिएँ। तर तपाईंहरूमध्‍ये कसैले पनि अय्‍यूबलाई खण्‍डन गर्नुभएन, न त तिनको बहसको जवाफै दिनुभयो।"},{"number":13,"verse":"यसो नभन्‍नुहोस्, ‘हामीले बुद्धि पाएका छौं, मानिसले होइन परमेश्‍वरले नै तिनको खण्‍डन गरून्।’"},{"number":14,"verse":"तर अय्‍यूबले मेरो विरुद्धमा बोलेका छैनन्, तपाईंहरूजस्‍तै म तिनलाई जवाफ दिनेछैनँ।"},{"number":15,"verse":"“तिनीहरू हैरान भएका छन्, र भन्‍नलाई केही बाँकी छैन।"},{"number":16,"verse":"के तिनीहरू बोल्‍दैनन् भनेर मैले पर्खिबस्‍ने र? किनभने तिनीहरू त्‍यहाँ उभिबस्‍छन्, र फेरि जवाफै दिँदैनन्।"},{"number":17,"verse":"होइन, अब म मेरै जवाफ दिनेछु, र म जे जान्‍दछु, म तपाईंहरूलाई भन्‍नेछु।"},{"number":18,"verse":"किनभने मेरो मुखभरि जवाफ आएको छ, मेरो मनमा कुरा भरिएको छ।"},{"number":19,"verse":"मद्यले जस्‍तै मेरो पेट फुलेको छ, दाखरसको नयाँ थैलीझैँ पूरा फुलेको छ।"},{"number":20,"verse":"शान्‍ति पाउनलाई मैले बोल्‍नैपर्छ, मैले मेरो मुख खोलेर जवाफ दिनैपर्छ।"},{"number":21,"verse":"म कसैको पक्ष लिनेछैनँ, म कुनै मानिसलाई सर्काउनेछैनँ।"},{"number":22,"verse":"किनकि म चाप्‍लुसी गर्न जान्‍ने भए, मेरा सृष्‍टिकर्ताले मलाई चाँड़ै उठाइलैजानुहुने थियो।”"}]}
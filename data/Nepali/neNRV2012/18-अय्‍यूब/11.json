{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":11,"verses":[{"number":1,"verse":"( सोपरबाट अय्यूबलाई अधर्मको दोष) सोपर नमातीले उत्तर दिए:"},{"number":2,"verse":"“के यो कुराको जवाफ नदिने? के यो बकबकेलाई समर्थन गर्ने?"},{"number":3,"verse":"के तपाईंको नटुँङ्गिने कुराले मानिसलाई मौन बनाउँछ? के तपाईंले ठट्टा गर्दा कसैले तपाईंलाई नहप्‍काउने?"},{"number":4,"verse":"‘मेरा विचार ठीकै छन् र तपाईंको दृष्‍टिमा म चोखो छु’ भनी तपाईं परमेश्‍वरलाई भन्‍नुहुन्‍छ।"},{"number":5,"verse":"परमेश्‍वर बोलून्, उहाँले आफ्‍नो मुख तपाईंको विरुद्धमा खोलून् भन्‍ने मेरो कस्‍तो चाहना छ।"},{"number":6,"verse":"अनि तपाईंका बुद्धिका रहस्‍यहरू खोलिदेऊन्। किनकि सत्‍य बुद्धिका दुई पक्ष छन्। यो जान्‍नुहोस् परमेश्‍वरले तपाईंका कति वटा पाप भुलिसक्‍नुभएको छ।"},{"number":7,"verse":"“के तपाईं परमेश्‍वरको रहस्‍यको गहिराइलाई बुझ्‍न सक्‍नुहुन्‍छ? के तपाईं सर्वशक्तिमान्को सीमालाई जाँच्‍न सक्‍नुहुन्‍छ?"},{"number":8,"verse":"त्‍यो त स्‍वर्गभन्‍दा अल्‍गो छ, तपाईं के गर्न सक्‍नुहुन्‍छ? त्‍यो ता चिहानभन्‍दा ( हिब्रू: पातालभन्दा) गहिरो छ, तपाईं के जान्‍न सक्‍नुहुन्‍छ?"},{"number":9,"verse":"त्‍यसको नाप पृथ्‍वीभन्‍दा लामो छ, र समुद्रभन्‍दा चौड़ा छ।"},{"number":10,"verse":"“उहाँ आउनुभई तपाईंलाई बन्‍दीगृहमा राख्‍नुभयो, र अदालत बोलाउनु भयो भने, कसले उहाँको विरोध गर्न सक्‍छ?"},{"number":11,"verse":"कुन-कुन मानिस झूटा छन् उहाँले निश्‍चय जान्‍नुहुन्‍छ, अनि उहाँले अधर्म देख्‍नुभयो भने, के उहाँले त्‍यसको लेखा राख्‍नुहुन्‍न?"},{"number":12,"verse":"तर मूर्ख मानिस बुद्धिमान् हुन सक्‍दैन, जसरी वन-गधाको बछेड़ा मान्‍छे भएर जन्‍मन सक्‍दैन।"},{"number":13,"verse":"“तर पनि तपाईंले आफ्‍नो हृदय ठीक बाटोमा लगाउनुभो, र आफ्‍ना हात उहाँतिर पसार्नुभो,"},{"number":14,"verse":"तपाईंको हातमा भएको पाप दूर गर्नुभयो भने, र कुनै अधर्मलाई तपाईंको घरमा बस्‍न दिनुभएन भने,"},{"number":15,"verse":"तब कुनै शर्मविना तपाईंले आफ्‍नो शिर खड़ा गर्नुहुनेछ, तपाईं डरविना स्‍थिर मानिस हुनुहुनेछ।"},{"number":16,"verse":"तब तपाईंले आफ्‍नो दु:ख बिर्सनुहुनेछ। बगेर गएको पानीझैँ त्‍यो तपाईंले सम्‍झनुहुनेछ।"},{"number":17,"verse":"जीवन मध्‍यदिनभन्‍दा उज्‍यालो हुनेछ, र अन्‍धकारचाहिँ बिहानमा परिवर्तन हुनेछ।"},{"number":18,"verse":"आशा भएको हुनाले तपाईं सुरक्षित हुनुहुनेछ। तपाईंले चारैतिर हेर्नुहुनेछ, र निर्धक्‍क सुत्‍नुहुनेछ।"},{"number":19,"verse":"तपाईं कसैको डर नमानी पल्‍टनुहुनेछ, र धेरै मानिसहरूले तपाईंको निगाह प्राप्‍त गर्न खोज्‍नेछन्।"},{"number":20,"verse":"तर दुष्‍टहरूका आँखा बन्‍द हुनेछन्, भाग्‍ने बाटोहरू तिनीहरूका निम्‍ति बन्‍द हुनेछन्, र तिनीहरूको आशा अन्‍तिम सुस्‍केरा हुनेछ।”"}]}
{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":37,"verses":[{"number":1,"verse":"“आँधीबेहरीले गर्दा पनि मेरो मुटु साह्रै ढुकढुक गर्दछ, त्‍यसले आफ्‍नो ठाउँ नै छोड्दछ।"},{"number":2,"verse":"सुन्‍नुहोस्, परमेश्‍वरको आवाजलाई सुन्‍नुहोस्, र उहाँको मुखबाट निस्‍कने गर्जनलाई सुन्‍नुहोस्।"},{"number":3,"verse":"उहाँले आकाशको वारपार र पृथ्‍वीको एक छेउदेखि अर्को छेउसम्‍म बिजुली पठाउनुहुन्‍छ।"},{"number":4,"verse":"त्‍यसपछि उहाँको गर्जनको आवाज सुनिन्‍छ, उहाँ आफ्‍नो महामहिमाको सोरले गर्जनुहुन्‍छ, जब उहाँ गर्जनुहुन्‍छ, उहाँले केही कुरा रोक्‍नुहुन्‍न।"},{"number":5,"verse":"परमेश्‍वरको आवाज अचम्‍म तरिकाले गुञ्‍जन्‍छ, हाम्रा बुद्धिले नभियाउने महाकार्यहरू उहाँ गर्नुहुन्‍छ।"},{"number":6,"verse":"उहाँले हिउँलाई भन्‍नुहुन्‍छ, ‘पृथ्‍वीमा झर्,’ र वर्षालाई भन्‍नुहुन्‍छ, ‘मुसलधारे वृष्‍टि होऊ’। यसरी उहाँले सृष्‍टि गर्नुभएका उहाँका कार्यहरू मानिसहरूले जानून्।"},{"number":7,"verse":"उहाँले मानिसको सबै परिश्रमलाई रोक्‍नुहुन्‍छ, यसरी उहाँले तिनीहरूलाई सृष्‍टि गर्नुभएको हो भनी सबै मानिसहरूले जान्‍न सक्‍छन्।"},{"number":8,"verse":"“वन-पशुहरू आफ्‍ना ओड़ारतिर जान्‍छन्, र आफ्‍ना गुफाहरूमा शरण लिन्‍छन्।"},{"number":9,"verse":"प्रचण्‍ड आँधी आफ्‍नो कोठाबाट फुटेर निस्‍कन्‍छ, र कड़ा बतासबाट जाड़ो आउँछ।"},{"number":10,"verse":"परमेश्‍वरको सासले बरफ बनिन्‍छ, र बिस्‍तृत पानी जम्‍छ।"},{"number":11,"verse":"उहाँले बादललाई बाफको भारी बोकाउनुहुन्‍छ, र उहाँले आफ्‍नो बिजुली तीद्वारा छरपष्‍ट पार्नुहुन्‍छ।"},{"number":12,"verse":"“तिनीहरू सम्‍पूर्ण पृथ्‍वीमाथि उहाँको निर्देशनमा घुम्‍दै रहन्‍छ, उहाँले अह्राएका सबै काम गर्नलाई।"},{"number":13,"verse":"परमेश्‍वरले पृथ्‍वीलाई भिजाउनलाई वृष्‍टि पठाउनुहुन्‍छ, मानिसहरूलाई दण्‍ड दिन अथवा आफ्‍नो निगाह देखाउन पनि, उहाँले त्‍यो पठाउनुहुन्‍छ।"},{"number":14,"verse":"“अय्‍यूब यो कुरा सुन्‍नुहोस्। चूपचाप भएर परमेश्‍वरका उदेकका कामहरूलाई विचार गर्नुहोस्।"},{"number":15,"verse":"परमेश्‍वरले बादलहरूका काम कसरी खटाइदिनुहुन्‍छ, र आफ्‍ना मेघहरूबाट कसरी बिजुली चम्‍काउनुहुन्‍छ, सो तपाईं जान्‍नुहुन्‍छ र?"},{"number":16,"verse":"“बादलहरू कसरी माथि आकाशमण्‍डलमा झुण्‍डी रहन्‍छन्? यो त उहाँको अचम्‍मको काम हो, जो ज्ञानमा सिद्ध हुनुहुन्‍छ भनी के तपाईंलाई थाहा छ?"},{"number":17,"verse":"दक्षिणको-बतासले भूमिलाई ग्रस्‍त पारेको समयमा, तपाईं केवल गर्मीले व्‍याकुल हुनुहुन्‍छ।"},{"number":18,"verse":"के तपाईं आकाशमण्‍डललाई उहाँले झैँ पगालेर बनाएको धातुको ऐनाजस्‍तै कड़ा बनाउन सक्‍नुहुन्‍छ र?"},{"number":19,"verse":"“उहाँलाई के भन्‍नुपर्ने हो तपाईं हामीलाई सिकाउनुहोस्, किनभने हाम्रो अन्‍धकारको कारण हामी सोच्‍नै सक्‍दैनौं।"},{"number":20,"verse":"म के बोल्‍छु भनी उहाँलाई भन्‍नुपर्छ र? कुनै मानिसले आफू निलिएको चाहन्‍छ र?"},{"number":21,"verse":"हावाले उड़ाएर सफा बनाएको, आकाशमा चम्‍कने सूर्यलाई कसैले हेर्न सक्‍दैन।"},{"number":22,"verse":"उत्तर दिशाबाट उहाँ सुनौलो चमकमा आउनुहुन्‍छ, परमेश्‍वर प्रभावशाली महिमामा आउनुहुन्‍छ।"},{"number":23,"verse":"तर सर्वशक्तिमान्लाई हामी भेट्टाउन सक्‍दैनौं। उहाँको शक्ति हाम्रो समझको बाहिर छ। उहाँको महान् धार्मिकता र न्‍यायमा उहाँले अत्‍याचार गर्नुहुन्‍न।"},{"number":24,"verse":"यसैकारण मानिसहरू उहाँलाई आदर गर्छन्, के हृदयमा बुद्धिमान् हुनेहरूलाई उहाँ आदर गर्नुहुन्‍न र?”"}]}
{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":15,"verses":[{"number":1,"verse":"( अय्यूबलाई एलीपजको हप्की) तब एलीपज तेमानीले जवाफ दिए:"},{"number":2,"verse":"“के बुद्धि भएको मानिसले यस्‍ता खोक्रो विचारयुक्त उत्तर दिन्‍छ? अथवा आफ्‍नो पेटमा पूर्वी बतास रहन्‍छ?"},{"number":3,"verse":"के उहाँले यस्‍ता बेकामका कुराहरू, मूल्‍य नभएका शब्‍दहरूद्वारा बहस गर्नुहुन्‍छ?"},{"number":4,"verse":"तर तपाईं ता मानिसहरूलाई परमेश्‍वरको भय मान्‍नलाई बाधा दिनुहुन्‍छ, र परमेश्‍वरप्रतिको भक्तिमा क्षति पुर्‍याउनुहुन्‍छ।"},{"number":5,"verse":"तपाईं जे भन्‍नुहुन्‍छ त्‍यो त तपाईंको अधर्मले नै भन्‍न लाउँछ अनि छलको भाषा तपाईं रुचाउनुहुन्‍छ।"},{"number":6,"verse":"तपाईं आफ्‍नै कुराबाट दोषी ठहरिनुभएको छ, मबाट त होइन। तपाईंको आफ्‍नै ओठले तपाईंको विरुद्धमा साक्षी दिन्‍छ।"},{"number":7,"verse":"के तपाईं मानिस जातिमा सबैभन्‍दा पहिले जन्‍मनुभएको हो? के तपाईंको उत्‍पत्ति डाँड़ाहरूभन्‍दा पहिले भएको हो?"},{"number":8,"verse":"के तपाईं परमेश्‍वरको गुप्‍त सभामा बसेर सुन्‍नुहुन्‍छ? अथवा सबै बुद्धिका कुरा तपाईं आफ्‍नै मात्र बनाउनुहुन्‍छ?"},{"number":9,"verse":"हामीले नजानेका कुन कुरा तपाईं जान्‍नुहुन्‍छ? हामीमा नभएको अन्‍तर्ज्ञान तपाईंमा के छ?"},{"number":10,"verse":"हाम्रा बीचमा वृद्ध र पाका मानिसहरू छन्, तपाईंका पिताभन्‍दा पनि वृद्ध मानिस हाम्रा साथमा छन्।"},{"number":11,"verse":"तपाईंको कानमा बिस्‍तारै परेको मधुरो शब्‍द, परमेश्‍वरको सान्‍त्‍वना के तपाईंको निम्‍ति यथेष्‍ट छैन?"},{"number":12,"verse":"केले तपाईंको हृदयमा यस्‍तो आँट दिन्‍छ? अनि तपाईं किन आफ्‍नो आँखा फुकाएर हेर्नुहुन्‍छ?"},{"number":13,"verse":"र तपाईं आफ्‍नो रीस परमेश्‍वरलाई पोखाउनुहुन्‍छ, अनि आफ्‍ना मुखबाट यस्‍ता शब्‍दको भल निकाल्‍नुहुन्‍छ?"},{"number":14,"verse":"“निर्बल मानिस के हो र त्‍यो निर्दोष हुन सक्‍छ? ( ) अथवा स्‍त्रीबाट जन्‍मेको कुनै बालक, के त्‍यो धर्मी ठहरिन सक्‍छ?"},{"number":15,"verse":"परमेश्‍वरले आफ्‍नै पवित्र जनमाथि भरोसा राख्‍नुहुन्‍न र स्‍वर्ग नै उहाँको दृष्‍टिमा निर्दोष छैन भने,"},{"number":16,"verse":"मानिस त झन् कति कम होला, जो घिनलाग्‍दो र सड़ेको हुन्‍छ, र जसले अधर्मलाई पानीझैँ पिउँदछ!"},{"number":17,"verse":"सुन्‍नुहोस् र तपाईंलाई म बताउनेछु, र मैले देखेको कुरा म बयान गर्नेछु।"},{"number":18,"verse":"जुन कुरा ज्ञानीहरूले आफ्‍ना पुर्खाहरूबाट पाएको केही नलुकाईकन घोषणा गरेका छन्।"},{"number":19,"verse":"(उनीहरूलाई मात्र देश अधिकार गर्न दिइएको थियो, उनीहरूसँग कुनै विदेशी बसेका थिएनन्।)"},{"number":20,"verse":"दुष्‍ट आफ्‍नो जीवनकालभरि नै दु:खले सताइएको हुन्‍छ, निष्‍ठुर मानिसका वर्षहरू गनेर तोकिएका हुन्‍छन्।"},{"number":21,"verse":"त्रासको शब्‍द त्‍यसको कानमा गुञ्‍जिरहन्‍छ, शान्‍तिको समयमा पनि नाश गर्ने त्‍यसमाथि आइलाग्‍नेछ।"},{"number":22,"verse":"अन्‍धकारको मुखबाट त्‍यसले उम्‍कने आशा गर्न सक्‍दैन, तरवारले मारिन त्‍यो छानिएको छ।"},{"number":23,"verse":"गिद्धको लागि आहारा फ्याँकिएझैँ त्‍यो फ्याँकिन्‍छ, आफ्‍नो विनाश निश्‍चय नै आउँछ भनी त्‍यस्‍तो मानिसले जान्‍दछ।"},{"number":24,"verse":"दु:ख र सुर्ताले त्‍यसलाई त्रसित बनाउँछ, युद्ध गर्न तयार भएका राजाझैँ तिनीहरूले त्‍यसलाई व्‍याकुल पार्छन्।"},{"number":25,"verse":"किनभने त्‍यसले परमेश्‍वरको विरुद्धमा आफ्‍नो हात उठाएको छ, र सर्वशक्तिमान्को विरुद्धमा जोरी खोजेको छ।"},{"number":26,"verse":"आफ्‍नो बाक्‍लो र विशाल ढाल लिएर परमेश्‍वरको विरुद्धमा आक्रमण गर्न त्‍यो जाइलाग्‍छ।"},{"number":27,"verse":"“त्‍यसको गाला चिल्‍लोले भरिएको र त्‍यसको कम्‍मर बोसोले भरिएको भए तापनि"},{"number":28,"verse":"त्‍यो नाश भएको सहर र घरमा बस्‍नेछ, जहाँ कोही बस्‍दैनन्, ती घरहरू जो भत्‍केर ढुङ्गाको थुप्रो हुनेछन्।"},{"number":29,"verse":"त्‍यो अब उप्रान्‍त धनी हुनेछैन, र उसको सम्‍पत्ति रहनेछैन। न त उसको सम्‍पत्ति जमिनमा फैलिनेछ।"},{"number":30,"verse":"अन्‍धकारबाट ऊ उम्‍कन सक्‍नेछैन, ज्‍वालाले त्‍यसका टुसाहरू चाउरिनेछन्, अनि परमेश्‍वरको सासले त्‍यसलाई उड़ाएर लैजानेछ।"},{"number":31,"verse":"बेकामका कुराहरूमाथि भरोसा गरेर त्‍यसले आफैलाई धोका नदेओस्, किनभने त्‍यसले सट्टामा केही पाउनेछैन।"},{"number":32,"verse":"उसको समयभन्‍दा पहिले नै उसलाई पूर्ण रूपले चुक्‍ता गरिनेछ, अनि उसका हाँगाहरू सप्रने छैनन्।"},{"number":33,"verse":"काँचैमा फल टिपिएका अंगूरका बोटजस्‍तै त्‍यो हुनेछ, फूलहरू झरेको भद्राक्षको बोटझैँ त्‍यो हुनेछ।"},{"number":34,"verse":"किनभने ईश्‍वरहीनहरूको समूह सबै बाँझो हुनेछ, घूस मन पराउनेहरूका पालहरू आगोले नष्‍ट हुनेछन्।"},{"number":35,"verse":"तिनीहरू कष्‍ट गर्भ धारण गर्दछन्, र खराबी जन्‍माउँछन्, तिनीहरूका गर्भहरूले छल रच्‍दछन्।”"}]}
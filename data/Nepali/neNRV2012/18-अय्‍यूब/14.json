{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":14,"verses":[{"number":1,"verse":"( आफ्‍नो छोटो जीवनमाथि अय्यूबको चिन्ता) “स्‍त्रीबाट जन्‍मेको मानिस अल्‍पआयुको र अशान्‍तिले भरिएको हुन्‍छ,"},{"number":2,"verse":"त्‍यो फूलझैँ फक्रन्‍छ र ओइलाइहाल्‍छ। त्‍यो क्षणिक छायाजस्‍तै हराइहाल्‍छ, रहँदैन।"},{"number":3,"verse":"के तपाईं यस्‍तो प्राणीमाथि दृष्‍टि राख्‍नुहुन्‍छ? के त्‍यसलाई तपाईं आफ्‍नो सामुन्‍ने न्‍यायको लागि ल्‍याउनुहुन्‍छ?"},{"number":4,"verse":"अशुद्धबाट कसले शुद्ध निकाल्‍न सक्‍छ? कसैले सक्‍दैन!"},{"number":5,"verse":"मानिसको जीवनका दिनहरू तोकिएका छन्, अनि त्‍यसका महिनाको संख्‍या तपाईंले निर्धारण गर्नुभएको छ। र तपाईंले त्‍यसको सीमा ठहराउनुभएको छ, त्‍यसले त्‍यो नाघ्न सक्‍दैन।"},{"number":6,"verse":"यसकारण त्‍यसबाट तपाईं आफ्‍नो मुख फर्काउनुहोस्, र ज्‍यालादार मजदूरले जस्‍तै आफ्‍नो समय पूरा नगरेसम्‍म त्‍यसलाई एकलै छोड़िदिनुहोस्।"},{"number":7,"verse":"रूखको लागि आशा हुन्‍छ: काटियो भने त्‍यो फेरि पलाउने हुन्‍छ, र त्‍यसमा नयाँ पालुवा आउन थामिँदैन।"},{"number":8,"verse":"त्‍यसका जराहरू भूइँमा छिपिसके र त्‍यसको ठुटा जमिनभित्र मरे तापनि"},{"number":9,"verse":"पानीको गन्‍ध पाएपछि, त्‍यो फेरि पलाउन थाल्‍छ, र कलिलो बोटझैँ त्‍यो पलाएर आउँछ।"},{"number":10,"verse":"तर मान्‍छे त मरिहाल्‍छ, र लोप हुन्‍छ। मानिस आफ्‍नो आखिरी अवस्‍थामा आइपुग्‍छ, र त्‍यो रहँदैन।"},{"number":11,"verse":"जसरी समुद्रको पानी बिस्‍तार-बिस्‍तार घट्दैजान्‍छ, अथवा जसरी नदी घटेर सुकिहाल्‍छ,"},{"number":12,"verse":"त्‍यसरी नै मरणशील मानिस ढल्‍छ, र कहिल्‍यै उठ्दैन, जबसम्‍म आकाशहरू मेटिदैँनन्, मानिसहरू ब्‍यूँझनेछैनन् अथवा आफ्‍ना निद्राबाट तिनीहरू फेरि कहिल्‍यै उठ्नेछैनन्।"},{"number":13,"verse":"“तपाईंले मलाई चिहानमा ( हिब्रू: पातालमा) लुकाउनुभए, अनि तपाईंको रीस नहटेसम्‍म मलाई गुप्‍तमा राख्‍नुभए त, तपाईंले मेरो समयको सीमा तोकिदिएर, मलाई सम्‍झनु भए त हुनेथियो!"},{"number":14,"verse":"के मानिस मरेपछि ऊ फेरि जिउँछ? मेरो कठिन सेवा जतिसुकै लामो भए पनि मेरो नवीकरणको निम्‍ति म प्रतीक्षा गर्नेछु।"},{"number":15,"verse":"तपाईंले मलाई बोलाउनुहुनेछ। म तपाईंको जवाफ दिनेछु। आफूले सृजनुभएको प्राणीलाई हेर्न तपाईंले इच्‍छा गर्नुहुनेछ।"},{"number":16,"verse":"निश्‍चय तपाईंले मेरा सबै चाल हेर्नुहुनेछ तर तपाईं मेरो पापको लेखा राख्‍नुहुन्‍न।"},{"number":17,"verse":"मेरो हरेक कसूर तपाईंको थैलोमा सञ्‍चय गरिएको हुनेछ। तपाईंले मेरो अधर्म छोपेर राख्‍नुहुनेछ।"},{"number":18,"verse":"“तर पहाड़ खिइएर चूर्ण भएझैँ र चट्टान त्‍यसको ठाउँबाट हटाइएझैँ,"},{"number":19,"verse":"पानीले ढुङ्गाहरूलाई खियाएझैँ, तथा वर्षाको पानीले भूइँको माटोलाई खाएझैँ, तपाईंले मानिसको आशा टुटाइदिनुभएको छ।"},{"number":20,"verse":"आखिरमा तपाईंले त्‍यसलाई जित्‍नुहुन्‍छ, र त्‍यो रहँदैरहँदैन, त्‍यसको अनुहारको रूप तपाईंले बदल्‍नुहुन्‍छ। र त्‍यो तपाईंको दृष्‍टिबाट बहिष्‍कृत हुन्‍छ।"},{"number":21,"verse":"त्‍यसका छोराहरू मान पाएर आदरणीय बने तापनि, त्‍यसले चाहिँ त्‍यो थाहा पाउनेछैन, तिनीहरू होच्‍याइए भने पनि त्‍यसलाई त्‍यो थाहा हुनेछैन।"},{"number":22,"verse":"त्‍यसले केवल आफ्‍नै शरीरको कष्‍ट मात्र थाहा गर्छ, र त्‍यसले आफ्‍नै निम्‍ति मात्र विलाप गर्छ।”"}]}
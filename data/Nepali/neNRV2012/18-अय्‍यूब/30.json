{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":30,"verses":[{"number":1,"verse":"( वर्तमान दुर्दशामा अय्यूबको विलौना) “तर अब जवानहरू ममाथि ठट्टा गरेर हाँस्‍छन्, ती मानिसहरू, जसका बुबाहरूलाई मेरा भेड़ा रुँग्‍ने कुकुरहरूसँग राख्‍न पनि म अयोग्‍य ठान्‍थें।"},{"number":2,"verse":"तिनीहरूका बलिया पाखुरा मेरो निम्‍ति के कामको थियो? किनभने तिनीहरूको शक्तिशाली पुरुषार्थ खतम भइसकेको थियो।"},{"number":3,"verse":"तिनीहरू यति धेरै गरीब र भोकाएका हुन्‍थे, कि राती उजाड़ ठाउँहरूका सुक्‍खा ठाउँमा तिनीहरू घुम्‍थे।"},{"number":4,"verse":"खानका निम्‍ति तिनीहरू नुनिलो झार र ऐरेलु र झ्‍याउका जराहरू उखेल्‍थे।"},{"number":5,"verse":"तिनीहरू मानिसहरूको समाजबाट लखेटिएर, हल्‍लाखल्‍लासाथ चोरहरूझैँ खेदिएका भएर"},{"number":6,"verse":"तिनीहरू सुक्‍खा खोलाका सतहमा, जमिनका प्‍वालहरू र चट्टानका चिराहरूमा बस्‍थे।"},{"number":7,"verse":"पशुहरूजस्‍तै तिनीहरू झाड़ीहरूमा कराउँथे, र पोथ्राहरूमुनि गुटमुटिएर बस्‍थे।"},{"number":8,"verse":"नीच घरानामा जन्‍मेका बेनामी मानिसको दल जो देशबाट खेदिए।"},{"number":9,"verse":"अब मलाई तिनीहरूका छोराहरूले गिल्‍ला गर्दछन्, तिनीहरूका बीचमा म ठट्टाको पात्र बनेको छु।"},{"number":10,"verse":"तिनीहरू मलाई घीन गर्दछन्, तिनीहरू मबाट टाढ़ा रहन्‍छन्, तिनीहरू मेरो मुखमा थुक्‍न हिचकिचाउँदैनन्।"},{"number":11,"verse":"परमेश्‍वरले मेरो धनु फुकालिदिनुभएको र मलाई पीड़ा दिनुभएको हुनाले, तिनीहरू मेरो विरुद्धमा आफ्‍ना सारा रीस पोखाउँछन्।"},{"number":12,"verse":"तिनीहरू मेरो दाहिनेतिर मलाई आक्रमण गर्छन्, तिनीहरू मेरो खुट्टाको लागि पासो थाप्‍छन्, तिनीहरू आफ्‍ना घेरा-मचान मेरो विरुद्धमा खड़ा गर्छन्।"},{"number":13,"verse":"तिनीहरू मेरो बाटो भत्‍काइदिन्‍छन्, कसैको सहायताविना नै तिनीहरू मलाई नाश गर्न सफल हुन्‍छन्।"},{"number":14,"verse":"भ्‍वाङ्ग परेका प्‍वालहरूबाट तिनीहरू अटाई-नअटाई पस्‍छन्, भत्‍केका पर्खालबाट तिनीहरू ठेलमठेल गर्दै आउँछन्।"},{"number":15,"verse":"त्रासमाथि त्रासले मलाई घेर्छ, त्‍यसले मेरो गौरवलाई बतासले झैँ उड़ाएर लैजान्‍छ, मेरो सुरक्षाचाहिँ बादलझैँ हराइहाल्‍छ।"},{"number":16,"verse":"अनि अब मेरो प्राण मभित्रै शेष हुँदै जाँदैछ र कष्‍टका दिनहरूले मलाई आफ्‍नो पन्‍जामा पक्रेका छन्।"},{"number":17,"verse":"राती पीडाले मेरो हड्डी-हड्डीमा घोच्‍छ र मेरा पीडाहरूले कहिल्‍यै आराम लिँदैनन्।"},{"number":18,"verse":"परमेश्‍वर आफ्‍नो शक्तिमा मेरो लुगाझैँ हुनुभएको छ, कमीजको कठालाले झैँ उहाँले मलाई घाँटीमा अँठ्याउनुहुन्‍छ।"},{"number":19,"verse":"परमेश्‍वर आफैले मलाई हिलोमा जाकिदिनुभएको छ, र म धूलो र खरानीसरह भएको छु।"},{"number":20,"verse":"हे परमेश्‍वर, सहायताको लागि मैले तपाईंलाई पुकारें तर तपाईंले मलाई जवाफ दिनुभएन, मेरो मामिला पेश गर्नलाई म खड़ा हुन्‍छु, तर तपाईं वास्‍ता गर्नुहुन्‍न।"},{"number":21,"verse":"तपाईं मलाई निष्‍ठुरताको व्‍यवहार गर्नुहुन्‍छ र आफ्‍नो सारा शक्तिले मलाई सताउनुहुन्‍छ।"},{"number":22,"verse":"मलाई झट्कारेर आँधीको अघि फालिदिनुहुन्‍छ, र प्रचण्‍ड आँधीमा मलाई फ्‍याँकिदिनुहुन्‍छ।"},{"number":23,"verse":"मलाई थाहा छ कि तपाईंले मलाई मृत्‍युको हातमा सुम्‍पनुहुन्‍छ, त्‍यस ठाउँमा, जो सबै जीवितहरूका निम्‍ति तपाईंले ठहराउनुभएको छ।"},{"number":24,"verse":"“आफ्‍नो दु:खमा सहायताको लागि पुकार्दा तोड़िएको मानिसमाथि कसैले हात उठाउँदैन।"},{"number":25,"verse":"आफ्‍नो जीवन कष्‍टमा बिताउनेको निम्‍ति के म रोइनँ र? के गरीबको निम्‍ति मेरो मन दुखेन र?"},{"number":26,"verse":"तापनि जब मैले भलाइको आशा गरें, दुष्‍टता पो आइलाग्‍यो, उज्‍यालोको प्रतीक्षा गरेको थिएँ, तर अँध्‍यारो पो आयो।"},{"number":27,"verse":"मभित्रको हलचल कहिल्‍यै थामिँदैन, कष्‍टका दिनहरू मैले भोग्‍नुपर्छ।"},{"number":28,"verse":"म कालो भई हिँड्छु तर सूर्यले ता होइन; सहायताको निम्‍ति बिन्‍ती गर्नलाई, म सभामा खड़ा हुन्‍छु।"},{"number":29,"verse":"स्‍यालहरूको म भाइ भएको छु, लाटोकोसेराहरू मेरा साथी भएका छन्।"},{"number":30,"verse":"कालो भएको मेरो छाला पत्रै-पत्र भएर झर्छ र जरोले मेरो शरीर जलेको छ।"},{"number":31,"verse":"वीणाको लय त मृत्‍युको गीत भएको छ, मेरो बाँसुरीचाहिँ रुनेहरूको सोरझैँ भएको छ।”"}]}
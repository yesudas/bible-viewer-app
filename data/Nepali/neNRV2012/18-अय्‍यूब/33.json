{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":33,"verses":[{"number":1,"verse":"( अय्यूबलाई एलीहूको हप्की) “अब अय्‍यूब, मेरा वचन सुन्‍नुहोस्, र मैले भनेको हरेक कुरालाई ध्‍यान दिएर सुन्‍नुहोस्।"},{"number":2,"verse":"हेर्नुहोस्, म जवाफ दिनलाई तयार छु, शब्‍दहरू मेरो मुखभरि आएका छन्।"},{"number":3,"verse":"म सोझो हृदयसित बोल्‍दैछु, म जे जान्‍दछु मेरो मुखले ईमानदारसित बोल्‍दछ।"},{"number":4,"verse":"किनभने परमेश्‍वरका आत्‍माले मलाई सृजनुभयो, र सर्वशक्तिमान्को सासले मलाई जीवन दिन्‍छ।"},{"number":5,"verse":"तपाईं सक्‍नुहुन्‍छ भने मलाई जवाफ दिनुहोस्, आफ्‍ना तर्कहरू थुपारेर मेरो सामना गर्नुहोस्।"},{"number":6,"verse":"परमेश्‍वरको दृष्‍टिमा म तपाईंजस्‍तै छु, म पनि माटोबाट बनाइएको हुँ।"},{"number":7,"verse":"मेरो डरले तपाईंलाई त्रस्‍त नपारोस्, न त मेरा हात तपाईंमाथि गह्रौं होस्।"},{"number":8,"verse":"“तपाईंले आफ्‍नो भन्‍ने कुरा भन्‍नुभयो, र मैले तपाईंको कुरा ध्‍यानसित सुनें,"},{"number":9,"verse":"तपाईंले भन्‍नुभयो, ‘म निर्दोष र बेकसूर, निरपराध र दोषरहित छु।"},{"number":10,"verse":"तापनि मेरो दोष परमेश्‍वरले भेट्टाउनुभएको छ, उहाँले मलाई आफ्‍नो शत्रु ठान्‍नुहुन्‍छ।"},{"number":11,"verse":"उहाँले मेरो खुट्टामा ठिँगुरा ठोकिदिनुभएको छ, अनि मैले गरेका सबै काम उहाँले नियालेर हेर्नुहुन्‍छ’। ( )"},{"number":12,"verse":"तर हेर्नुहोस्, तपाईं गलत हुनुहुन्‍छ, मानिसभन्‍दा परमेश्‍वर महान् हुनुहुन्‍छ।"},{"number":13,"verse":"परमेश्‍वरले मानिसको उजूरको जवाफ दिनुहुन्‍न भनेर, तपाईं किन परमेश्‍वरलाई दोष लाउनुहुन्‍छ?"},{"number":14,"verse":"निश्‍चय, परमेश्‍वर धेरै प्रकारले बोल्‍नुहुन्‍छ, यद्यपि मानिसले त्‍यो सुन्‍न सक्‍दैन।"},{"number":15,"verse":"सपनाहरूमा, रातका दर्शनहरूमा, ( ) जब मानिसहरू मस्‍त निद्रामा परेका हुन्‍छन्, जब तिनीहरू आफ्‍ना ओछ्यानमा सुतेका हुन्‍छन्,"},{"number":16,"verse":"तब परमेश्‍वर तिनीहरूको कानमा बोल्‍नुहोला, र उहाँको शिक्षाले तिनीहरूलाई भयभीत पार्नुहुन्‍छ।"},{"number":17,"verse":"मानिसलाई त्‍यसको लापरवाही चालबाट सुधार्नलाई त्‍यसको अहङ्कार रोक्‍नलाई"},{"number":18,"verse":"मृत-लोकबाट त्‍यसको प्राण बचाउनलाई र तरवारबाट त्‍यसको जीवन नाश हुनलाई रोक्‍नुहुन्‍छ।"},{"number":19,"verse":"अथवा फेरि, त्‍यसका हड्डी-हड्डीमा निरन्‍तर पीडा पाएर, कष्‍टको शय्‍यामा मानिसले शिक्षा पाउँछ।"},{"number":20,"verse":"यसरी आफ्‍नो खानेकुरादेखि त्‍यसले अति घृणाले आफ्‍नो मुख फर्काउँछ, र मीठोभन्‍दा पनि मीठो भोजन त्‍यसलाई अरुचि लाग्‍छ।"},{"number":21,"verse":"त्‍यसको शरीरको मासु लत्रक्‍क झर्छ, पहिले लुकिएका त्‍यसका हड्डीहरू बाहिर देखिन्‍छन्।"},{"number":22,"verse":"त्‍यसको प्राण मृत-लोकको नजिकै पुग्‍छ, त्‍यसको जीवन मृत्‍युका दूतहरूकहाँ पुग्‍छ।"},{"number":23,"verse":"“तर पनि यदि हजारौँमा एक स्‍वर्गदूत, परमेश्‍वर र मानिसको बीच एक मध्‍यस्‍थ, मानिसलाई त्‍यसको कर्तव्‍य सम्‍झाउनलाई त्‍यसको छेउमा खड़ा भयो भने,"},{"number":24,"verse":"यदि मानिसको पक्षमा बोलेर त्‍यसले यसो भन्‍यो भने, ‘त्‍यसलाई छोड़िदेऊ, त्‍यसलाई मृत-लोकमा जान नदेऊ, त्‍यसलाई छुटाउने दाम मसित छ’।"},{"number":25,"verse":"तब त्‍यो मानिसको मासु बालकको जस्‍तै नयाँ हुनेछ, त्‍यो मस्‍त जवानीको बेलाको जस्‍तै पुनर्निर्मित हुनेछ।"},{"number":26,"verse":"त्‍यसले प्रार्थना गर्दा परमेश्‍वरले त्‍यसलाई जवाफ दिनुहुनेछ, त्‍यसले परमेश्‍वरको मुहार देख्‍नेछ र आनन्‍दले कराउने छ, परमेश्‍वरले त्‍यसको धार्मिक अवस्‍था पुन: स्‍थापन गर्नुहुनेछ।"},{"number":27,"verse":"अनि त्‍यो मानिसहरूकहाँ आई भन्‍नेछ, ‘मैले पाप गरेको छु, मैले ठीक कुरालाई बिगारेको छु, मैले पाउनु पर्ने पाईनँ।"},{"number":28,"verse":"उहाँले मेरो आत्‍मालाई मृत्‍युमा पर्नदेखि जोगाउनुभयो, र ज्‍योति उपभोग गर्न म अझै जीवित रहनेछु,’"},{"number":29,"verse":"“परमेश्‍वर यी सबै कुराहरू मानिसको लागि गर्नुहुन्‍छ— दुई पल्‍ट, तीन पल्‍ट पनि—"},{"number":30,"verse":"मृत-लोकबाट त्‍यसको प्राण फर्काउन यसरी जीवनको ज्‍योति त्‍यसमाथि चम्‍कोस्।"},{"number":31,"verse":"“सुन्‍नुहोस् अय्‍यूब, मेरो कुरा ध्‍यानसित सुन्‍नुहोस्, चूप लागी बस्‍नुहोस्, र म बोल्‍नेछु।"},{"number":32,"verse":"यदि तपाईंको बहस गर्ने कुनै कुरा छ भने मलाई जवाफ दिनुहोस्, बोल्‍नुहोस्, र म तपाईंको सफाइ चाहन्‍छु।"},{"number":33,"verse":"तर बहस गर्न तपाईंको कुरा छैन भने मेरो कुरा सुन्‍नुहोस्, चूप लागी बस्‍नुहोस्, र तपाईंलाई बुद्धिको कुरा सिकाउनेछु।”"}]}
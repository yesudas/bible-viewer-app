{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":12,"verses":[{"number":1,"verse":"( परमेश्‍वरको शक्ति र बुद्धिलाई अय्यूबको समर्थन) तब अय्‍यूबले जवाफ दिए:"},{"number":2,"verse":"“निस्‍सन्‍देह तपाईंहरू मानिस हुनुहुन्‍छ, र सम्‍पूर्ण बुद्धि तपाईंहरूसितै मर्नेछ!"},{"number":3,"verse":"तर तपाईंहरूको जस्‍तो मेरो पनि मन छ, केही कुरामा पनि म तपाईंहरूभन्‍दा कम छैनँ। यस्‍ता कुरा कसले जान्‍दैन र?"},{"number":4,"verse":"“तापनि म मेरा मित्रहरूको निम्‍ति एउटा हाँसोको पात्र भएको छु, यद्यपि मैले परमेश्‍वरलाई पुकारें, र उहाँले उत्तर दिनुभयो— निर्दोष र निरपराध भए पनि हाँसोको पात्र।"},{"number":5,"verse":"सुखमा बस्‍ने मानिसहरू दुर्भाग्‍यलाई घृणा गर्दछन्। चिप्‍लन लागेका पाउजस्‍तै तिनीहरू हुन्‍छन्।"},{"number":6,"verse":"लूटपीट गर्नेहरूका पालमा खलबल हुँदैन, र परमेश्‍वरलाई रीस उठाउनेहरूचाहिँ सुरक्षित रहन्‍छन्— तिनीहरू जसले आफ्‍ना देवहरूलाई आफ्‍ना हातमा बोक्‍छन्।"},{"number":7,"verse":"“तर गएर पशुलाई सोध्‍नुहोस् र तिनीहरूले तपाईंलाई सिकाउनेछन्, अथवा आकाशका चराहरूलाई, अनि उनीहरूले तपाईंलाई बताउनेछन्,"},{"number":8,"verse":"अथवा पृथ्‍वीसित बोल्‍नुहोस्, र त्‍यसले तपाईंलाई सिकाउनेछ, वा समुद्रका माछालाई तपाईंलाई सिकाउन दिनुहोस्।"},{"number":9,"verse":"परमेश्‍वरको आफ्‍नै हातले यी सबै गर्नुभएको हो भनी यी सबैमध्‍येबाट कसले जान्‍दैन र?"},{"number":10,"verse":"जीवितहरू सबैका प्राण, सबै मानिस-जातिका आत्‍मा परमेश्‍वरकै हातमा छ।"},{"number":11,"verse":"के जिब्रोले खानेकुराको स्‍वाद लिएझैँ बोलेका वचन कानले जाँच गर्दैन र?"},{"number":12,"verse":"के पाकाहरूका बीचमा बुद्धि पाइँदैन र? के लामो आयुले समझ ल्‍याउँदैन?"},{"number":13,"verse":"“बुद्धि र पराक्रम परमेश्‍वर कै हुन्, उहाँसँगै सल्‍लाह र समझ छन्।"},{"number":14,"verse":"उहाँले भत्‍काउनुभयो भने त्‍यो पुनर्निर्माण हुँदैन, उहाँले कैद गर्नुभएको मानिसको छुटकारा हुँदैन।"},{"number":15,"verse":"उहाँले पानी रोक्‍नुभयो भने खड़ेरी पर्छ, उहाँले त्‍यो छोड़िदिनुभयो भने त्‍यसले भूमिलाई सर्वनाश पार्छ।"},{"number":16,"verse":"सामर्थ्‍य र विजय उहाँ कै हुन्, धोका दिने र धोका खाने दुवै उहाँकै हुन्।"},{"number":17,"verse":"उहाँले सल्‍लाहकारहरूलाई निर्बुद्धि तुल्‍याउनुहुन्‍छ, र न्‍यायाधीशहरूलाई मूर्ख बनाइदिनुहुन्‍छ।"},{"number":18,"verse":"राजाहरूले लगाइदिएका बन्‍धनलाई उहाँले फुकाल्‍नुहुन्‍छ, अनि तिनीहरूका कम्‍मरमा अधिकारको पटुका लगाइदिनुहुन्‍छ।"},{"number":19,"verse":"उहाँले पूजाहारीहरूलाई नाङ्गो पारी डोर्‍याउनुहुन्‍छ, र चिरकालदेखि काम गर्ने मानिसहरूलाई उहाँले खारिज गरिदिनुहुन्‍छ।"},{"number":20,"verse":"भर पर्न सक्‍ने सल्‍लाहकारलाई उहाँले चूप तुल्‍याउनुहुन्‍छ, वृद्ध मानिसको बुद्धि उहाँले रद्द गर्नुहुन्‍छ।"},{"number":21,"verse":"उहाँले शासकहरूमाथि निन्‍दा खन्‍याउनुहुन्‍छ, र शक्तिशालीलाई नि:शस्‍त्र पार्नुहुन्‍छ।"},{"number":22,"verse":"उहाँले अन्‍धकारका गहिरा रहस्‍यहरू प्रकट गर्नुहुन्‍छ, र निस्‍पट्ट अँध्‍यारोमा उहाँले प्रकाश ल्‍याउनुहुन्‍छ।"},{"number":23,"verse":"उहाँले जाति-जातिहरूलाई महान् बनाउनुहुन्‍छ र तिनीहरूलाई नाश गर्नुहुन्‍छ उहाँले जातिहरूलाई विस्‍तार गर्नुहुन्‍छ र तिनीहरूलाई तितरबितर पार्नुहुन्‍छ।"},{"number":24,"verse":"उहाँले पृथ्‍वीका शासकहरूका बुद्धि खोस्‍नुहुन्‍छ, र बाटो नभएको उजाड़-स्‍थानमा यताउता बरालिन तिनीहरूलाई छोड़िदिनुहुन्‍छ।"},{"number":25,"verse":"उज्‍यालोविना तिनीहरू अन्‍धकारमा छामछाम-छुमछुम गरिहिँड्छन्, र मताहा मानिसझैँ धरमरिँदै हिँड्नलाई उहाँले तिनीहरूलाई त्‍यागिदिनुहुन्‍छ।"}]}
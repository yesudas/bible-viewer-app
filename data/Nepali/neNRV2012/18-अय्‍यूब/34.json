{"bibleAbbr":"neNRV2012","bookName":"अय्‍यूब","bookEnglishName":"Job","chapterNumber":34,"verses":[{"number":1,"verse":"( एलीहूले परमेश्‍वरलाई धर्मी ठहराएका) तब एलीहूले भने:"},{"number":2,"verse":"“हे बुद्धिमान् मानिस हो, मेरो कुरा ध्‍यानसित सुन्‍नुहोस्, हे धेरै ज्ञान पाएका मानिस हो, मेरो कुरामा कान थाप्‍नुहोस्।"},{"number":3,"verse":"किनकि जस्‍तो जिब्रोले भोजनको स्‍वाद लिन्‍छ, ( ) त्‍यसरी नै शब्‍दहरूलाई कानले जाँच गर्छ।"},{"number":4,"verse":"यसैले जे कुरो ठीक छ, सो हामी आफै जाँच गरौं र कुन कुरो साँचो र असल छ सो हामी मिलेर निर्णय गरौं।"},{"number":5,"verse":"“अय्‍यूब भन्‍नुहुन्‍छ, ‘म निर्दोष छु, तर परमेश्‍वरले मेरो न्‍याय नै गरिदिनुभएको छैन।"},{"number":6,"verse":"म सत्‍य भएता पनि मलाई झूटा साबित गर्नुभयो, म निर्दोष छु तापनि उहाँको काँड़ले निको नहुने चोट पुर्‍याएको छ’।"},{"number":7,"verse":"गिल्‍लालाई पानी झैँ पिउने अय्‍यूबजस्‍तै के कुनै मानिस छ र?"},{"number":8,"verse":"जो खराब सङ्गत छान्‍छ, उसले दुष्‍ट मानिसहरूलाई आफ्‍ना साथी बनाउँछ।"},{"number":9,"verse":"किनभने तिनी भन्‍छन्, ‘परमेश्‍वरको निगाह प्राप्‍त गर्नमा, मानिसलाई केही फाइदा छैन,’"},{"number":10,"verse":"यसर्थ हे असल विवेकका मानिस हो, मेरो कुरा सुन्‍नुहोस्, परमेश्‍वरले कहिल्‍यै खराबी गर्नुहुन्‍न, र सर्वशक्तिमान्ले कहिल्‍यै छल गर्नुहुन्‍न।"},{"number":11,"verse":"किनभने उहाँले ता मानिसलाई त्‍यसको कामअनुसारको प्रतिफल दिनुहुन्‍छ, ( ) त्‍यसको चरित्रअनुसारको फल त्‍यसलाई दिनुहुन्‍छ।"},{"number":12,"verse":"साँचो कुरो ता यो हो कि परमेश्‍वरले कहिल्‍यै खराबी गर्नुहुन्‍न, सर्वशक्तिमान्ले न्‍याय बिगार्नुहुन्‍न।"},{"number":13,"verse":"कसले पृथ्‍वी उहाँको जिम्‍मामा दियो, कसले उहाँलाई सारा संसारमाथि अधिकार दियो?"},{"number":14,"verse":"यदि यी उहाँका विचार थिए र जीवन दिने उहाँको आत्‍मा र सास फर्काइलानुभयो भने,"},{"number":15,"verse":"क्षणभरमा नै सबै जीवित प्राणीहरू नष्‍ट हुनेछन्, र मानिस फेरि माटामा नै फर्किजानेछ।"},{"number":16,"verse":"“यसैले अय्‍यूब, यदि तपाईंको बुद्धि छ भने, यस कुरालाई विचार गर्नुहोस्, मैले बोलेका कुरालाई ध्‍यानसित सुन्‍नुहोस्।"},{"number":17,"verse":"न्‍यायलाई घृणा गर्नेले शासन थाम्‍न सक्‍छ र? के अति असल शासन चलाउनुहुने यस्‍ता सर्वाधिकारीलाई तपाईं तुच्‍छ ठान्‍नुहुन्‍छ?"},{"number":18,"verse":"के उहाँ नै हुनुहुन्‍न र? जसले राजालाई ‘निकम्‍मा’ भन्‍नुहुनेछ, र तिनका भारदारहरूलाई तिनीहरूका मुखकै सामुन्‍ने ‘तिमीहरू दुष्‍ट’ भन्‍नुहुन्‍छ?"},{"number":19,"verse":"जसले राजकुमारहरूको पक्ष लिनुहुन्‍न, जसले धनी र गरीब दुवैलाई समान दृष्‍टिले हेर्नुहुन्‍छ। तिनीहरू सबै परमेश्‍वरले सृष्‍टि गर्नुभएका प्राणी हुन्,"},{"number":20,"verse":"तिनीहरू क्षणभरमा नै, मध्‍यरातमा मरिजान सक्‍छन्। उहाँले छुनुभएपछि मानिसहरू फेरि जीवित रहँदैनन्। कसैको हात नपरे तापनि शक्तिशालीहरू लोप भइहाल्‍छन्।"},{"number":21,"verse":"“उहाँको दृष्‍टि मानिसहरूको चालमाथि रहेको हुन्‍छ, र तिनीहरू हिँड़ेको हरेक कदमलाई उहाँले देख्‍नुहुन्‍छ।"},{"number":22,"verse":"कुनै यस्‍तो अँध्‍यारो, घोर अँध्‍यारो स्‍थान छैन, जहाँ दुष्‍टहरू उहाँदेखि लुक्‍न सक्‍छन्।"},{"number":23,"verse":"परमेश्‍वरको सामुन्‍ने न्‍यायको लागि आउनलाई, मानिसलाई जाँचिरहनुपर्ने आवश्‍यकता छैन।"},{"number":24,"verse":"उहाँले सोधपूछविना नै शक्तिशालीहरूलाई नाश गर्नुहुन्‍छ, र तिनीहरूका सट्टामा अरूहरूलाई बसाल्‍नुहुन्‍छ।"},{"number":25,"verse":"किनकि तिनीहरूले गरेका सबै काम उहाँ जान्‍नुहुन्‍छ, उहाँले तिनीहरूलाई राती पल्‍टाइदिनुहुन्‍छ, र तिनीहरू धूलोपीठो हुन्‍छन्।"},{"number":26,"verse":"तिनीहरूका अपराधहरूका कारण उहाँले तिनीहरूलाई दण्‍ड दिनुहुन्‍छ, जहाँ सबैले तिनीहरूलाई देख्‍न सक्‍छन्।"},{"number":27,"verse":"किनभने तिनीहरूले उहाँको आज्ञा पालन गर्न छोड़े, र उहाँका मार्गहरूको वास्‍ता गरेनन्।"},{"number":28,"verse":"गरीबहरूको रोदन उहाँको कानमा पुग्‍ने तिनीहरूले तुल्‍याए, यसरी आवश्‍यकतामा भएकाहरूको दुहाई उहाँले सुन्‍नुभयो।"},{"number":29,"verse":"तर यदि उहाँ चूप लाग्‍नुभयो भने कसले उहाँलाई दोष दिन सक्‍छ? यदि उहाँले आफ्‍नो अनुहार लुकाउनुभयो भने कसले उहाँलाई देख्‍न सक्‍छ? तापनि उहाँ मानिस र राष्ट्र दुवैमाथि हुनुहुन्‍छ,"},{"number":30,"verse":"ईश्‍वरहीन मानिसलाई शासक बन्‍नबाट र मानिस जातिको लागि पासो थाप्‍नबाट रोक्‍नलाई।"},{"number":31,"verse":"“सम्‍झनुहोस् कुनै मानिसले परमेश्‍वरलाई यसो भन्‍यो भने, ‘म दोषी छु, म अझै दुष्‍ट काम गर्नेछैनँ।"},{"number":32,"verse":"मैले देख्‍न नसकेका कुरा मलाई सिकाउनुहोस्, मैले जतिसुकै अपराध गरे तापनि अब म फेरि अपराध गर्नेछैनँ’।"},{"number":33,"verse":"के परमेश्‍वरले तपाईंका शर्तअनुसार तपाईंलाई पुरस्‍कार दिनुपर्छ र, जब कि तपाईं पश्‍चात्ताप गर्न इन्‍कार गर्नुहुन्‍छ? यो त तपाईंले निर्णय गर्नुपर्छ मैले होइन, यसकारण तपाईं के जान्‍नुहुन्‍छ मलाई भन्‍नुहोस्।"},{"number":34,"verse":"“असल बुद्धि भएकाहरूले घोषणा गर्छन्, कुनै पनि बुद्धिमान् श्रोताले यसो भनेर मलाई बताउँछन्,"},{"number":35,"verse":"‘अय्‍यूब त बुद्धिविनाको कुरा गर्छन्, र तिनले भनेका कुराको केही मतलब हुँदैन’।"},{"number":36,"verse":"दुष्‍टले झैँ दिएका जवाफहरूका निम्‍ति यदि अय्‍यूबलाई सकेसम्‍म जाँच गर्न सकिए त!"},{"number":37,"verse":"तिनी आफ्‍ना पापका विद्रोह थप्‍छन्, तिनले ता हामी सबैको बीचमा हेलासाथ ताली बजाउँछन्, र परमेश्‍वरको विरोधका कुरा गर्छन्।”"}]}
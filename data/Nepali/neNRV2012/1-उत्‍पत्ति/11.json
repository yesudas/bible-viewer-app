{"bibleAbbr":"neNRV2012","bookName":"उत्‍पत्ति","bookEnglishName":"Genesis","chapterNumber":11,"verses":[{"number":1,"verse":"( बाबेलको धरहरा) त्‍यस बेला जम्‍मै पृथ्‍वीमा एउटै भाषा र एकै खालको बोली थिए।"},{"number":2,"verse":"मानिसहरू पूर्वतिर सर्दैजाँदा शिनार देशमा एउटा मैदान भेट्टाएर त्‍यहीँ बसोबास गरे।"},{"number":3,"verse":"तिनीहरूले आपसमा भने, “लौ, हामीहरू इँट बनाएर पोलौं।” ढुङ्गाको सट्टा इँट र हिलोको सट्टा अलकत्रा तिनीहरूले प्रयोग गरे।"},{"number":4,"verse":"तब तिनीहरूले भने, “लौ, हामी आफ्‍नो निम्‍ति एउटा सहर र स्‍वर्गैसम्‍म पुग्‍ने एउटा धरहरा बनाऔं, अनि आफ्‍नो नाउँ राखौं र हामी पृथ्‍वीभरि जताततै नछरिऔं।”"},{"number":5,"verse":"मानिसहरूका सन्‍तानले बनाइरहेका सहर र धरहरा हेर्नलाई परमप्रभु तल ओर्लनुभयो।"},{"number":6,"verse":"अनि परमप्रभुले भन्‍नुभयो, “यदि एउटै भाषा बोल्‍ने एउटै जातिको स्‍थानमा अहिले यिनीहरूले यो गरे भने, अब तिनीहरूले योजना गरेको कुनै पनि कुरा असम्‍भव हुनेछैन।"},{"number":7,"verse":"आओ, तल ओर्लेर गई तिनीहरूको भाषा खलबल पारिदिऔं, र तिनीहरूले एक-अर्काको बोली नबुझून्।”"},{"number":8,"verse":"तब परमप्रभुले त्‍यहीँबाट तिनीहरूलाई जम्‍मै पृथ्‍वीभरि तितरबितर पारिदिनुभयो, र तिनीहरूले त्‍यो सहर बनाउन छोड़िदिए।"},{"number":9,"verse":"यसकारण त्‍यसको नाउँ बाबेल ( अर्थात् बेबिलोन) राखियो, किनभने परमप्रभुले त्‍यहीँ नै सारा पृथ्‍वीभरिका भाषा खलबल पारिदिनुभएको थियो। त्‍यहीँबाटै परमप्रभुले तिनीहरूलाई सारा पृथ्‍वीभरि तितरबितर पारिदिनुभयो।"},{"number":10,"verse":"( शेमदेखि अब्रामसम्‍मको वंशावली) शेमको वृत्तान्‍त यही हो। ( ) जलप्रलयको दुई वर्षपछि एक सय वर्षको उमेरमा शेम अर्पक्षदको पिता भए।"},{"number":11,"verse":"अर्पक्षद जन्‍मेपछि शेम पाँच सय वर्षसम्‍म बाँचे, र उनका अरू छोराछोरीहरू जन्‍मे।"},{"number":12,"verse":"अर्पक्षदको उमेर पैँतीस वर्षको हुँदा उनी शेलहका पिता भए।"},{"number":13,"verse":"शेलह जन्‍मेपछि अर्पक्षद चार सय तीन वर्षसम्‍म बाँचे, र उनका अरू छोराछोरीहरू जन्‍मे।"},{"number":14,"verse":"शेलहको उमेर तीस वर्षको हुँदा उनी एबेरका पिता भए।"},{"number":15,"verse":"एबेर जन्‍मेपछि शेलह चार सय तीन वर्षसम्‍म बाँचे, र उनका अरू छोराछोरीहरू जन्‍मे।"},{"number":16,"verse":"एबेरको उमेर चौतीस वर्षको हुँदा उनी पेलेगका पिता भए।"},{"number":17,"verse":"पेलेग जन्‍मेपछि एबेर चार सय तीस वर्षसम्‍म बाँचे, र उनका अरू छोराछोरीहरू जन्‍मे।"},{"number":18,"verse":"पेलेगको उमेर तीस वर्षको हुँदा उनी रऊका पिता भए।"},{"number":19,"verse":"रऊ जन्‍मेपछि पेलेग दुई सय नौ वर्षसम्‍म बाँचे, र उनका अरू छोराछोरीहरू जन्‍मे।"},{"number":20,"verse":"रऊको उमेर बत्तीस वर्षको हुँदा उनी सरूगका पिता भए।"},{"number":21,"verse":"सरूग जन्‍मेपछि रऊ दुई सय सात वर्षसम्‍म बाँचे, र उनका अरू छोराछोरीहरू जन्‍मे।"},{"number":22,"verse":"सरूगको उमेर तीस वर्षको हुँदा उनी नाहोरका पिता भए।"},{"number":23,"verse":"नाहोर जन्‍मेपछि सरूग दुई सय वर्षसम्‍म बाँचे, र उनका अरू छोराछोरीहरू जन्‍मे।"},{"number":24,"verse":"नाहोरको उमेर उनन्‍तीस वर्षको हुँदा उनी तेरहका पिता भए।"},{"number":25,"verse":"तेरह जन्‍मेपछि नाहोर एक सय उन्‍नाईस वर्षसम्‍म बाँचे, र उनका अरू छोराछोरीहरू जन्‍मे।"},{"number":26,"verse":"तेरहको उमेर सत्तरी वर्षको हुँदा उनी अब्राम, नाहोर र हारानका पिता भए।"},{"number":27,"verse":"तेरहको वृत्तान्‍त यही हो। तेरह अब्राम, नाहोर र हारानका पिता भए। अनि हारान लोतका पिता भए।"},{"number":28,"verse":"हारान उनका बुबा तेरहकै जीवनकालमा आफ्‍नो जन्‍म देश कल्‍दीहरूको ऊरमा मरे।"},{"number":29,"verse":"अब्राम र नाहोरले विवाह गरेर पत्‍नी ल्‍याए। अब्रामकी पत्‍नीको नाउँ साराई र नाहोरकी पत्‍नीको नाउँ मिल्‍का थियो। तिनी हारानकी छोरी थिइन्। हारानचाहिँ मिल्‍का र यिस्‍काका पिता थिए।"},{"number":30,"verse":"साराई बाँझी थिइन्, र तिनका कोही छोराछोरी थिएनन्।"},{"number":31,"verse":"तेरहले आफ्‍ना छोरा अब्राम र हारानको छोरो आफ्‍नो नाति लोत र अब्रामकी पत्‍नी आफ्‍नी बुहारी साराईलाई साथमा लिएर कल्‍दीहरूको ऊरबाट कनान देशमा जान तिनीहरूसँगै निस्‍के। तर तिनीहरू हारानमा पुगेपछि त्‍यहीँ नै बसोबास गरे।"},{"number":32,"verse":"तेरहको उमेर दुई सय पाँच वर्ष पुगेपछि उनी हारानमा मरे।"}]}
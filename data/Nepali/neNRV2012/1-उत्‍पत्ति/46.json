{"bibleAbbr":"neNRV2012","bookName":"उत्‍पत्ति","bookEnglishName":"Genesis","chapterNumber":46,"verses":[{"number":1,"verse":"( आफ्‍नो परिवारसित याकूब मिश्रमा गएका) तब इस्राएल आफूसँग भएका सबै थोक लिएर हिँड़े, र बेर्शेबामा आएर आफ्‍ना बुबा इसहाकका परमेश्‍वरको निम्‍ति बलिदान चढ़ाए।"},{"number":2,"verse":"अनि राती दर्शनमा परमेश्‍वरले इस्राएलसँग बोल्‍नुभयो, र “याकूब, याकूब” भनी तिनलाई बोलाउनुभयो। अनि तिनले भने, “म यहीँ छु।”"},{"number":3,"verse":"उहाँले भन्‍नुभयो, “म परमेश्‍वर, तेरा बुबाका परमेश्‍वर हुँ। मिश्रमा जान नडरा, किनकि त्‍यहाँ म तँबाट एउटा ठूलो जाति बनाउनेछु।"},{"number":4,"verse":"म तँसँग मिश्रमा जानेछु, र म तँलाई निश्‍चय नै फेरि फर्काइल्‍याउनेछु, अनि तेरो मृत्‍यु हुँदा योसेफकै हातले तेरा आँखा छोपिदिनेछ।” आफ्‍नो हात तेरो आँखामाथि राख्‍नेछ।"},{"number":5,"verse":"त्‍यसपछि याकूब बेर्शेबाबाट हिँड़े। इस्राएलका छोराहरूले आफ्‍ना बुबा याकूब, आफ्‍ना बालबच्‍चा र आफ्‍ना परिवारहरूलाई फारोले तिनलाई ल्‍याउन पठाएका गाड़ाहरूमा चढ़ाएर लगे।"},{"number":6,"verse":"आफ्‍ना गाईबस्‍तु र कनान देशमा जम्‍मा गरेका मालसामानहरू लिएर याकूब र तिनका जम्‍मै परिवार मिश्रमा गए। ( )"},{"number":7,"verse":"याकूबले आफ्‍नो साथमा आफ्‍ना छोराहरू, नातिहरू, छोरीहरू र नातिनीहरू, तिनका सबै सन्‍तानलाई मिश्रमा लगे।"},{"number":8,"verse":"मिश्रमा जाने इस्राएलका छोराहरू, अर्थात् याकूब र तिनका सन्‍तानहरूका नाउँ यी नै हुन्: याकूबका जेठा छोरा रूबेन।"},{"number":9,"verse":"रूबेनका छोराहरू: हानोक, पल्‍लु, हेस्रोन र कर्मी।"},{"number":10,"verse":"शिमियोनका छोराहरू: यमूएल, यामीन, ओहद, याकीन, सोहोर र कनानी पत्‍नीतर्फका छोरा शौल।"},{"number":11,"verse":"लेवीका छोराहरू: गेर्शोन, कहात र मरारी।"},{"number":12,"verse":"यहूदाका छोराहरू: एर्, ओनान, शेलह, फारेस र जेरह। तर एर् र ओनानचाहिँ कनान देशमै मरे। फारेसका छोराहरू हेस्रोन र हामूल थिए।"},{"number":13,"verse":"इस्‍साखारका छोराहरू: तोला, पुवा, याशूब र शिम्रोन।"},{"number":14,"verse":"जबूलूनका छोराहरू: सेरेद, एलोन र यहलेल।"},{"number":15,"verse":"यिनीहरूचाहिँ याकूबबाट लेआले पद्दन-आराममा जन्‍माएका छोराहरू, तिनकी छोरी दीनासमेत हुन्। लेआबाट याकूबका छोराछोरी जम्‍मा तेत्तीस जना थिए।"},{"number":16,"verse":"गादका छोराहरू: सेफोन, हाग्‍यी, शूनी, यसबोन, एरी, अरोदी र अरेली।"},{"number":17,"verse":"आशेरका छोराहरू: यिम्‍ना, यिश्‍वा, यिश्‍वी र बरीआ। तिनीहरूकी बहिनी सेरह थिइन्। बरीआका छोराहरू हेबेर र मल्‍कीएल थिए।"},{"number":18,"verse":"लाबानले आफ्‍नी छोरी लेआलाई दिएकी कमारी जिल्‍पापट्टिका याकूबका छोराछोरी यी नै हुन्। यिनीहरू जम्‍मा सोह्र जना थिए।"},{"number":19,"verse":"याकूबकी पत्‍नी राहेलका छोराहरू: योसेफ र बेन्‍यामीन।"},{"number":20,"verse":"ओनका पूजाहारी पोतीपेराकी छोरी आसनततर्फबाट मिश्रमा जन्‍मेका योसेफका छोराहरू मनश्‍शे र एफ्राइम थिए। ( ,)"},{"number":21,"verse":"बेन्‍यामीनका छोराहरू: बेला, बेकेर, अश्‍बेल, गेरा, नामान, एही, रोश, मुप्‍पीम, हुप्‍पीम र आर्द।"},{"number":22,"verse":"राहेलबाट जन्‍मेका याकूबका छोराहरू यी नै हुन्। यिनीहरू जम्‍मा चौध जना थिए।"},{"number":23,"verse":"दानका छोरा: हुशीम।"},{"number":24,"verse":"नप्‍तालीका छोराहरू: यहसेल, गुनी, येसेर, र शिल्‍लेम।"},{"number":25,"verse":"लाबानले आफ्‍नी छोरी राहेललाई दिएको कमारी बिल्‍हाले याकूबबाट जन्‍माएका छोराहरू यी नै हुन्। यिनीहरू जम्‍मा सात जना थिए।"},{"number":26,"verse":"याकूबका साथमा मिश्रमा गएका तिनका बुहारीहरूबाहेक आफ्‍ना निज सन्‍तान जम्‍मा छयसट्ठी जना थिए।"},{"number":27,"verse":"मिश्रमा जन्‍मेका योसेफका छोराहरूचाहिँ दुई जना थिए। मिश्रमा आउने याकूबका घरका सबै जम्‍मा सत्तरी जना थिए। ( )"},{"number":28,"verse":"गोशेनमा तिनलाई भेट्न आइदेऊन् भनी याकूबले यहूदालाई योसेफकहाँ खबर दिन आफ्‍नो अगि पठाए।"},{"number":29,"verse":"योसेफले आफ्‍नो रथ तयार गर्न लगाए र गोशेनसम्‍म आफ्‍ना बुबा इस्राएललाई भेट गर्न आए। तिनको अगि योसेफ देखा पर्ने बित्तिकै तिनले आफ्‍ना बुबालाई अँगालो हालेर धेरै बेरसम्‍म रोए।"},{"number":30,"verse":"इस्राएलले योसेफलाई भने, “मैले तेरो मुख देखेर तँ जीवितै रहेको जान्‍न पाएकोले अब म सन्‍तोषसित मर्छु।”"},{"number":31,"verse":"योसेफले आफ्‍ना दाजुभाइहरू र आफ्‍ना बुबाका परिवारहरूलाई भने, “अब म गएर फारोलाई खबर दिन्‍छु र उनलाई भन्‍नेछु, ‘कनान देशका मेरा दाजुभाइहरू र मेरा बुबाका घरानाहरू मकहाँ आएका छन्।"},{"number":32,"verse":"उनीहरू सबै गाईबस्‍तु पाल्‍ने भएकाले गोठाला हुन्। उनीहरूले आफ्‍ना सबै बगाल र बथान, र उनीहरूसँग भएका सबै थोक लिएर आएका छन्।’"},{"number":33,"verse":"जब फारोले तपाईंहरूलाई बोलाएर ‘तिमीहरूका कामधन्‍दा के हो?’ भनी सोध्‍छन्,"},{"number":34,"verse":"तब तपाईंहरूले भन्‍नुहोस्, ‘हजूरका दासहरू हामी बाबु-छोराहरू हाम्रा बाल्‍यावस्‍थादेखि अहिलेसम्‍म गाईबस्‍तु पाल्‍ने हौं।’ अनि तपाईंहरूले गोशेनमा बसोबास गर्न पाउनुहुनेछ, किनभने मिश्रीहरू सबै गोठालाहरूलाई घृणा गर्छन्।”"}]}
{"bibleAbbr":"neNRV2012","bookName":"उत्‍पत्ति","bookEnglishName":"Genesis","chapterNumber":23,"verses":[{"number":1,"verse":"( साराको मृत्यु) सारा एक सय सत्ताईस वर्षसम्‍म बाँचिन्।"},{"number":2,"verse":"सारा कनान देशको किर्यत-अर्बा अर्थात् हेब्रोनमा मरिन्। अब्राहाम साराको निम्‍ति शोक र विलाप गर्न त्‍यहाँ गए।"},{"number":3,"verse":"अब्राहाम लाश भएको ठाउँबाट उठे, र हित्तीहरूलाई यसो भने,"},{"number":4,"verse":"“तपाईंहरूका बीचमा म एक प्रवासी भएर बसेको छु। यस लाशलाई गाड्न चिहानको लागि कुनै जमिन मलाई बेच्‍नुहोस्।” ( , ; )"},{"number":5,"verse":"हित्तीहरूले अब्राहामलाई भने,"},{"number":6,"verse":"“हे प्रभु, सुन्‍नुहोस्, तपाईं हामीहरूमध्‍ये एक शक्तिशाली शासक हुनुहुन्‍छ। हाम्रा चिहानमध्‍ये सबैभन्‍दा असलचाहिँ छानेर लाश गाड्नुहोस्। हामीमध्‍ये कसैले पनि आफ्‍नो चिहान लाश गाड्नलाई तपाईंलाई दिन इन्‍कार गर्नेछैन।”"},{"number":7,"verse":"तब अब्राहाम उठेर हित्तीहरूका अगि निहुरेर दण्‍डवत् गरे।"},{"number":8,"verse":"तिनले तिनीहरूलाई यसो भने, “यदि मैले यो लाश गाड्ने तपाईंहरूको मन्‍जूरी छ भने मेरो कुरो सुन्‍नुहोस्, र सोहोरका छोरा एप्रोनसित मेरो निम्‍ति यो बिन्‍ती गरिदिनुहोस्,"},{"number":9,"verse":"कि उनले आफ्‍नो निजी मक्‍पेलाको ओड़ार मलाई बेचून्। त्‍यो उनका खेतको छेवैमा छ। त्‍यसको पूरा दाममा तपाईंहरूकै बीचमा एउटा गाड्ने ठाउँको निम्‍ति उनले त्‍यो जग्‍गा मेरो अधिकारमा देऊन्।”"},{"number":10,"verse":"त्‍यस बेला एप्रोन हित्तीहरूका माझमा बसिरहेका थिए, र जति जना उनका सहरको ढोकाको अगाड़ि आएका थिए, ती सबैले सुन्‍ने गरी हित्ती एप्रोनले अब्राहामलाई भने,"},{"number":11,"verse":"“होइन, मेरा प्रभु, मेरो कुरा सुन्‍नुहोस्। म तपाईंलाई त्‍यो खेत र त्‍यसमा भएको ओड़ार पनि दिन्‍छु। मेरा मानिसहरूकै सामुन्‍ने त्‍यो म तपाईंलाई दिन्‍छु। तपाईं आफ्‍नो मरेकी स्‍त्रीलाई त्‍यहीँ गाड्नुहोस्।”"},{"number":12,"verse":"अब्राहामले फेरि त्‍यस देशका मानिसहरूलाई दण्‍डवत् गरे।"},{"number":13,"verse":"अनि तिनले त्‍यस ठाउँका मानिसहरूले सुन्‍ने गरी एप्रोनलाई भने, “तपाईंको मन्‍जूरी भए सुन्‍नुहोस्, म त्‍यस जग्‍गाको दाम दिनेछु। त्‍यो तपाईंले स्‍वीकार गर्नुहोस्, र त्‍यहाँ म यो लाश गाड्न पाऊँ।”"},{"number":14,"verse":"एप्रोनले अब्राहामलाई भने,"},{"number":15,"verse":"“हे मेरा प्रभु, मेरो कुरा सुन्‍नुहोस्। जग्‍गाको दाम त चाँदीका चार सय सिक्‍का हो, तर मेरो र तपाईंको बीचमा त्‍यो के हो र? लाशलाई तपाईं गाड्नुहोस्।”"},{"number":16,"verse":"अब्राहामले एप्रोनको कुरा मन्‍जूर गरे र तिनले एप्रोनलाई हित्तीहरूका सामुन्‍ने उनले भनेबमोजिम, व्‍यापारीहरूमा जुन तौल प्रचलित थियो, त्‍यहीअनुसार चाँदीका चार सय सिक्‍का जोखी-जोखीकन उनलाई दिए।"},{"number":17,"verse":"यसरी मक्‍पेलामा मम्रेनेरको एप्रोनको खेत र त्‍यसभित्र भएका ओड़ार र रूखहरूसमेत"},{"number":18,"verse":"एप्रोनले त्‍यस सहरका ढोकाको अगाड़ि आएकाहरू हित्तीहरू सबैका सामु अब्राहामको अधिकारमा दिए।"},{"number":19,"verse":"त्‍यसपछि अब्राहामले आफ्‍नी पत्‍नी सारालाई कनान देशमा मम्रेनेरको, अर्थात् हेब्रोनमा भएको मक्‍पेलाका खेतको ओड़ारमा गाड़े।"},{"number":20,"verse":"यसरी त्‍यो खेत र त्‍यसमा भएको ओड़ारसमेत हित्तीहरूका तर्फबाट चिहानको रूपमा अब्राहामको अधिकारमा पक्‍कासँग दर्ता भयो।"}]}
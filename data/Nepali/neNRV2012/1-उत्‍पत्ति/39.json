{"bibleAbbr":"neNRV2012","bookName":"उत्‍पत्ति","bookEnglishName":"Genesis","chapterNumber":39,"verses":[{"number":1,"verse":"( पोतीफरको घरमा योसेफ) अब योसेफ मिश्रमा लगिए, र फारोका एक जना अधिकृत, अङ्गरक्षकका कप्‍तान पोतीफर भन्‍ने एक जना मिश्रीले तिनलाई त्‍यहाँ ल्‍याउने इश्‍माएलीहरूका हातबाट किने।"},{"number":2,"verse":"परमप्रभु योसेफको साथमा हुनुहुन्‍थ्‍यो, ( ; , ) र त्‍यहाँ तिनको उन्‍नति भयो। तिनी आफ्‍ना मिश्री मालिकको घरमा बस्‍थे।"},{"number":3,"verse":"तिनका मालिकले परमप्रभु तिनको साथमा हुनुभएको र तिनले गरेका सबै काममा परमप्रभुले उन्‍नति गराउनुभएको देखे।"},{"number":4,"verse":"यसैले उनको निगाह योसेफमाथि रह्यो। योसेफले उनको सेवा-शुश्रूषा गर्थे। उनले तिनलाई आफ्‍नो घरको मुख्‍य कारिन्‍दा तुल्‍याएर उनीसँग भएका सब थोकको जिम्‍मा तिनलाई दिए।"},{"number":5,"verse":"उनले तिनलाई आफ्‍नो घरको र आफूसँग भएका सबै कुराको मुख्‍य कारिन्‍दा तुल्‍याएको समयदेखि परमप्रभुले योसेफको खातिर त्‍यस मिश्रीको घरमा आशिष् दिनुभयो। परमप्रभुको आशिष् उनको घरबार, अन्‍न-खेत र सबै कुरामाथि थियो।"},{"number":6,"verse":"यसैले आफूसँग भएका सबै उनले योसेफको जिम्‍मामा छोड़िदिए। आफूले खाने भोजनबाहेक आफूसँग भएको अरू कुनै कुराको विषयमा उनी वास्‍ता राख्‍दैनथिए। योसेफ सुन्‍दर र हेर्नमा राम्रा थिए।"},{"number":7,"verse":"केही समयपछि तिनका मालिककी पत्‍नीले योसेफमाथि नजर लगाएर भनिन्, “मसँग सुत्।”"},{"number":8,"verse":"तर तिनले अस्‍वीकार गरेर आफ्‍ना मालिककी पत्‍नीलाई भने, “हेर्नुहोस्, म यस घरमा भएकोले गर्दा मेरा मालिकलाई यस घरमा भएको कुनै कुराको पनि फिक्री छैन, र उहाँसँग भएका सबै कुरा उहाँले मेरै जिम्‍मामा दिनुभएको छ।"},{"number":9,"verse":"यस घरमा मभन्‍दा ठूलो कोही छैन। उहाँले तपाईंबाहेक सबै कुरा मलाई दिनुभएको छ, किनभने तपाईं उहाँकी पत्‍नी हुनुहुन्‍छ। तब कसरी यस्‍तो घोर दुष्‍ट काम गरेर परमेश्‍वरको विरुद्धमा मैले पाप गर्नु?”"},{"number":10,"verse":"अनि तिनले दिनदिनै योसेफसँग कुरा गरे तापनि तिनीसित सुत्‍न अथवा तिनीसित बस्‍न योसेफ मानेनन्।"},{"number":11,"verse":"एक दिन योसेफ आफ्‍नो काम गर्न घरभित्र गएका थिए। घरमा अरू कोही काम गर्ने मानिस थिएन।"},{"number":12,"verse":"तिनले योसेफको लुगा समातेर भनिन्, मसित सुत्। तर आफ्‍नो लुगा तिनकै हातमा छोड़ेर योसेफ भागे, र घरबाट बाहिर निस्‍के।"},{"number":13,"verse":"योसेफले आफ्‍नो लुगा तिनकै हातमा छोड़ेर घरबाट निस्‍केका देखेर"},{"number":14,"verse":"तिनले आफ्‍ना घरका नोकरहरूलाई बोलाएर भनिन्, “हेर, मेरा स्‍वामीले त यहाँ एक हिब्रू हाम्रो बेइज्‍जत गर्न ल्‍याउनुभएको रहेछ। त्‍यो मसित सुत्‍नलाई यहाँभित्र आयो, र म चिच्‍च्‍याएर कराएँ।"},{"number":15,"verse":"म चिच्‍च्‍याएर कराएकी सुनी त्‍यसले आफ्‍नो लुगा मसँग छोड़ेर भाग्‍यो, र घरबाट बाहिर निस्‍क्‍यो।”"},{"number":16,"verse":"तिनका पति घर नआउञ्‍जेल तिनले त्‍यो लुगा आफ्‍नै साथमा राखिन्,"},{"number":17,"verse":"र उनी आएपछि तिनले यसो भनेर उही कुरा उनलाई पनि सुनाइन्, “हामीकहाँ तपाईंले ल्‍याउनुभएको त्‍यो हिब्रू नोकर मेरो बेइज्‍जत गर्नलाई यहाँ भित्र आयो।"},{"number":18,"verse":"तर म चिच्‍च्‍याएर कराउने बित्तिकै त्‍यसले आफ्‍नो यो लुगा मकहाँ छोड़ी भागेर घरबाट निस्‍क्‍यो।”"},{"number":19,"verse":"“तपाईंको नोकरले मसँग यस्‍तो व्‍यवहार गर्‍यो” भन्‍ने कुरा जब योसेफका मालिकले आफ्‍नी पत्‍नीको मुखबाट सुने तब उनी रीसले राँकिए।"},{"number":20,"verse":"उनले योसेफलाई राजाका कैदीहरू थुनिने झ्‍यालखानमा लगेर हालिदिए। योसेफ त्‍यसरी झ्‍यालखानमा परे।"},{"number":21,"verse":"तर परमप्रभु योसेफको साथमा हुनुहुन्‍थ्‍यो, र उहाँले तिनीमाथि टिठ्याउनुभयो, अनि तिनलाई झ्‍यालखानका हाकिमको निगाहपात्र बनाउनुभयो। ( ; )"},{"number":22,"verse":"यसकारण झ्‍यालखानका हाकिमले त्‍यस झ्‍यालखानमा भएका सबै कैदीहरू योसेफको जिम्‍मामा राखिदिए। त्‍यहाँ जे-जे काम हुन्‍थ्‍यो ती सबै योसेफकै खटनमा हुन्‍थ्‍यो।"},{"number":23,"verse":"योसेफको जिम्‍मामा राखिएको कुनै कुरामा पनि झ्‍यालखानका हाकिमले केही फिक्री गर्दैनथिए, किनभने परमप्रभु योसेफको साथमा हुनुहुन्‍थ्‍यो। योसेफले जे गरे तापनि परमप्रभुले तिनलाई त्‍यसमा सफल गराउनुहुन्‍थ्‍यो।"}]}
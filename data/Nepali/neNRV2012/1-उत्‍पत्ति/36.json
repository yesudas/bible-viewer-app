{"bibleAbbr":"neNRV2012","bookName":"उत्‍पत्ति","bookEnglishName":"Genesis","chapterNumber":36,"verses":[{"number":1,"verse":"( एसावका सन्तान) एसाव, अर्थात् एदोमको वृत्तान्‍त यही हो। ( )"},{"number":2,"verse":"एसावले कनानी स्‍त्रीहरूमध्‍येबाट पत्‍नी ल्‍याए: अर्थात् हित्ती एलोनकी छोरी आदा र हिव्‍वी सिबोनकी नातिनी र अनाकी छोरी ओहोलीबामा, ( )"},{"number":3,"verse":"तथा इश्‍माएलकी छोरी नबायोतकी बहिनी बासमत। ( )"},{"number":4,"verse":"एसावबाट आदाले एलीपजलाई जन्माइन्, र बासमतले रूएललाई जन्माइन्,"},{"number":5,"verse":"अनि ओहोलीबामाले येऊश, यालाम र कोरहलाई जन्‍माइन्। कनान देशमा जन्‍मेका एसावका छोराहरू यी नै हुन्।"},{"number":6,"verse":"आफ्‍ना पत्‍नीहरू, छोराछोरीहरू, र तिनको घरका सबै मानिसहरू, गाईबस्‍तुहरू, र तिनका अरू जम्‍मै पशुहरू र कनान देशमा प्राप्‍त गरेका सबै सम्‍पत्तिहरू लिएर एसाव आफ्‍नो भाइ याकूबबाट छुट्टिएर अर्को देशमा गए।"},{"number":7,"verse":"धेरै धन-सम्‍पत्ति भएको हुनाले तिनीहरू एकसाथ बस्‍न सकेनन्। तिनीहरूका गाईबस्‍तुले गर्दा तिनीहरू बसेका ठाउँबाट तिनीहरूको निर्वाह हुन सकेन।"},{"number":8,"verse":"यसकारण एसावले (अर्थात् एदोमले) सेइरको देशमा बसोबास गरे।"},{"number":9,"verse":"सेइरको पहाड़ी देशमा एदोमीहरूका पिता एसावको वृत्तान्‍त यही हो।"},{"number":10,"verse":"एसावका छोराहरूका नाउँ यी नै हुन्: एसावकी पत्‍नी आदाका छोरा एलीपज, र एसावकी पत्‍नी बासमतका छोरा रूएल।"},{"number":11,"verse":"एलीपजका छोराहरू: तेमान, ओमार, सपो, गाताम र कनज।"},{"number":12,"verse":"एसावका छोरा एलीपजकी तीम्‍न नाउँ भएकी एउटी भित्रिनी थिई। एलीपजबाट त्‍यसले अमालेकलाई जन्‍माई। एसावकी पत्‍नी आदाका नातिहरू यी नै हुन्।"},{"number":13,"verse":"रूएलका छोराहरू: नहत, जेरह, शम्‍मा र मिज्‍जा। एसावकी पत्‍नी बासमतका नातिहरू यी नै हुन्।"},{"number":14,"verse":"एसावकी पत्‍नी ओहोलीबामा, जो सिबोनकी नातिनी र अनाकी छोरी थिइन्, एसावबाट तिनका यी छोराहरू भए: येऊश, यालाम र कोरह।"},{"number":15,"verse":"एसावका सन्‍तानहरूमध्‍ये मुख्‍य-मुख्‍य यी नै हुन्: एसावका जेठा छोरा एलीपजका छोराहरू: मुखियाहरू तेमान, ओमार, सपो, कनज,"},{"number":16,"verse":"कोरह, गाताम र अमालेक। एदोम देशमा एलीपजबाट भएका मुखियाहरू यी नै हुन्। यिनीहरू आदाका नातिहरू हुन्।"},{"number":17,"verse":"एसावका छोरा रूएलका छोराहरू: मुखियाहरू नहत, जेरह शम्‍मा र मिज्‍जा। एदोम देशमा रूएलबाट भएका मुखियाहरू यी नै हुन्। एसावकी पत्‍नी बासमतका नातिहरू यी नै हुन्।"},{"number":18,"verse":"एसावकी पत्‍नी ओहोलीबामाका छोराहरू: मुखियाहरू येऊश, यालाम र कोरह। अनाकी छोरी एसावकी पत्‍नी ओहोलीबामाले जन्‍माएका मुखियाहरू यी नै हुन्।"},{"number":19,"verse":"एसाव, अर्थात् एदोमका छोराहरू यी नै हुन्, र तिनीहरूका मुखियाहरू यिनी हुन्।"},{"number":20,"verse":"त्‍यस देशका बासिन्‍दा होरी सेइरका छोराहरू यी नै हुन्: ( ) लोतान, शोबाल, सिबोन, अना,"},{"number":21,"verse":"दीशोन, एसेर र दीशान। एदोमको देशमा सेइरका यी छोराहरू होरी मुखियाहरू हुन्।"},{"number":22,"verse":"लोतानका छोराहरू: होरी र हेमान। तीम्‍न लोतानकी बहिनी थिइन्।"},{"number":23,"verse":"शोबालका छोराहरू: अल्‍बान, मानहत, एबाल, शपो र ओनाम।"},{"number":24,"verse":"सिबोनका छोराहरू: अय्‍या र अना। तिनका बुबा सिबोनका गधाहरू चराउँदा मरुभूमिमा तातो पानीको मूल भेट्टाउने यी नै अना हुन्।"},{"number":25,"verse":"अनाका छोराछोरीहरू: दीशोन र अनाकी छोरी ओहोलीबामा।"},{"number":26,"verse":"दीशोनका छोराहरू: हेमदान, एश्‍बान, यित्रान र करान।"},{"number":27,"verse":"एसेरका छोराहरू: बिल्‍हान, जावान र अकान।"},{"number":28,"verse":"दीशानका छोराहरू: ऊज र आरान।"},{"number":29,"verse":"होरीहरूका मुखियाहरू यी नै हुन्: लोतान, शोबाल, सिबोन, अना,"},{"number":30,"verse":"दीशोन, एसेर र दीशान। सेइर देशमा तिनीहरूका खलकअनुसार होरी मुखियाहरू यी नै हुन्।"},{"number":31,"verse":"( एदोमका राजाहरू) इस्राएलका कुनै राजाले राज्‍य गर्नुभन्‍दा अगि एदोम देशमा राज्‍य गर्ने राजाहरू यी नै हुन्: ( )"},{"number":32,"verse":"बओरका छोरा बेलाले एदोममा शासन गर्थे। उनको राजधानीको नाउँ दिन्‍हावा थियो।"},{"number":33,"verse":"बेलाको मृत्‍युपछि बोज्रामा बस्‍ने जेरहका छोरा योबाबले उनको सट्टामा राज्‍य गरे।"},{"number":34,"verse":"योबाबको मृत्‍युपछि तेमानीहरूको देशका हूशामले उनको सट्टामा राज्‍य गरे।"},{"number":35,"verse":"हूशामको मृत्‍युपछि मोआब देशमा मिद्यानलाई जित्‍ने बददका छोरा हददले उनको सट्टामा राज्‍य गरे। तिनको राजधानीको नाउँ अवीत थियो।"},{"number":36,"verse":"हददको मृत्‍युपछि मास्रेकामा बस्‍ने सम्‍लाले उनको सट्टामा राज्‍य गरे।"},{"number":37,"verse":"सम्‍लाको मृत्‍युपछि महानदीका किनारको रहोबोत सहरका शौलले उनको सट्टामा राज्‍य गरे।"},{"number":38,"verse":"शौलको मृत्‍युपछि अक्‍बोरका छोरा बाल-हानानले उनको सट्टामा राज्‍य गरे।"},{"number":39,"verse":"अक्‍बोरका छोरा बाल-हानानको मृत्‍युपछि हददले उनको सट्टामा राज्‍य गरे। तिनको राजधानीको नाउँ पाऊ थियो। तिनकी पत्‍नीको नाउँ महेतबेल थियो। तिनी मत्रेदकी छोरी र मे-जाहाबकी नातिनी थिइन्।"},{"number":40,"verse":"एसावबाट भएका मुखियाहरू तिनीहरूका नाउँ, देश र वंशअनुसार यी नै हुन्: तीम्‍न, अल्‍वा, यतेत,"},{"number":41,"verse":"ओहोलीबामा, एलाह, पीनोन,"},{"number":42,"verse":"कनज, तेमान, मिब्‍सार"},{"number":43,"verse":"मग्‍दीएल र ईराम। तिनीहरूले कब्‍जा गरेको देशमा तिनीहरूका वासस्‍थानअनुसार एदोमका मुखियाहरू यी नै हुन्। एदोमीहरूका पुर्खा एसावको वृत्तान्‍त यही हो।"}]}
{"bibleAbbr":"neNRV2012","bookName":"इजकिएल","bookEnglishName":"Ezekiel","chapterNumber":45,"verses":[{"number":1,"verse":"( जग्गाजमिनको भाग बन्डा) “‘जब तिमीहरूले उत्तराधिकारको निम्‍ति देश बाँड़ेर दिन्‍छौ, तब तिमीहरूले त्‍यसबाट परमप्रभुको निम्‍ति २५,००० हात लामो र २०,००० हात चौड़ा भएको एक भाग पवित्र जिल्‍ला हुनलाई अलगै उपहार दिनू। त्‍यो जम्‍मै क्षेत्र पवित्र हुनेछ।"},{"number":2,"verse":"यसबाट लमाइ र चौड़ाइ दुवै ५०० हात भएको एउटा भाग पवित्रस्‍थानको निम्‍ति हुनेछ। त्‍यसका चारैतिर पचास हात चौड़ा एउटा खुला ठाउँ होस्।"},{"number":3,"verse":"त्‍यही पवित्र जिल्‍लामा २५,००० हात ( करीब ११ किलोमिटर) लामो र १०,००० हात ( करीब ५ किलोमिटर) चौड़ा एउटा ठाउँ नाप्‍नू। त्‍यहाँ पवित्रस्‍थान र महा-पवित्रस्‍थान हुनेछन्।"},{"number":4,"verse":"यो ठाउँचाहिँ पवित्रस्‍थानमा परमप्रभुको सेवा गर्दा परमप्रभुको नजिक आउने पूजाहारीहरूका निम्‍ति देशको एउटा पवित्र भाग होस्। यो तिनीहरूका घरहरूका निम्‍ति जग्‍गा र पवित्रस्‍थानको निम्‍ति पनि एउटा पवित्र ठाउँ हुनेछन्।"},{"number":5,"verse":"२५,००० हात लामो र १०,००० हात चौड़ा भएको एउटा क्षेत्र मन्‍दिरको सेवा गर्ने लेवीहरूको हुनेछ। त्‍यो तिनीहरू बस्‍ने नगरहरूका निम्‍ति एउटा निजी अधिकार हुनेछन्।"},{"number":6,"verse":"“‘तिमीहरूले ५,००० हात चौड़ा र २५,००० हात लामो भएको, र पवित्र भागको छेउमा भएको एउटा क्षेत्र सहरलाई त्‍यसको जग्‍गाजमिनको रूपमा दिनू। योचाहिँ इस्राएलको सारा घरानाको निम्‍ति हुनेछ।"},{"number":7,"verse":"पवित्र जिल्‍ला र सहरको जग्‍गाजमिनका हरेक किनारको जमिनचाहिँ राजकुमारको हुनेछ। त्‍यो पश्‍चिमपट्टिबाट पश्‍चिमतिरै र पूर्वपट्टिबाट पूर्वतिरै फैलेको हुनेछ। कुल-कुलका भागहरूमध्‍ये एउटाको समानान्‍तर भएर पश्‍चिम सिमानादेखि पूर्व सिमानासम्‍म फैलिएर गएको तिनको भाग हुनेछ।"},{"number":8,"verse":"यो जग्‍गाचाहिँ इस्राएलमा तिनको निजी अधिकार हुनेछ। अनि मेरा राजकुमारहरूले मेरो प्रजालाई फेरि कहिल्‍यै अत्‍याचार गर्नेछैनन्, तर तिनीहरूले इस्राएलका घरानालाई तिनीहरूका कुल-कुलअनुसार जग्‍गाजमिन अधिकार गर्नलाई अनुमति दिनेछन्।"},{"number":9,"verse":"“‘परमप्रभु परमेश्‍वर यसो भन्‍नुहुन्‍छ: हे इस्राएलका राजकुमार हो! बस, तिमीहरूले अति नै गर्‍यौ! तिमीहरूका उपद्रव र अत्‍याचार त्‍यागिदेओ, र जो न्‍यायसङ्गत र ठीक छ त्‍यही गर। आफ्‍नो अधिकारको ठाउँबाट मेरो प्रजालाई निष्‍कासन गर्न छोड़िदेओ, परमप्रभु परमेश्‍वर भन्‍नुहुन्‍छ।"},{"number":10,"verse":"तिमीहरूले ठीक-ठीक तौलका ढक र तराजू प्रयोग गर्नुपर्छ। तिमीहरूका एपा ( एक एपा करीब ५ पाथी थियो।) र बाथ ( एक बाथ करीब 22 लिटर थियो।) पनि ठीक-ठीक नापका होऊन्। ( )"},{"number":11,"verse":"एपा र बाथका नाप एकसमान होस्, अर्थात् होमेरको ( एक होमेर करीब मुरी थियो।) दशांश भाग। दुवैको लागि होमेरचाहिँ सैद्धान्‍तिक नाप होस्।"},{"number":12,"verse":"तिमीहरूका शेकेलको ( एक शेकेल ११.५ ग्राम थियो।) तौल बीस गेराको होस्। दश, पच्‍चीस र पन्‍ध्र शेकेल जोड़ेर तिमीहरूको मीना होस्।"},{"number":13,"verse":"( भेटीहरू र पवित्र दिनहरू) “‘तिमीहरूले चढ़ाउनुपर्ने विशेष भेटी यही हो: गहूँ र जौको हरेक होमेरबाट एपाको छैटौँ भाग।"},{"number":14,"verse":"तेलको निम्‍ति तोकिएको हिस्‍साचाहिँ हरेक कोरबाट बाथको दशौँ भाग हो। (एक कोरमा दश बाथ, अर्थात् एक होमेर हुन्‍छ।)"},{"number":15,"verse":"इस्राएलका खर्कहरूमा राम्रो दाना-पानी पाएका हरेक दुई सय बगालबाट एउटा भेड़ो लिइओस्। मानिसहरूका लागि प्रायश्‍चित गर्नलाई अन्‍नबलि, होमबलि र मेलबलिको निम्‍ति यी प्रयोग गरून्, परमप्रभु परमेश्‍वर भन्‍नुहुन्‍छ।"},{"number":16,"verse":"इस्राएलमा राजकुमारले प्रयोग गरिने विशेष उपहारमा देशका सबै मानिसहरूले भाग लिनेछन्।"},{"number":17,"verse":"विभिन्‍न चाड़हरू, औंसीका चाड़हरू, शबाथ-दिनहरू— अर्थात् इस्राएलका घरानाका सबै तोकिएका चाड़हरूमा चढ़ाउनलाई होमबलि, अन्‍नबलि र अर्घ-बलि जुटाइदिने कर्तव्‍य राजकुमारको नै हुनेछ। इस्राएलका घरानाको निम्‍ति प्रायश्‍चित गर्नलाई चाहिने पापबलि, अन्‍नबलि, होमबलि र मेलबलिहरू तिनले नै जुटाउनुपर्नेछ।"},{"number":18,"verse":"“‘परमप्रभु परमेश्‍वर यसो भन्‍नुहुन्‍छ: ‘पहिलो महिनाको पहिलो दिनमा तिमीहरूले एउटा निष्‍खोट बाछो लिएर पवित्रस्‍थानलाई शुद्ध गर्नुपर्छ।"},{"number":19,"verse":"पूजाहारीले पापबलिको केही रगत लिएर मन्‍दिरका ढोकाका खामाहरू, वेदीको माथिल्‍लो बिटका चारै कुनाहरू र भित्री चोकका ढोकाका खामाहरूमा लगाउनुपर्छ।"},{"number":20,"verse":"कसैले विचार नगरीकन अथवा अजानमा पाप गरेको छ भने, महिनाको सातौँ दिनमा तिमीहरूले त्‍यसै गर्नुपर्छ। यसरी मन्‍दिरको निम्‍ति तिमीहरूले प्रायश्‍चित गर्नुपर्छ।"},{"number":21,"verse":"“‘पहिलो महिनाको चौधौँ दिनमा तिमीहरूले सात दिनसम्‍म मानिने निस्‍तार-चाड़ मान्‍नुपर्छ। त्‍यस बेला तिमीहरूले अखमिरी रोटी खानुपर्छ। ( ; )"},{"number":22,"verse":"त्‍यस दिन राजकुमारले आफ्‍नो निम्‍ति र देशका सबै मानिसहरूका निम्‍ति पापबलिको लागि एउटा साँढ़े जुटाउनुपर्छ।"},{"number":23,"verse":"चाड़का सातै दिनसम्‍म तिनले दिनहुँ परमप्रभुको निम्‍ति सात वटा निष्‍खोट साँढ़े र सात वटा निष्‍खोट भेड़ा होमबलि गरी र दिनहुँ एउटा-एउटा बोका पापबलि गरी चढ़ाउनुपर्छ।"},{"number":24,"verse":"हरेक साँढ़े र भेड़ाको साथ तिनले एक एपा अन्‍नबलि स्‍वरूप चढ़ाउनुपर्छ, र हरेक एपाको साथ एक हीन ( एक हीन करीब ४ लिटर थियो।) तेल चढ़ाउनुपर्छ।"},{"number":25,"verse":"“‘सातौँ महिनाको पन्‍ध्रौँ दिनदेखि लिएर सात दिनसम्‍म तिनले पापबलि, होमबलि र अन्‍नबलिका निम्‍ति त्‍यही थोक जुटाउनुपर्छ’।” ( ; )"}]}
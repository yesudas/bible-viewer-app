{"bibleAbbr":"neNRV2012","bookName":"इजकिएल","bookEnglishName":"Ezekiel","chapterNumber":4,"verses":[{"number":1,"verse":"( यरूशलेमलाई घेरा हालेको उदाहरण) “हे मानिसको छोरो, एउटा इँटका पाटा लिएर त्‍यो तेरो सामु राख्, र त्‍यसमा यरूशलेमको फोटो खिच्।"},{"number":2,"verse":"तब त्‍यसका चारैतिर घेरा हाल्। त्‍यसको विरुद्धमा घेरा-मचान बना, र त्‍यसको सामुन्‍ने छाउनी लगा, र वरिपरि त्‍यसलाई भत्‍काउने मूढ़ाहरू राख्।"},{"number":3,"verse":"तब एउटा फलामे भाँड़ो लिएर सहर र तेरो बीचमा एउटा फलामको पर्खालझैँ त्‍यो खड़ा गर् अनि तेरो मोहड़ा सहरतिर फर्का। त्‍यो घेरा लाएको अवस्‍थामा हुनेछ, र तैंले त्‍यसलाई घेरा हालेर ली। इस्राएलका घरानाको निम्‍ति यो एउटा चिन्‍ह हुनेछ।"},{"number":4,"verse":"“त्‍यसपछि तँ देब्रेतिर कोल्‍टे परेर सुत्, र इस्राएलका घरानाको पाप आफूमाथि राखिदे। जति समयसम्‍म तँ यसरी कोल्‍टे परिरहन्‍छस्, त्‍यति दिनसम्‍म तैंले तिनीहरूको पाप भोग्‍नेछस्।"},{"number":5,"verse":"तिनीहरूको पापका वर्षको संख्‍याकै बराबर तेरो लागि दिनको संख्‍या तोकेको छु, अर्थात् तीन सय नब्‍बे दिन। त्‍यतिञ्‍जेलसम्‍म तैंले इस्राएलका घरानाको पाप भोग्‍नेछस्।"},{"number":6,"verse":"“ती दिन पूरा भइसकेपछि फेरि दाहिनेतिर कोल्‍टे पर् र यहूदाका घरानाको पाप भोग्। यस पल्‍ट मैले चालीस दिन तेरो निम्‍ति तोकेको छु, प्रत्‍येक वर्षको लागि एक दिन।"},{"number":7,"verse":"तेरो पाखुरा नाङ्गै राखेर तैंले आफ्‍नो मोहड़ा यरूशलेमको घेरातर्फ फर्काएर राख्, र त्‍यस सहरको विरुद्धमा अगमवाणी भन्।"},{"number":8,"verse":"म तँलाई डोरीहरूले कसी राख्‍नेछु, यसरी तेरा घेराको दिन समाप्‍त नहोउञ्‍जेल तँ यताउता फर्कन सक्‍नेछैनस्।"},{"number":9,"verse":"“त्‍यसपछि गहूँ, जौ, सिमी, दाल, कोदो र कठिया लिएर एउटै भाँड़ामा हालेर तेरो लागि रोटी पका। जति दिनसम्‍म तँ कोल्‍टे परेर रहन्‍छस्, त्‍यति दिनसम्‍म, अर्थात् तीन सय नब्‍बे दिनसम्‍म तैंले त्‍यो खानू।"},{"number":10,"verse":"तैंले खाने भोजनचाहिँ तौलअनुसार हुनेछ, दिनमा बीस शेकेल ( अर्थात् करीब 0.2 किलोग्राम।) दिनको तोकिएको बेलामा तैंले खानू।"},{"number":11,"verse":"पानी पनि तैंले तौलेर पिउनू। दिनको तोकिएको बेलामा एक माना खानू।"},{"number":12,"verse":"जौका फुरौलाजस्‍तै बनाएर तैंले खानू। मानिसहरूकै आँखाको सामुन्‍ने मानिसको दिसालाई दाउराको रूपमा प्रयोग गरेर त्‍यो पकाउनू।”"},{"number":13,"verse":"परमप्रभुले भन्‍नुभयो, “इस्राएलीहरूलाई जुन-जुन जातिकहाँ म धपाउनेछु, उनीहरूका बीचमा तिनीहरूले यसरी नै दूषित भोजन खानेछन्।”"},{"number":14,"verse":"तब मैले भनें, “हे परमप्रभु परमेश्‍वर, त्‍यसो नहोस्। मैले त आफूलाई कहिल्‍यै अशुद्ध पारेको छैनँ। युवावस्‍थादेखि अहिलेसम्‍म कहिल्‍यै आफै मरेको थोक अथवा पशुले फहराएको कुरा वा अपवित्र मासु मैले खाएको छैनँ।”"},{"number":15,"verse":"तब उहाँले मलाई भन्‍नुभयो, “हुन्‍छ, म तँलाई मानिसहरूका दिसाको सट्टा गोबर प्रयोग गरेर तेरो रोटी पकाउन दिनेछु।"},{"number":16,"verse":"उहाँले मलाई भन्‍नुभयो, “ए मानिसको छोरो, म यरूशलेमबाट अन्‍नको मूल बन्‍द गरिदिनेछु। जोखी-जोखीकन चिन्‍तित भई तिनीहरूले रोटी खानेछन्, र जोखी-जोखीकन डराउँदै पानी पिउनेछन्।"},{"number":17,"verse":"किनकि तिनीहरूमा रोटी र पानीको अभाव हुनेछ। एउटाले अर्कालाई देख्‍दा तिनीहरू हताश हुनेछन्, र आफ्‍नो पापले गर्दा तिनीहरू सुक्‍दैजानेछन्।"}]}
{"bibleAbbr":"neNRV2012","bookName":"इजकिएल","bookEnglishName":"Ezekiel","chapterNumber":10,"verses":[{"number":1,"verse":"( मन्दिरबाट महिमा हटेको) त्‍यसपछि मैले हेरें, र करूबहरूका शिरदेखि मास्‍तिर भएको विस्‍तृत क्षेत्रमा नीरको सिंहासनजस्‍तै केही देखा पर्‍यो। ( ; )"},{"number":2,"verse":"तब परमप्रभुले त्‍यो सूती कपड़ा लगाएको मानिसलाई भन्‍नुभयो, “करूबहरूका मुन्‍तिर रहेका पाङ्ग्राहरूका बीचमा जा। ती करूबहरूका बीचमा भएको जलिरहेको आगोको भुङ्ग्रो हातमा लिएर सहरमाथि छरिदे।” तब मैले हेर्दाहेर्दै त्‍यो भित्र पस्‍यो। ( )"},{"number":3,"verse":"अब त्‍यो मानिस भित्र जाँदा करूबहरूचाहिँ मन्‍दिरको दक्षिणपट्टि उभिरहेका थिए, र एउटा बादलले भित्री चोक भरियो।"},{"number":4,"verse":"तब परमप्रभुको महिमा करूबहरूका मास्‍तिरबाट मन्‍दिरको सँघारतिर लाग्‍यो। अनि भवन बादलले भरियो र चोकचाहिँ परमप्रभुको महिमाको चमकले भरियो।"},{"number":5,"verse":"करूबहरूका पखेटाको आवाजचाहिँ बाहिरको चोकसम्‍मै सुनिन्‍थ्‍यो— सर्वशक्तिमान् परमेश्‍वर बोल्‍नुहुँदा सुनिने आवाज जस्‍तै त्‍यो थियो।"},{"number":6,"verse":"जब परमप्रभुले त्‍यो सूती कपड़ा लाउने मानिसलाई यसो भनेर आज्ञा दिनुभयो, “ती पाङ्ग्राका बीचमा, करूबहरूका माझबाट आगो ले।” तब त्‍यो मानिस गएर एउटा पाङ्ग्राको छेउमा उभियो।"},{"number":7,"verse":"तब एउटा करूबले आफ्‍नो हात करूबहरूकै बीचमा भएको आगोतिर पसारे, र त्‍यहाँबाट केही आगोको भुङ्ग्रो लिएर सूती कपड़ा लाउने मानिसको हातमा त्‍यो राखिदिए। र त्‍यो मानिसचाहिँ आगो लिएर बाहिर निस्‍क्‍यो।"},{"number":8,"verse":"ती करूबहरूका पखेटामुनि मानिसका हातहरूजस्‍तै देखिन्‍थे।"},{"number":9,"verse":"अनि मैले हेरें, र के देखें भने, करूबहरूका छेउमा चार वटा पाङ्ग्राहरू रहेछन्, प्रत्‍येक करूबको छेउमा एउटा-एउटा पाङ्ग्रो। ती पाङ्ग्राहरू चहकिला पीतमणिजस्‍तै देखिन्‍थे। ( )"},{"number":10,"verse":"हेर्नमा ती चारै पाङ्ग्राहरू एकै किसिमका थिए— एउटाभित्र अर्को पाङ्ग्रो भएजस्‍तै।"},{"number":11,"verse":"तिनीहरू चलमल गर्दा करूबहरू फर्केका चार दिशामा कुनै एक दिशातिर तिनीहरू जान्‍थे। ती पाङ्ग्राहरू पछि फर्कंदैनथे। ती करूबहरू जाँदा तिनीहरूको टाउको जुन दिशातिर फर्केको हुन्‍थ्‍यो, तिनीहरू पनि त्‍यसैतिर नफर्कीकनै जान्‍थे।"},{"number":12,"verse":"तिनीहरूका सम्‍पूर्ण शरीर, तिनीहरूका पीठ, हात र पखेटा, तिनीहरूका चारै वटा पाङ्ग्राहरूसमेत सम्‍पूर्ण आँखै-आँखाले भरिएको थियो। ( )"},{"number":13,"verse":"ती पाङ्ग्राहरूलाई “हुरुरुरु घुम्‍ने पाङ्ग्रा” भनेको मैले सुनें।"},{"number":14,"verse":"प्रत्‍येक करूबका चार वटा मोहड़ा थिए— पहिलो मोहड़ा करूबको, दोस्रो मोहड़ा मानिसको, तेस्रो सिंहको र चौथो गरुडको जस्‍तै थियो। ( ; )"},{"number":15,"verse":"तब ती करूबहरू उँभो-उँभो जान लागे। यी ती नै जीवित जीवातहरू थिए, जसलाई मैले कबार नदीको किनारमा देखेको थिएँ।"},{"number":16,"verse":"जब ती करूबहरू चलमल गर्थे, तब तिनीहरूका छेउका पाङ्ग्राहरू पनि तिनीहरूसितै जान्‍थे। जब ती करूबहरू भूइँबाट उँभो जानलाई आफ्‍ना पखेटा फैलाउँथे, तब ती पाङ्ग्राहरू करूबहरूका छेउबाट हट्दैनथे।"},{"number":17,"verse":"जब ती करूबहरू टक्‍क खड़ा हुन्‍थे, तब ती पाङ्ग्राहरू पनि खड़ा नै रहन्‍थे। अनि जब ती करूबहरू मास्‍तिर उठ्थे, तब ती पाङ्ग्राहरू पनि तिनीहरूसँगै माथि उठ्थे। किनभने ती जीवित जीवातहरूको आत्‍मा पाङ्ग्राहरूमा नै थियो।"},{"number":18,"verse":"तब परमप्रभुको महिमा मन्‍दिरको सँघारबाट निस्‍केर करूबहरूका मास्‍तिर अड़ियो।"},{"number":19,"verse":"अनि मैले नियालेर हेर्दा ती करूबहरूले आ-आफ्‍ना पखेटाहरू फैलाएर भूइँबाट उँभो-उँभो गए। तिनीहरू जाँदा ती पाङ्ग्राहरू पनि तिनीहरूका साथसाथै उँभो गए। तब परमप्रभुका भवनको पूर्वतिरका प्रवेशद्वारको मुखैमा तिनीहरू खड़ा भएर थामिए, र इस्राएलका परमेश्‍वरको महिमा तिनीहरूका मास्‍तिर थियो।"},{"number":20,"verse":"कबार नदीको किनारमा इस्राएलका परमेश्‍वरको मुन्‍तिर मैले देखेका ती जीवित जीवात यी नै थिए। तिनीहरू त करूबहरू रहेछन् भनी मैले थाहा पाएँ।"},{"number":21,"verse":"प्रत्‍येकका चार-चार वटा मोहड़ा र चार-चार वटा पखेटा थिए, र ती पखेटामुनि मानिसका हातहरूजस्‍तै देखिन्‍थे।"},{"number":22,"verse":"तिनीहरूका मोहड़ाको रूपचाहिँ कबार नदीको किनारमा मैले देखेका मोहड़ाको जस्‍तै थियो। तिनीहरू हरेक सोझै हिँड्दथे।"}]}
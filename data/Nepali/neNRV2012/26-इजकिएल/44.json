{"bibleAbbr":"neNRV2012","bookName":"इजकिएल","bookEnglishName":"Ezekiel","chapterNumber":44,"verses":[{"number":1,"verse":"( राजकुमार, लेवीहरू र पूजाहारीहरू) तब ती मानिसले मलाई फेरि पूर्वपट्टि फर्केको पवित्रस्‍थानको बाहिरी मूल ढोकामा ल्‍याए, र त्‍यो बन्‍द थियो।"},{"number":2,"verse":"परमप्रभुले मलाई भन्‍नुभयो, “यो ढोका बन्‍दै रहनुपर्छ। त्‍यो खोल्‍नुहुँदैन। त्‍यसबाट कोही पनि पस्‍न पाउनेछैन। त्‍यो बन्‍द रहनुपर्छ, किनभने परमप्रभु इस्राएलका परमेश्‍वर त्‍यसबाट प्रवेश गर्नुभएको छ।"},{"number":3,"verse":"राजकुमार आफै मात्र परमप्रभुको उपस्‍थितिमा खानलाई ढोकाभित्र पस्‍न सक्‍छन्। तिनी ढोकाको दलानबाट भित्रबाहिर जानुपर्छ।”"},{"number":4,"verse":"तब ती मानिसले मलाई मन्‍दिरको अगाड़िपट्टि उत्तरको मूल ढोकाबाट ल्‍याए। मैले हेरें, र परमप्रभुको महिमाले परमप्रभुको मन्‍दिर भरिरहेको देखें, र म घोप्‍टो परें।"},{"number":5,"verse":"तब परमप्रभुले मलाई भन्‍नुभयो, “हे मानिसको छोरा, होशियारीसाथ हेर्, र परमप्रभुको मन्‍दिरका सारा विधिहरूका विषयमा मैले तँलाई भनेका सबै कुरा ध्‍यान दिएर राम्ररी सुन्। मन्‍दिरको प्रवेशद्वार र पवित्रस्‍थानका बाहिर निस्‍कने सबै ढोकाहरूलाई हेर्।"},{"number":6,"verse":"बागी इस्राएलका घरानालाई यसो भन्, ‘परमप्रभु परमेश्‍वर यसो भन्‍नुहुन्‍छ: हे इस्राएलको घराना हो, तिमीहरूका घृणित व्‍यवहार अति भयो!"},{"number":7,"verse":"तिमीहरूका सबै घृणित व्‍यवहारबाहेक तिमीहरूले हृदय र शरीरमा बेखतनाका विदेशीहरूलाई मेरो पवित्रस्‍थानभित्र ल्‍याएर तिमीहरूले भोजन, बोसो र रगत मेरो लागि चढ़ाउँदा त्‍यो बिटुलो पार्‍यौ, र मेरो करार भङ्ग गर्‍यौ।"},{"number":8,"verse":"मेरा पवित्र थोकका विषयमा तिमीहरूले आफ्‍नो कर्तव्‍य पूरा गर्नुको सट्टा मेरो पवित्रस्‍थानको जिम्‍मा अरूहरूलाई दियौ।"},{"number":9,"verse":"परमप्रभु परमेश्‍वर यसो भन्‍नुहुन्‍छ: हृदय र शरीरमा बेखतनाको कुनै पनि विदेशी— र ती विद्रोहीहरू पनि जो इस्राएलीहरूका बीचमा छन्, तिनीहरूमध्‍ये कोही पनि मेरो पवित्रस्‍थानमा प्रवेश गर्नुहुँदैन।"},{"number":10,"verse":"“‘लेवीहरूले, जो इस्राएलीहरू आफ्‍नो बाटो बरालिएर गएका बेलामा मदेखि दूर भएका थिए, र जसले मलाई त्‍यागेर आफ्‍ना मूर्तिहरूतिर गएका थिए, तिनीहरूले आफ्‍ना पापको दण्‍ड भोग्‍नैपर्छ।"},{"number":11,"verse":"तिनीहरूले मेरो पवित्रस्‍थानमा सेवा गर्न सक्‍छन्, र मन्‍दिरका ढोकाहरूका जिम्‍मा लिएर त्‍यहाँ सेवा गर्न सक्‍छन्। तिनीहरूले मानिसहरूका निम्‍ति होमबलि र बलिदानहरू चढ़ाउन सक्‍छन्। तिनीहरू मानिसहरूका अगि खड़ा भएर तिनीहरूको सेवा गर्न सक्‍छन्।"},{"number":12,"verse":"तर ती लेवीहरूले आफ्‍नै मूर्तिहरूका सामुन्‍ने मानिसहरूको सेवा गरेका, र इस्राएलको घरानालाई पापमा खसालेका हुनाले, तिनीहरूले आफ्‍ना पापको दण्‍ड भोग्‍नैपर्छ भनी मैले आफ्‍ना हात उठाएर शपथ खाएको छु, परमप्रभु परमेश्‍वर भन्‍नुहुन्‍छ।"},{"number":13,"verse":"तिनीहरू पूजाहारीहरूले जस्‍तै मेरो सेवा गर्न मकहाँ नजिक आउन पाउनेछैनन्। तिनीहरू मेरो कुनै पनि पवित्र थोक अथवा महापवित्र भेटीको नजिक आउन पाउनेछैनन्। आफूले गरेका घिनलाग्‍दा कामहरूको शर्म तिनीहरूले भोग्‍नैपर्छ।"},{"number":14,"verse":"तापनि मन्‍दिरका कर्तव्‍यहरूको जिम्‍मा र त्‍यहाँ गरिने सबै कामको जिम्‍मा म तिनीहरूलाई नै दिनेछु।"},{"number":15,"verse":"“‘तर सादोकको परिवारका लेवी पूजाहारीहरूचाहिँ त इस्राएलीहरू मबाट बरालिएर गए तापनि मेरो पवित्रस्‍थानका कर्तव्‍यहरू ईमानदारीपूर्वक पूरा गरिरहे। यिनीहरूचाहिँ मेरो सेवा गर्न मेरो नजिक आउन सक्‍नेछन्। तिनीहरू नै मेरो सामुन्‍ने बोसो र रगतको बलिदानहरू चढ़ाउन आउन पाउनेछन्, परमप्रभु परमेश्‍वर भन्‍नुहुन्‍छ।"},{"number":16,"verse":"तिनीहरू मात्र मेरो पवित्रस्‍थानमा पस्‍नेछन्, र मेरो अगि सेवा गर्न मेरो टेबिलको नजिक आएर तिनीहरूले मेरो सेवा गर्नेछन्।"},{"number":17,"verse":"“‘जब तिनीहरू भित्री चोकका ढोकाहरूमा पस्‍नेछन्, तब तिनीहरूले सूती कपड़ाका लुगा लाउनुपर्छ। तिनीहरूले भित्री चोकका ढोकाहरूमा वा मन्‍दिरभित्र सेवा गर्दा कुनै पनि ऊनको लुगा लाउनुहुँदैन। ( ; )"},{"number":18,"verse":"तिनीहरूले टाउकोमा सूतीको फेटा र कम्‍मरमा सूतीको भित्री लुगा लाउनुपर्छ। तिनीहरूले पसीना आउने कुनै किसिमको कपड़ा लाउनुहुँदैन।"},{"number":19,"verse":"जब तिनीहरू बाहिरी चोकमा मानिसहरूकहाँ जान्‍छन्, तब सेवा गर्दा लाएका लुगाहरू फुकाउनुपर्छ र ती पवित्र कोठाहरूमा राखेर अर्को लुगा लाउनुपर्छ, ताकि तिनीहरूले आफ्‍ना वस्‍त्रद्वारा मानिसहरूलाई पवित्र नगरून्। ( )"},{"number":20,"verse":"“‘तिनीहरूले आफ्‍ना केश मुड़ाउनुहुँदैन अथवा ती लामा बढ्न पनि दिनुहुँदैन, तर तिनीहरूले आफ्‍नो केश छोटो गरी काट्नुपर्छ। ( )"},{"number":21,"verse":"भित्री चोकमा जाँदा कुनै पनि पूजाहारीले दाखमद्य पिउनुहुँदैन। ( )"},{"number":22,"verse":"कुनै पनि पूजाहारीले विधवा वा त्‍यागेकी स्‍त्रीलाई विवाह गर्नुहुँदैन। तिनीहरूले इस्राएलको वंशमा जन्‍मेकी कन्‍ये-केटीलाई अथवा कुनै पूजाहारीहरूकी विधवालाई मात्र विवाह गर्न सक्‍छन्। ( ,)"},{"number":23,"verse":"तिनीहरूले मेरो प्रजालाई पवित्र र साधारण कुराको भिन्‍नता देखाउनुपर्छ, अनि तिनीहरूलाई शुद्ध र अशुद्ध कुरा छुट्ट्याउन सिकाउनुपर्छ। ( )"},{"number":24,"verse":"“‘कुनै झगड़ा हुँदा पूजाहारीहरूले नै न्‍यायाधीशजस्‍तै काम गर्नुपर्छ, र मेरो विधिबमोजिम तिनीहरूले मुद्दा फैसला गर्नुपर्छ। तिनीहरूले मेरा नियमहरू र मेरा तोकिएका सबै चाड़हरूका विधिहरू पालन गर्नुपर्छ। तिनीहरूले मेरा शबाथहरूलाई पवित्र मान्‍नुपर्छ।"},{"number":25,"verse":"“‘मरेको मानिसको नजिक गएर कुनै पूजाहारीले आफूलाई अशुद्ध पार्नुहुँदैन। तापनि आमा-बुबा, छोराछोरी, दाजुभाइ अथवा अविवाहित दिदी-बहिनीका लाशको नजिक गएर त्‍यो अशुद्ध हुन सक्‍छ। ( )"},{"number":26,"verse":"चोखिएपछि सात दिनसम्‍म त्‍यो पर्खनुपर्छ।"},{"number":27,"verse":"पवित्रस्‍थानमा सेवा गर्न पवित्रस्‍थानको भित्री चोकमा पस्‍ने दिन त्‍यसले आफ्‍नो निम्‍ति पापबलि चढ़ाउनुपर्छ, परमप्रभु परमेश्‍वर भन्‍नुहुन्‍छ।"},{"number":28,"verse":"पूजाहारीहरूले कुनै पैतृक सम्‍पत्ति पाउनेछैनन्। तिनीहरूको उत्तराधिकार म नै हुँ। तिमीहरूले इस्राएलमा तिनीहरूलाई कुनै निजी अधिकार दिनुहुँदैन, किनभने म नै तिनीहरूका निजी अधिकार हुनेछु। ( )"},{"number":29,"verse":"तिनीहरूले अन्‍नबलि, पापबलि र दोषबलि खानेछन्। इस्राएलमा परमप्रभुलाई अर्पण गरिएका सबै थोक तिनीहरूका हुनेछन्। ( )"},{"number":30,"verse":"सबै अगौटे फलहरूका सबैभन्‍दा असल फलहरू र तिमीहरूका सबै किसिमका विशेष उपहारहरू जम्‍मै पूजाहारीहरूकै हुनेछन्। तिमीहरूको घरानामा आशिष् आउनलाई पिँधेको पीठोको सबैभन्‍दा पहिलो ढिको पनि पूजाहारीहरूलाई नै दिनू।"},{"number":31,"verse":"आफै मरेको अथवा फहराएर मारिएको पक्षी वा पशुको मासु पूजाहारीहरूले खानुहुँदैन’।” ( )"}]}
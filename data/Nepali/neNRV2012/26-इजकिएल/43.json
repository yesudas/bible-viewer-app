{"bibleAbbr":"neNRV2012","bookName":"इजकिएल","bookEnglishName":"Ezekiel","chapterNumber":43,"verses":[{"number":1,"verse":"( परमप्रभुको महिमा मन्दिरमा फर्केको) तब मलाई ती मानिसले पूर्वतर्फ फर्केको मूल ढोकामा ल्‍याए,"},{"number":2,"verse":"अनि मैले इस्राएलका परमेश्‍वरको महिमा पूर्वबाट आइरहेको देखें। उहाँको सोर उर्लेर आएका पानीहरूको गर्जनजस्‍तो थियो, र देश उहाँको महिमाले चम्‍क्‍यो। ( ,; ; )"},{"number":3,"verse":"मैले देखेको दर्शन त्‍यही दर्शनजस्‍तो थियो, जो उहाँ सहरलाई सर्वनाश गर्न आउनुहुँदा मैले देखेको थिएँ, र जुन दर्शनहरू कबार नदीको किनारमा मैले देखेको थिएँ, र म भूइँमा घोप्‍टो परें।"},{"number":4,"verse":"परमप्रभुको महिमा पूर्वपट्टि फर्केको मूल ढोकाबाट मन्‍दिरभित्र पस्‍यो।"},{"number":5,"verse":"तब आत्‍माले मलाई उचाल्‍नुभयो र मलाई भित्री चोकमा ल्‍याउनुभयो, र परमप्रभुको महिमाले मन्‍दिर भरियो।"},{"number":6,"verse":"ती मानिसचाहिँ मेरो छेउमा उभिरहँदा, मन्‍दिरबाट कोही बोलिरहेको मैले सुनें।"},{"number":7,"verse":"उहाँले मलाई भन्‍नुभयो, “हे मानिसको छोरो, यो त मेरो सिंहासनको ठाउँ हो, र यो ठाउँ मेरा पाउका पैतालाका निम्‍ति पनि हो। यहाँ म इस्राएलीहरूसित सदासर्वदै बस्‍नेछु। इस्राएलका घरानाले र तिनीहरूका राजाहरूले आफ्‍नो वेश्‍यावृत्तिद्वारा र अल्‍गा ठाउँहरूमा भएका आफ्‍ना राजाहरूका निर्जीव मूर्तिहरूद्वारा फेरि कहिल्‍यै मेरो पवित्र नाउँलाई बिटुलो पार्नेछैनन्।"},{"number":8,"verse":"जब तिनीहरूले आफ्‍नो सँघार मेरो सँघार नजिक र आफ्‍नो ढोकाका खामाहरू मेरा ढोकाका खामाहरूनजिक बनाए, र मेरो र तिनीहरूको बीच एउटा भित्ता मात्र राखे, तब तिनीहरूका घिनलाग्‍दा व्‍यवहारद्वारा तिनीहरूले मेरो पवित्र नाउँलाई अपवित्र पारे। यसैले मेरो क्रोधमा मैले तिनीहरूलाई नाश गरें।"},{"number":9,"verse":"अब तिनीहरूले आफ्‍नो वेश्‍यावृत्तिलाई त्‍यागून् र तिनीहरूका राजाहरूका निर्जीव मूर्तिहरूलाई मेरो सामुन्‍नेबाट हटाऊन्, र म तिनीहरूका बीचमा सदासर्वदा रहनेछु।"},{"number":10,"verse":"“हे मानिसको छोरा, इस्राएलका मानिसहरूलाई यस मन्‍दिरको विषयमा भन्, ताकि तिनीहरू आफ्‍ना पापहरूका निम्‍ति लज्‍जित होऊन्। तिनीहरूले यस मन्‍दिरको बनोटलाई विचार गरून्,"},{"number":11,"verse":"र यदि तिनीहरूले जे गरेका छन्, ती सबैका निम्‍ति लज्‍जित भए भने तैंले तिनीहरूलाई यस मन्‍दिर र त्‍यसका सबै बन्‍दोबस्‍तहरू, त्‍यसका बाहिर जाने र भित्र पस्‍ने प्रवेशद्वारहरू, त्‍यसका सारा नमूना र त्‍यसका सबै विधिहरू सम्‍पूर्ण तिनीहरूलाई बताइदे। तिनीहरूका सामु यी लेख्, ताकि त्‍यसका ढाँचाप्रति तिनीहरू ईमानदार होऊन्, र त्‍यसका विधिहरू पालन गरून्।"},{"number":12,"verse":"“मन्‍दिरको नियम यही हो: पर्वतको टाकुराका चारैतिरको क्षेत्र अति पवित्र हुनेछ। मन्‍दिरको नियम यही नै हो।"},{"number":13,"verse":"( वेदी) “वेदीका नापहरू लामो हातको नापअनुसार यस्‍ता हुन्— लामो हातको नाप एक हात र चार अङ्गुलको चौड़ाइ हो। त्‍यसको नाल एक हात गहिरो र एक हात चौड़ा छ। त्‍यसलाई घेरेको बिटको नाप एक बित्ता हो। वेदीको उचाइ यस्‍तो छ: ( ; )"},{"number":14,"verse":"भूइँमा भएको नालदेखि तल्‍लो तहको किनारसम्‍म वेदी दुई हात अल्‍गो र एक हात चौड़ा छ। सानो बिटदेखि ठूलो बिटसम्‍म त्‍यो चार हात अल्‍गो र एक हात चौड़ा छ।"},{"number":15,"verse":"वेदीको अगेनो चार हात अल्‍गो छ, र चार वटा सिंहहरू त्‍यसका चारै कुनामा मास्‍तिर निस्‍केका छन्।"},{"number":16,"verse":"अगेनोचाहिँ बाह्र हात लामो र बाह्र हात चौड़ा भएको ठीक वर्गाकार हो।"},{"number":17,"verse":"वेदीको माथिल्‍लो बिट पनि वर्गाकार हो, चौध हात लामो र चौध हात चौड़ा। बिट एक हात बाक्‍लो छ, र त्‍यसका चारैतिर आधा हात गहिरो नाल छ। वेदीका खुट्किलाहरू पूर्वतिर फर्केका छन्।”"},{"number":18,"verse":"तब तिनले मलाई भने, “हे मानिसको छोरो, परमप्रभु परमेश्‍वर यसो भन्‍नुहुन्‍छ: वेदी बनाइसकेपछि होमबलि चढ़ाउन र वेदीमा रगत छर्कनलाई विधिहरू यी नै हुन्:"},{"number":19,"verse":"तिमीहरूले पूजाहारीहरूलाई पापबलिको निम्‍ति एउटा बाछो खटाइदिनुपर्छ, जुन पूजाहारीहरू सादोकको परिवारका लेवी हुन्, जो मेरो सेवा गर्न मेरो नजिक आउँछन्, परमप्रभु परमेश्‍वर भन्‍नुहुन्‍छ।"},{"number":20,"verse":"त्‍यसको रगतबाट केही लिएर तिनीहरूले वेदीका चारै सीङहरू, माथिल्‍लो बिटका चारै कुना र त्‍यसका चारैतिर लगाओ। यसरी तिमीहरूले वेदी शुद्ध पार्नेछौ, र त्‍यसको निम्‍ति प्रायश्‍चित गर्नेछौ।"},{"number":21,"verse":"त्‍यसपछि पापबलिको बाछो लिएर पवित्रस्‍थानको बाहिरपट्टि तोकिएको ठाउँमा तिमीहरूले त्‍यो आगोमा पोल।"},{"number":22,"verse":"“दोस्रो दिन तिमीहरूले एउटा निष्‍खोट बोको पापबलिको निम्‍ति चढ़ाओ। तिमीहरूले बाछाले वेदी शुद्ध पारेझैँ यसले पनि वेदी शुद्ध होस्।"},{"number":23,"verse":"जब तिमीहरूले वेदीलाई पूरै शुद्ध पारेका हुनेछौ, तब बगालबाट एउटा निष्‍खोट बाछा र एउटा निष्‍खोट भेड़ा चढ़ाओ।"},{"number":24,"verse":"तिमीहरूले तिनलाई परमप्रभुको सामुन्‍ने चढ़ाओ। पूजाहारीहरूले तिनमा नून छर्केर परमप्रभुको सामुन्‍ने होमबलिको रूपमा ती चढ़ाउनुपर्छ।"},{"number":25,"verse":"“तिमीहरूले सात दिनसम्‍म पापबलिको निम्‍ति दिनहुँ एउटा बोको जुटाउनुपर्छ। तिमीहरूले बगालबाट एउटा निष्‍खोट बाछा र एउटा निष्‍खोट भेड़ा चढ़ाउने गर।"},{"number":26,"verse":"सात दिनसम्‍म तिनीहरूले वेदीलाई प्रायश्‍चित गरेर त्‍यसलाई शुद्ध पार्नुपर्छ। यसरी तिनीहरूले त्‍यसलाई अर्पण गर्नेछन्।"},{"number":27,"verse":"जब ती दिनहरू पूरा हुन्‍छन्, अर्थात् आठौँ दिनमा र त्‍यस उप्रान्‍त पनि पूजाहारीहरूले वेदीमा तिमीहरूका होमबलि र मेलबलि चढ़ाउने गरून्। तब म तिमीहरूलाई ग्रहण गर्नेछु, परमप्रभु परमेश्‍वर भन्‍नुहुन्‍छ। ( )"}]}
{"bibleAbbr":"neNRV2012","bookName":"न्यायकर्ताहरू","bookEnglishName":"Judges","chapterNumber":14,"verses":[{"number":1,"verse":"( शिमशोन र तिम्‍नाको स्‍त्री) शिमशोन तिम्‍नामा झरे, र त्‍यहाँ तिनले एउटी पलिश्‍ती स्‍त्रीलाई देखे।"},{"number":2,"verse":"जब तिनी फर्केर आए तब तिनले आफ्‍ना बुबा र आमालाई भने, “मैले तिम्‍नामा एउटी पलिश्‍ती स्‍त्री देखेको छु, र मलाई तिनीसँग विवाह गरिदिनुहोस्।”"},{"number":3,"verse":"तिनका आमा-बुबाले तिनलाई भने, “के हाम्रो आफ्‍नै कुटुम्‍बमा अथवा हाम्रै आफ्‍नो जातिमा कोही स्‍त्री छैन, र खतना नभएका पलिश्‍तीहरूकी स्‍त्रीलाई तैंले विवाह गर्नुपर्छ?” तर शिमशोनले आफ्‍ना बुबालाई भने, “ती स्‍त्री नै मेरो निम्‍ति ल्‍याइदिनुहोस्। तिनी नै मेरो निम्‍ति ठीक छिन्।”"},{"number":4,"verse":"पलिश्‍तीहरू, जो त्‍यस बेला इस्राएलका शासक थिए, उनीहरूका विरुद्धमा परमप्रभुले मौका हेर्दैहुनुहुन्‍छ र यसमा परमप्रभुको हात छ भनी तिनका आमा-बुबालाई थाहा थिएन।"},{"number":5,"verse":"शिमशोन आफ्‍ना आमा-बुबासँग तिम्‍नामा झरे, र जब तिनीहरू त्‍यहाँका दाखबारीहरूमा पुगे तब एउटा जवान सिंहले गर्जंदै शिमशोनलाई झम्‍ट्यो।"},{"number":6,"verse":"तब परमप्रभुका आत्‍मा झट्टै शिमशोनमा आउनुभयो, र तिनको हातमा केही हतियार नभए तापनि तिनले त्‍यस सिंहलाई एउटा पाठालाई झैँ च्‍यातचुत गरिदिए। तर आफूले गरेको कुरो तिनले आफ्‍ना आमा-बुबालाई भनेनन्।"},{"number":7,"verse":"त्‍यसपछि तिनी तल झरेर त्‍यस स्‍त्रीसँग बातचीत गरे, र त्‍यस स्‍त्रीले तिनलाई रिझाई।"},{"number":8,"verse":"केही समयपछि त्‍यसलाई विवाह गर्नलाई तिनी फेरि तल झरे। त्‍यस सिंहको सिनु हेर्नलाई तिनी त्‍यतातिर लागे, र त्‍यसमा मौरीसमेतको चाका देखे।"},{"number":9,"verse":"तिनले मह काढ़ेर हात चाट्दै गए। जब तिनी आफ्‍ना आमा-बुबाकहाँ आइपुगे तब तिनीहरूलाई पनि केही मह दिए, र तिनीहरूले पनि खाए। तर आफूले त्‍यो मह सिंहको सिनुबाट काढ़ेको कुरो तिनले तिनीहरूलाई बताएनन्।"},{"number":10,"verse":"तिनका बुबा त्‍यो स्‍त्री हेर्नलाई गए, र दुलहाहरूको दस्‍तूरअनुसार शिमशोनले त्‍यहाँ एउटा भोज दिए।"},{"number":11,"verse":"जब तिनी त्‍यहाँका मानिसहरूका सामु देखा परे, तब उनीहरूले तीस जना मानिसहरूलाई तिनका साथ जानलाई ल्‍याए।"},{"number":12,"verse":"शिमशोनले तिनीहरूलाई भने, “म तिमीहरूलाई एउटा अड्को थाप्‍छु। यी सात दिनको भोजको समयमा तिमीहरूले त्‍यो अड्को फुकाउन सक्‍यौ भने म तिमीहरूलाई तीस थान कपड़ा र तीस जोर लाउने लुगा दिनेछु।"},{"number":13,"verse":"तर तिमीहरूले त्‍यो अड्को फुकाउन सकेनौ भने तिमीहरूले मलाई तीस थान कपड़ा र तीस जोर लाउने लुगा दिनुपर्छ।” तिनीहरूले भने, “अड्को हामी सुनौं त?”"},{"number":14,"verse":"तब तिनले तिनीहरूलाई भने, “खानेबाट खानेकुरो निस्‍क्‍यो, बलियोबाट गुलियो कुरो निस्‍क्‍यो।” तीन दिनको अन्‍तरमा पनि तिनीहरू त्‍यो अड्को फुकाउन सफल भएनन्।"},{"number":15,"verse":"चौथो दिन तिनीहरूले शिमशोनकी पत्‍नीलाई भने, “तिम्रा पतिलाई फकाऊ र तिनले तिमीलाई त्‍यो अड्को फुकाइदेऊन्, नत्रता हामी तिमीलाई र तिम्रा बाबाको घरलाई आगो लगाइदिनेछौं। के तिमीले हामीलाई कङ्गाली तुल्‍याउनलाई निम्‍तो दियौ?”"},{"number":16,"verse":"तब शिमशोनकी पत्‍नीले तिनको सामु रोई-रोईकन भनी, “तपाईं मलाई घृणा गर्नुहुन्‍छ। तपाईं मलाई प्रेम गर्नुहुन्‍न। तपाईंले मेरा भाइबन्‍धुहरूलाई एउटा अड्को थाप्‍नुभएको छ, तर त्‍यो मलाई बताउनुभएको छैन।” तिनले त्‍यसलाई भने, “मैले त त्‍यो मेरा माता-पितालाई पनि भनेको छैनँ, र के त्‍यो तिमीलाई भन्‍नु?”"},{"number":17,"verse":"तर भोजको सात दिन समाप्‍त नहोउञ्‍जेल त्‍यो तिनको सामुन्‍ने रोइबसी। यसैले सातौँ दिनमा त्‍यसले साह्रै जिद्दी गरेकी हुनाले तिनले त्‍यसलाई बताइदिए, र त्‍यसले त्‍यो अड्को आफ्‍ना भाइबन्‍धुहरूलाई बताइदिई।"},{"number":18,"verse":"त्‍यसै दिन सूर्य अस्‍ताउन अघि सहरका मानिसहरूले शिमशोनलाई भने, “महभन्‍दा गुलियो के हुन्‍छ र? सिंहभन्‍दा बलियो के हुन्‍छ र?” शिमशोनले भने, “मेरो कोरलीलाई नजोतेका भए तिमीहरूले यो अड्को फुकाउन सक्‍नेथिएनौ।”"},{"number":19,"verse":"तब परमप्रभुका आत्‍मा झट्टै शिमशोनमा आउनुभयो। तिनी तल अश्‍कलोनमा गए, र त्‍यहाँ तिनले तीस जना मान्‍छे मारे, र उनीहरूका चीजबीज उतारेर उनीहरूका लुगाहरू ती अड्को फुकाउने मानिसहरूलाई दिए। तर तिनलाई साह्रै रीस उठ्यो, र तिनी आफ्‍ना बुबाको घरमा गइहाले।"},{"number":20,"verse":"शिमशोनकी पत्‍नी लोकन्‍त हुने मानिसलाई दिइयो।"}]}
{"bibleAbbr":"neNRV2012","bookName":"न्यायकर्ताहरू","bookEnglishName":"Judges","chapterNumber":10,"verses":[{"number":1,"verse":"( तोला र याईर इस्राएलका अगुवा भएका) अबीमेलेकको पालोपछि इस्‍साखारको एक जना मानिस, पुवाका छोरा दोदोका नाति, एफ्राइमको पहाड़ी देशको शामीरमा बस्‍ने तोला इस्राएललाई छुटाउनलाई खड़ा भए।"},{"number":2,"verse":"तिनी तेईस वर्षसम्‍म इस्राएलका अगुवा ( अथवा न्यायकर्ता; त्यस्तै पद ३ मा पनि) भए, अनि जब तिनी मरे तब शामीरमा गाड़िए।"},{"number":3,"verse":"तिनीपछि गिलादी याईर आए। तिनी बाईस वर्षसम्‍म इस्राएलका अगुवा भए।"},{"number":4,"verse":"तिनका तीस जना छोराहरू थिए, जो तीस वटा गधामा सवार हुन्‍थे। गिलाद देशमा तिनीहरूका तीस वटा सहरहरू थिए, जो आजको दिनसम्‍म पनि हब्‍बात-याईर कहलाइन्‍छ।"},{"number":5,"verse":"याईर मरेपछि तिनी कामोनमा गाड़िए।"},{"number":6,"verse":"( अम्‍मोनीहरूले इस्राएललाई सताएका) फेरि इस्राएलीहरूले अराम, सीदोन र मोआबका अम्‍मोनीहरू र पलिश्‍तीहरूका देवता-देवीहरू तथा बाल र अश्‍तोरेत देवताहरूलाई पुजेर परमप्रभुको दृष्‍टिमा जुन कुरा खराब थियो त्‍यही गरे। तिनीहरूले परमप्रभुलाई त्‍यागे, र उहाँको सेवा गरेनन्।"},{"number":7,"verse":"यसैकारण परमप्रभु इस्राएलसँग क्रोधित हुनुभयो, र उहाँले तिनीहरूलाई पलिश्‍तीहरू र अम्‍मोनीहरूका हातमा बेचिदिनुभयो, जसले त्‍यस वर्ष तिनीहरूलाई चकनाचूर पारे र दबाए।"},{"number":8,"verse":"उनीहरूले यर्दनको पूर्वपट्टि एमोरीहरूको देशमा अर्थात् गिलादमा बस्‍ने सबै इस्राएलीहरूलाई अठार वर्षसम्‍म सताउँदै र अत्‍याचार गर्दैरहे।"},{"number":9,"verse":"तब यहूदा, बेन्‍यामीन र एफ्राइममाथि आक्रमण गर्नलाई अम्‍मोनीहरू यर्दन पारि तरे, र इस्राएल साह्रै सङ्कष्‍टमा पर्‍यो।"},{"number":10,"verse":"अनि इस्राएलीहरूले सहायताको निम्‍ति परमप्रभुको पुकारा गरेर भने, “हामीले तपाईंको विरुद्धमा पाप गरेका छौं। हामीले आफ्‍ना परमेश्‍वरलाई त्‍यागेर बाल देवताहरूलाई पुजेका छौं।”"},{"number":11,"verse":"परमप्रभुले इस्राएलीहरूलाई भन्‍नुभयो, “जब मिश्री, एमोरी, अम्‍मोनी, पलिश्‍ती,"},{"number":12,"verse":"सीदोनी, अमालेकी र मिद्यानीहरू सबैले तिमीहरूलाई अत्‍याचार गरे, र तिमीहरूले सहायताको निम्‍ति मेरो पुकारा गर्‍यौ, तब मैले तिमीहरूलाई उनीहरूका हातबाट छुटाइनँ र?"},{"number":13,"verse":"तर तिमीहरूले मलाई त्‍याग्‍यौ र अरू देवताहरूलाई पुज्‍यौ। यसैले अब म तिमीहरूलाई फेरि छुटाउनेछैनँ।"},{"number":14,"verse":"गएर तिमीहरूले चुनेका देवताहरूलाई सहायताको निम्‍ति पुकार, र तिनीहरूले नै तिमीहरूका दु:खको समयमा बचाऊन्।”"},{"number":15,"verse":"तर इस्राएलीहरूले परमप्रभुलाई भने, “हामीले पाप गरेका छौं। हामीलाई तपाईं जे चाहनुहुन्‍छ त्‍यही गर्नुहोस्। तर हामी तपाईंलाई बिन्‍ती गर्दछौं कि केवल अहिले हाम्रो उद्धार गर्नुहोस्।”"},{"number":16,"verse":"तब तिनीहरूले पराई देवताहरूलाई त्‍यागे र परमप्रभुको आराधना गरे। अनि उहाँले इस्राएलको दुर्गतिलाई अरू बढ्ता हेर्न सक्‍नुभएन।"},{"number":17,"verse":"तब अम्‍मोनीहरू युद्धको निम्‍ति भेला गरिएर गिलादमा छाउनी हालेर बसे, र इस्राएलीहरूचाहिँ भेला भएर मिस्‍पामा छाउनी हाले।"},{"number":18,"verse":"तब गिलादका मानिसहरूका नायकहरूले आपसमा भने, “जुन मानिसले अम्‍मोनीहरूलाई पहिले आक्रमण गर्ला त्‍यही नै गिलादका बासिन्‍दाहरूका शासक हुनेछ।”"}]}
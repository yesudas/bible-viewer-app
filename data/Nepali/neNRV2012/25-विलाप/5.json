{"bibleAbbr":"neNRV2012","bookName":"विलाप","bookEnglishName":"Lamentations","chapterNumber":5,"verses":[{"number":1,"verse":"( कृपाको निम्ति प्रार्थना) हे परमप्रभु, हामीमाथि के भएको हो, स्‍मरण गर्नुहोस्। हाम्रो अपमान हेर्नुहोस्।"},{"number":2,"verse":"हाम्रा पैतृक-धन पराईहरूका भए, हाम्रा घर विदेशीहरूका भए।"},{"number":3,"verse":"हामी टुहुरा-टुहुरी र पितृहीन भएका छौं, हाम्रा आमाहरू विधवाजस्‍ता भएका छन्।"},{"number":4,"verse":"हामीले आफ्‍नै पानी पनि किनेर खानुपर्छ, आफ्‍नै दाउरा पनि किनेर लिनुपर्छ।"},{"number":5,"verse":"हामीलाई खेद्नेहरू हाम्रा पाइलामै छन्, हामी थकित छौं, अनि विश्राम छैन।"},{"number":6,"verse":"आवश्‍यक रोटीको निम्‍ति हामीले आफैलाई मिश्र र अश्‍शूरमा सुम्‍पिदियौं।"},{"number":7,"verse":"हाम्रा पिता-पुर्खाहरूले पाप गरे, र अब उनीहरू छैनन्, अनि हामी उनीहरूका अधर्मको फल भोग्‍दछौं।"},{"number":8,"verse":"कमाराहरू हामीमाथि शासन गर्छन्, हामीलाई तिनीहरूका हातबाट छुटाउने कोही पनि छैन।"},{"number":9,"verse":"उजाड़-स्‍थानमा भएको तरवारले गर्दा हामीले आफ्‍ना प्राणलाई खतरामा राखेर पनि रोटी ल्‍याउनुपर्छ।"},{"number":10,"verse":"भोकले गर्दा हाम्रो छाला चुलोझैँ तातिएको छ।"},{"number":11,"verse":"सियोनमा स्‍त्रीहरू, र यहूदाका सहरहरूमा कन्‍ये-केटीहरू भ्रष्‍ट पारिएका छन्।"},{"number":12,"verse":"शासकहरू आ-आफ्‍ना हातबाट झुण्‍ड्याइएका छन्, धर्म-गुरुहरूलाई केही सम्‍मान देखाइएको छैन।"},{"number":13,"verse":"जवान मानिसहरूले परिश्रमसाथ जाँतो पिँध्‍नुपर्दछ, ठिटाहरू दाउराको भारीले थिचिएर लड़बड़ाउँदै हिँड्छन्।"},{"number":14,"verse":"बूढ़ाहरू सहरका मूल ढोकामा जम्‍मा हुन छोड़ेका छन्, जवान मानिसहरूले सङ्गीत छोड़िदिएका छन्।"},{"number":15,"verse":"हाम्रा मनबाट आनन्‍द हटेको छ, हाम्रो नाच शोकमा परिवर्तन भएको छ।"},{"number":16,"verse":"हाम्रो शिरबाट मुकुट खसेको छ। हामीलाई धिक्‍कार, किनभने हामीले पाप गरेका छौं।"},{"number":17,"verse":"यसैकारण हाम्रो हृदय निर्बल भएको छ, यिनै कामको कारण हाम्रा आँखा धमिलिएका छन्।"},{"number":18,"verse":"सियोन पर्वत उजाड़ भएको छ, स्‍यालहरू त्‍यसमा घुमिहिँड्छन्।"},{"number":19,"verse":"हे परमप्रभु, तपाईं सदासर्वदै शासन गर्नुहुन्‍छ। तपाईंको सिंहासन पुस्‍तौँसम्‍म रहिरहन्‍छ।"},{"number":20,"verse":"तपाईंले किन हामीलाई सधैँ भुल्‍नुहुन्‍छ? तपाईंले किन यति धेरै समयसम्‍म हामीलाई त्‍याग्‍नुहुन्‍छ?"},{"number":21,"verse":"हे परमप्रभु, हामीलाई आफूतिर फर्काउनुहोस्, र हामी फर्किऔं। हाम्रा दिन तादिका दिनझैँ बनाइदिनुहोस्,"},{"number":22,"verse":"यदि तपाईंले हामीलाई बिलकुलै इन्‍कार गर्नुभएको छैन र सम्‍झन नसक्‍ने गरी रिसाउनुभएको छैन भने!"}]}
{"bibleAbbr":"neNRV2012","bookName":"विलाप","bookEnglishName":"Lamentations","chapterNumber":4,"verses":[{"number":1,"verse":"( सियोनको दण्‍ड) सुनले आफ्‍नो चमक पूरा हरायो! निखुर सुन फिक्‍का भयो। पवित्र मणिहरू प्रत्‍येक मूल बाटोको शिरमा छरिएका छन्।"},{"number":2,"verse":"कञ्‍चन सुनजस्‍तै सियोनका बहुमूल्‍य छोराहरू अहिले पूरै कुनै कुमालेका हातले बनाएका माटोका भाँड़ाहरूजस्‍तै गनिएका छन्!"},{"number":3,"verse":"स्‍यालका माउहरूले पनि आफ्‍ना थुन निकालेर आफ्‍ना बच्‍चाहरूलाई चुस्‍न दिन्‍छन्, तर मेरा प्रजा त मरुभूमिका शुतुरमुर्गहरूजस्‍तै भएका छन्।"},{"number":4,"verse":"दूध खाने बालकको जिब्रो तिर्खाले तालुमा टाँसिन्‍छ। केटाकेटीहरू खानेकुरा माग्‍छन्, तर कसैले तिनीहरूलाई केही दिँदैनन्।"},{"number":5,"verse":"मीठा-मीठा खानेहरू अब गल्‍ली-गल्‍लीमा कङ्गाल भएका छन्, बैजनी वस्‍त्र लाएर बढ़ेकाहरू घुरानमा बसिरहन्‍छन्।"},{"number":6,"verse":"मेरा प्रजाको दण्‍ड सदोमको भन्‍दा ठूलो छ, जो कसैको सहायताको हातविना क्षणभरमै फ्‍याँकियो। ( )"},{"number":7,"verse":"त्‍यसका युवराजहरू हिउँभन्‍दा सफा र दूधभन्‍दा सेता थिए, तिनीहरूका शरीर मानिकभन्‍दा राता थिए, तिनीहरूको रूप नीरहरूजस्‍ता थिए।"},{"number":8,"verse":"अब तिनीहरूको रूप मोसोभन्‍दा कालो भयो, तिनीहरू गल्‍लीहरूमा पनि चिनिएका छैनन्। तिनीहरूको छाला हड्डीमा टाँसिएको छ। काठझैँ त्‍यो सुक्‍खा भएको छ।"},{"number":9,"verse":"भोकले मर्नेहरूभन्‍दा तरवारले मर्नेहरू सौभाग्‍यशाली हुन्‍छन्। जमिनका फलको अभावले तिनीहरू भोकाएर सुक्‍दैजान्‍छन्।"},{"number":10,"verse":"कोमल हृदयका स्‍त्रीहरूले आफ्‍नै ( ; ) हातले आफ्‍ना बालकहरूलाई पकाए। मेरा प्रजाको सर्वनाशमा तिनीहरूका नानीहरू नै आफ्‍नो आहार भए।"},{"number":11,"verse":"परमप्रभुले आफ्‍नो क्रोध पूरै देखाउनुभयो, उहाँले आफ्‍नो ज्‍वलन्‍त रीस पोखाउनुभयो। उहाँले सियोनमा आगो सल्‍काउनुभयो। त्‍यसले गर्दा त्‍यसका जगहरू भस्‍म पारिए।"},{"number":12,"verse":"कुनै शत्रु यरूशलेमका मूल ढोकाहरूबाट पस्‍छन् भनी पृथ्‍वीका कुनै राजा वा संसारको कुनै मानिसले पनि चिताएका थिएनन्।"},{"number":13,"verse":"योचाहिँ त्‍यसका अगमवक्ताहरूका पाप र त्‍यसका पूजाहारीहरूका अधर्मले भएको हो। तिनीहरूले सहरकै बीचमा धर्मीहरूको रगत बगाए।"},{"number":14,"verse":"अहिले तिनीहरू गल्‍ली-गल्‍लीमा अन्‍धाहरूझैँ छामछुम गर्दै डुलिरहन्‍छन्। तिनीहरू रगतले बिटुला भएका छन्, यतिसम्‍म कि तिनीहरूका लुगा कसैले छुनलाई साहस गर्दैनन्।"},{"number":15,"verse":"मानिसहरू कराएर तिनीहरूलाई भन्‍छन्, “जाओ, हे अशुद्धहरू! दूर होओ, हामीलाई नछोओ!” जब तिनीहरू भगुवा र फिरन्‍ता भए, जाति-जातिका मानिसहरूले भने, “अब तिनीहरू हामीसित यहाँ बस्‍न सक्‍नेछैनन्।”"},{"number":16,"verse":"परमप्रभु आफैले नै तिनीहरूलाई तितरबितर पार्नुभएको छ, उहाँले अब फेरि कहिल्‍यै तिनीहरूको वास्‍ता गर्नुहुनेछैन। पूजाहारीहरूलाई आदर देखाइएको छैन, अनि न धर्म-गुरुहरूमाथि केही निगाह गरिएको छ।"},{"number":17,"verse":"सहायताको लागि व्‍यर्थै बाटो हेर्दा आँखा टट्टाए। आफ्‍नो गढ़बाट हामीले एउटा जातिको बाटो हेरिबस्‍यौं, जसले हामीलाई बचाउन सकेन।"},{"number":18,"verse":"मानिसहरू हाम्रो हरेक पाइलाको पछि लागे, र हामी हाम्रा बाटामा हिँड्न सकेनौं। हाम्रो अन्‍त्‍य नजिक थियो, हाम्रा दिनहरू खतम भइसकेका थिए, किनभने हाम्रो अन्‍त्‍य आइसकेको थियो।"},{"number":19,"verse":"हामीलाई खेद्नेहरू आकाशका चीलहरूभन्‍दा पनि छिटा थिए। तिनीहरूले पहाड़हरूमा हामीलाई खेदे, उजाड़-स्‍थानमा तिनीहरूले हामीलाई ढुकिबसे। परमप्रभुका अभिषिक्त, हाम्रा प्राणाधार, तिनीहरूका पासोमा परे।"},{"number":20,"verse":"उहाँकै रक्षामा अन्‍यजातिहरूका बीचमा सुरक्षित रहनेछौं भनी हामीले ठानेका थियौं।"},{"number":21,"verse":"हे ऊजमा बस्‍ने एदोमकी छोरी, रमा, तर त्‍यो कचौरा तँलाई पनि दिइनेछ। तँ मात्तिनेछस्, र नाङ्गो पारिनेछस्।"},{"number":22,"verse":"हे सियोनकी छोरी, तेरो अधर्मको दण्‍ड समाप्‍त हुनेछ। उहाँले तेरो निकालावासको समय लम्‍ब्‍याउनुहुनेछैन। तर हे एदोमकी छोरी, तेरो अधर्मको दण्‍ड उहाँले तँलाई दिनुहुनेछ, उहाँले तेरा पापहरू प्रकट गर्नुहुनेछ।"}]}
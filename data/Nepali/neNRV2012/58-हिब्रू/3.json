{"bibleAbbr":"neNRV2012","bookName":"हिब्रू","bookEnglishName":"Hebrews","chapterNumber":3,"verses":[{"number":1,"verse":"( मोशाभन्दा येशू महान्) यसकारण स्‍वर्गीय बोलावटमा सहभागी भएका पवित्र भाइ हो, हामीले दृढ़ स्‍वीकार गरेका प्रेरित तथा प्रधान पूजाहारी येशूलाई विचार गर।"},{"number":2,"verse":"उहाँलाई नियुक्त गर्नुहुनेप्रति येशू विश्‍वस्‍त हुनुहुन्‍थ्‍यो, जसरी मोशा पनि परमेश्‍वरको परिवारमा विश्‍वस्‍त थिए। ( )"},{"number":3,"verse":"मोशाभन्‍दा येशू अझ बढ़ी गौरवशाली ठहरिनुभयो, जसरी घरभन्‍दा घर बनाउनेको बढ़ी आदर हुन्‍छ।"},{"number":4,"verse":"किनभने हरेक घर कुनै न कुनै मानिसबाट बनाइएको हुन्‍छ, तर सब थोक बनाउने त परमेश्‍वर नै हुनुहुन्‍छ।"},{"number":5,"verse":"अब भविष्‍यमा बोलिने कुराका गवाहीको निम्‍ति मोशा परमेश्‍वरका सारा घरानामा दासको रूपमा विश्‍वस्‍त थिए।"},{"number":6,"verse":"तर ख्रीष्‍टचाहिँ परमेश्‍वरका घरानामा पुत्रको रूपमा विश्‍वस्‍त हुनुहुन्‍थ्‍यो। यदि हाम्रो आशामा हामीले आफ्‍नो भरोसा र गौरव अन्‍त्‍यसम्‍मै थामिराख्‍यौं भने हामी उहाँका परिवार हौं।"},{"number":7,"verse":"( अविश्‍वासको विरुद्धमा चेताउनी) यसकारण पवित्र आत्‍मा भन्‍नुहुन्‍छ, ( ) “आज तिमीहरूले उहाँको शब्‍द सुन्‍यौ भने,"},{"number":8,"verse":"उजाड-स्‍थानमा परीक्षाको समयमा विद्रोहका दिनमा गरेजस्‍तो आफ्‍ना हृदयलाई कठोर नपार,"},{"number":9,"verse":"जहाँ तिम्रा पुर्खाहरूले मेरो परीक्षा गरे, र चालीस वर्षसम्‍म मेरा कामहरू देखे।"},{"number":10,"verse":"यसकारण त्‍यस पुस्‍तासँग म क्रोधित भएँ, र भनें, ‘तिनीहरूका हृदय सधैँ बरालिन्‍छन्, तिनीहरूले मेरा मार्ग चिनेका छैनन्।’"},{"number":11,"verse":"यसैले मैले आफ्‍नो क्रोधमा यसरी शपथ खाएँ, ‘मेरो विश्राममा तिनीहरू कहिल्‍यै पस्‍नेछैनन्’।”"},{"number":12,"verse":"भाइ हो, होश गर, तिमीहरूमध्‍ये कसैमा भएको दुष्‍ट र अविश्‍वासी हृदयले तिमीहरूलाई जीवित परमेश्‍वरबाट टाढ़ा नलैजाओस्।"},{"number":13,"verse":"जबसम्‍म “आजको दिन” भन्‍ने कुरा छ, तबसम्‍म एउटाले अर्कालाई अर्ती देओ, र पापको छलछामले तिमीहरू कसैको हृदय कठोर नहोस्।"},{"number":14,"verse":"यदि हामीले हाम्रो सुरुको भरोसालाई अन्‍त्‍यसम्‍मै दृढ़तासाथ थामिराख्‍यौं भने, हामी ख्रीष्‍टका सहभागी भएका छौं।"},{"number":15,"verse":"धर्मशास्‍त्रले भन्‍दछ, ( ) “आजै तिमीहरूले उहाँको शब्‍द सुन्‍यौ भने विद्रोहका दिनमा जस्‍तै गरी आफ्‍नो हृदय कठोर नपार।”"},{"number":16,"verse":"सुन्‍नेहरू को थिए, जसले सुनेर पनि विद्रोह गरे? के ती सब तिनीहरू नै होइनन् र, जो मोशाको नेतृत्‍वमा मिश्रदेशबाट निस्‍किआएका थिए? ( )"},{"number":17,"verse":"कोसँग उहाँ चालीस वर्षसम्‍म क्रोधित हुनुभयो? के ती पाप गर्नेहरूसँग होइन, जुनहरू उजाड-स्‍थानमा मरेर गएका थिए?"},{"number":18,"verse":"आज्ञा नमान्‍नेहरू नै उहाँको विश्राममा कहिल्‍यै पस्‍न पाउनेछैनन् भनी उहाँले शपथ खानुभएको होइन र?"},{"number":19,"verse":"यसैले हामी देख्‍तछौं, अविश्‍वासको कारणले नै तिनीहरू पस्‍न सकेनन्।"}]}
{"bibleAbbr":"neNRV2012","bookName":"प्रेरित","bookEnglishName":"Acts of the Apostles","chapterNumber":27,"verses":[{"number":1,"verse":"( पावलको रोम यात्रा) समुद्र-यात्राद्वारा हामी इटालिया जानुपर्छ भन्‍ने निर्णय भएपछि, तिनीहरूले पावल र अरू कतिपय कैदीहरूलाई सम्राट् अगस्‍टसका फौजको युलियस नामक कप्‍तानको जिम्‍मा लाइदिए।"},{"number":2,"verse":"एड्रामिटेनोसबाट एशियाका विभिन्‍न बन्‍दरगाहहरू हुँदै जाने एउटा जहाजमा चढ़ेर हामीले यात्रा सुरु गर्‍यौं। अरिस्‍तार्खस नाउँ भएका थेसलोनिकेका एक जना माकेडोनी हाम्रा साथमा थिए।"},{"number":3,"verse":"भोलिपल्‍ट हामीले सीदोनमा लङ्गर हाल्‍यौं। युलियसले पावललाई दया देखाई तिनका साथीहरूकहाँ गएर चाहिँदो सहायता लिने अनुमति दिए।"},{"number":4,"verse":"त्‍यहाँबाट जहाज फेरि समुद्रतिर लाग्‍यो, र बतास चलेको हुनाले हामी साइप्रसको आड़ लिएर गयौं।"},{"number":5,"verse":"किलिकिया र पामफिलिया पारिपट्टिको समुद्रमा पुगेपछि, हामी लुकियाको एउटा सहर माइरामा आइपुग्‍यौं।"},{"number":6,"verse":"त्‍यहाँ इटालिया जाने अलेक्‍जेन्‍ड्रियाको एउटा जहाज भेट्टाएर कप्‍तानले हामीलाई त्‍यसमा चढ़ाइदिए।"},{"number":7,"verse":"धेरै दिनसम्‍म बिस्‍तार-बिस्‍तार गएर कठिनतासाथ क्‍नीडसमा आइपुग्‍यौं र बतासले अझ अगि बढ्न नदिएको हुनाले क्रेटको आड़ लिएर हामी सालमोनेको छेउ-छेउ भएर गयौं।"},{"number":8,"verse":"कठिनसँग त्‍यसको किनार-किनार लागेर हामी सुन्‍दर बन्‍दरगाह भनिने ठाउँमा आयौं। त्‍यहाँबाट लासिया सहर नजिकै थियो।"},{"number":9,"verse":"समय धेरै बितिसकेको थियो र समुद्र-यात्रा पनि खतरनाक भएको थियो, साथै प्रायश्‍चित-दिवसका उपवासको समय पनि बितिसकेको हुनाले, पावलले तिनीहरूलाई"},{"number":10,"verse":"यसो भन्‍दै सम्‍झाए, “मित्र हो, यो समुद्र-यात्राले केवल जहाज र मालसामानको मात्र होइन, तर हाम्रो जीउ-ज्‍यानको समेत खतरा र नोक्‍सानी होला भन्‍ने म देख्‍तछु।”"},{"number":11,"verse":"तर कप्‍तानले पावलको कुराभन्‍दा जहाजको चालक र जहाजका मालिकलाई बेसी पत्‍यार गरे।"},{"number":12,"verse":"यो बन्‍दरगाह हिउँद काट्नलाई असुबिधा भएकोले कुनै हालतले पनि फोनिक्‍समा नै पुगी जाडो बिताउनुपर्छ भनेर धेरैजसोले त्‍यहाँबाट जहाज चलाइहाल्‍ने नै सल्‍लाह दिए। फोनिक्‍सचाहिँ क्रेटको एउटा बन्‍दरगाह हो, जो दक्षिण-पश्‍चिम र उत्तर-पश्‍चिमपट्टि फर्केको छ।"},{"number":13,"verse":"( समुद्रमा आँधी) जब दक्षिणी बतास मन्‍द गतिले चल्‍न थाल्‍यो, तिनीहरूको उद्देश्‍य सिद्ध भयो भन्‍ने ठानेर, लङ्गर निकाली तिनीहरू क्रेटको किनार-किनार हुँदै यात्रा गर्न लागे।"},{"number":14,"verse":"तर थोरै समयपछि त्‍यस टापूबाट प्रचण्‍ड आँधीको वेगमा उत्तर-पूर्वी कहलाइने तूफान चल्‍यो।"},{"number":15,"verse":"जब जहाज आँधीको चपेटामा पर्‍यो, त्‍यसले तूफानको सामना गर्न सकेन, र हामीले त्‍यसलाई जता जान्‍छ जाओस् भनेर छोडिदियौं।"},{"number":16,"verse":"क्‍लौडा भन्‍ने एउटा सानो टापूको आड़मा पुगेपछि हामीले मुश्‍किलले जहाजको डुङ्गालाई जोगाउन सक्‍यौं।"},{"number":17,"verse":"त्‍यसलाई माथि उठाएपछि तिनीहरूले केही उपायले जहाजलाई मुन्‍तिरबाट बाँध्‍दै ल्‍याए, र सिरटिस भन्‍ने बलौटे धापमा फसिन्‍छ भन्‍ने डरले तिनीहरूले पाल झारिदिए, र जहाज आफै बहन थाल्‍यो।"},{"number":18,"verse":"अब आँधीले हामीहरूलाई ज्‍यादै उचाल्‍न र पछार्न थाल्‍यो, र भोलिपल्‍ट तिनीहरूले जहाजका मालसामान फ्‍याँक्‍न थाले।"},{"number":19,"verse":"अनि तेस्रो दिन तिनीहरूले आफ्‍नै हातले जहाजका लठारा मिल्‍काइदिए।"},{"number":20,"verse":"धेरै दिनसम्‍म घाम, तारा केही देख्‍न पाइएन। तूफान लगातार चलिरहेकोले अन्‍त्‍यमा बाँच्‍ने आशासमेत हामीले त्‍यागिदियौं।"},{"number":21,"verse":"धेरै दिनसम्‍म तिनीहरू नखाई बसेका थिए। तब पावलले तिनीहरूकहाँ आएर भने, “मित्र हो, तपाईंहरूले मेरो सल्‍लाह मानेर क्रेटबाट जहाज नचलाउनुपर्ने थियो, र यस्‍तो सङ्कष्‍ट र हानि तपाईंहरूले खप्‍नुपर्ने थिएन।"},{"number":22,"verse":"अब म भन्‍दछु, साहस गर्नुहोस्। तपाईंहरूमध्‍ये कसैको ज्‍यान जानेछैन, तर जहाजचाहिँ नष्‍ट हुनेछ।"},{"number":23,"verse":"किनभने जुन परमेश्‍वरको म हुँ, र जसको आराधना म गर्दछु, उहाँका एक दूत आज राती मेरो छेउमा खड़ा भए।"},{"number":24,"verse":"उनले मलाई भने, ‘पावल, नडराऊ, तिमी कैसरको सामु अवश्‍य खड़ा हुनुपर्छ, र हेर, तिमीसँग जहाजमा चढ्ने जति सबैका प्राण परमेश्‍वरले तिम्रो हातमा दिनुभएको छ।’"},{"number":25,"verse":"यसकारण मित्र हो, साहस गर्नुहोस्। म परमेश्‍वरमा विश्‍वास गर्छु, मलाई जस्‍तो बताइएको छ, ठीक त्‍यस्‍तै हुनेछ।"},{"number":26,"verse":"तर हामीचाहिँ कुनै एउटा टापूमा बजारिनुपर्नेछ।”"},{"number":27,"verse":"( जहाजको ध्‍वंस) तर जब चौधौँ रात भएथ्‍यो, र एड्रियास समुद्रमा हामी हुत्तिरहेका थियौं, तब आधाराततिर नावीहरूले हामी कुनै जमिनको नजिक पुगिरहेका छौं भन्‍ने अनुमान गरे,"},{"number":28,"verse":"र गहिराइ नापेर हेर्दा तिनीहरूले सैँतीस मिटर पत्ता लगाए, र अलि पर गएर फेरि गहिराइ नाप्‍दा तिनीहरूले छब्‍बीस मिटर पत्ता लगाए।"},{"number":29,"verse":"अनि कुनै चट्टानमाथि ठक्‍कर खान पुग्‍छौं कि भन्‍ने डरले, तिनीहरूले जहाजको पछाडितिरबाट चार वटा लङ्गर खसाले, र बिहान होस् भनी प्रार्थना गर्न लागे।"},{"number":30,"verse":"जब नावीहरू जहाजबाट भाग्‍न खोजिरहेका थिए, र अगिल्‍तिर लङ्गर खसाल्‍ने बहानाले डुङ्गा समुद्रमा झारिसकेका थिए,"},{"number":31,"verse":"तब पावलले कप्‍तान र सिपाहीहरूलाई भने, “यी मानिसहरू जहाजमा बसेनन् भने तपाईंहरू बाँच्‍न सक्‍नुहुनेछैन।”"},{"number":32,"verse":"तब सिपाहीहरूले डुङ्गाका डोरीहरू काटिदिए, र डुङ्गालाई जान दिए।"},{"number":33,"verse":"मिरमिरे उज्‍यालो हुन लागेको थियो, पावलले तिनीहरू सबैलाई भोजन गर्ने आग्रह गरे। तिनले भने, “आज चौध दिन भइसक्‍यो, तपाईंहरू अलमल्‍लमा परेर भोकभोकै केही नखाई बस्‍नुभएको छ।"},{"number":34,"verse":"यसकारण केही खानुहोस् भनी म तपाईंहरूलाई आग्रह गर्दछु। केही खानुभयो भने तपाईंहरूले बल पाउनुहुनेछ, तपाईंहरू कसैका शिरको एउटा केश पनि नष्‍ट हुनेछैन।”"},{"number":35,"verse":"यी कुरा भनेपछि तिनले रोटी लिए, र सबैका सामुन्‍ने परमेश्‍वरलाई धन्‍यवाद चढ़ाएर सो भाँचेर खान लागे।"},{"number":36,"verse":"तब तिनीहरूले पनि हौसला पाएर केही खानेकुरो खाए।"},{"number":37,"verse":"(जहाजमा हुने हामी जम्‍मा दुई सय छयहत्तर जना थियौं।)"},{"number":38,"verse":"तिनीहरूले अघाउञ्‍जेल खाएपछि, जहाज हलुङ्गो तुल्‍याउन समुद्रमा गहूँ फालिदिए।"},{"number":39,"verse":"उज्‍यालो भएपछि पनि तिनीहरूले त्‍यो ठाउँ चिन्‍न सकेनन्, तर तिनीहरूले एक खाडी देखे। यसको बलौटे किनार थियो। सम्‍भव भए जहाजलाई त्‍यहीँ किनार लाउने योजना तिनीहरूले गरे।"},{"number":40,"verse":"तिनीहरूले लङ्गरहरू झारिदिए, र समुद्रमा नै ती रहन दिए। त्‍यसै बेला पतवारहरूलाई बाँधिराखेका डोरीहरू फुकाइदिए। अगिल्‍तिरका पाल उठाएर बतासतिर फर्काइदिए र जहाजलाई किनारातर्फ बढ़ाए।"},{"number":41,"verse":"तर पानीमुनिको लुकेको बालुवाको रासमा जहाज ठोकिएर त्‍यहीँ भासियो, जहाजको अगिल्‍लो भाग अड्कियो र चल्‍नै सकेन, अनि पछिल्‍लो भागचाहिँ छालहरूका झोक्‍काले टुक्रिन थाल्‍यो।"},{"number":42,"verse":"कैदीहरू पौड़ेर भाग्‍लान् कि भन्‍ठानेर सिपाहीहरूले तिनीहरूलाई मार्ने मतो गरे।"},{"number":43,"verse":"तर कप्‍तानले पावललाई जोगाउने मन गरी तिनीहरूलाई त्‍यसो गर्नदेखि रोके। पौड्न सक्‍ने जति जहाजबाट पहिले हामफालेर पाखामा उत्रनू भन्‍ने हुकुम तिनले दिए,"},{"number":44,"verse":"र बाँकी रहेकाहरूचाहिँ फल्‍याकहरूमा र जहाजका टुक्राहरूमा पारि जानू भने। यसरी सबै सकुशल किनारमा पुगे।"}]}
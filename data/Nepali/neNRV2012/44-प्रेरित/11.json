{"bibleAbbr":"neNRV2012","bookName":"प्रेरित","bookEnglishName":"Acts of the Apostles","chapterNumber":11,"verses":[{"number":1,"verse":"( पत्रुसको स्‍पष्‍टीकरण) यहूदियामा हुने प्रेरित र भाइहरूले अन्‍यजातिहरूले पनि परमेश्‍वरको वचन ग्रहण गरेछन् भन्‍ने सुने।"},{"number":2,"verse":"जब पत्रुस यरूशलेममा आए, तब खतना गर्नेहरूको दलले तिनीसित यसो भन्‍दै तिनको आलोचना गरे,"},{"number":3,"verse":"“खतना नगर्ने मानिसहरूकहाँ गएर तिनीहरूसँग तपाईंले किन खानपान गर्नुभयो?”"},{"number":4,"verse":"तब पत्रुसले क्रमैसँग तिनीहरूलाई व्‍याख्‍या दिन थाले:"},{"number":5,"verse":"“म योप्‍पा सहरमा प्रार्थना गर्दैथिएँ, र ध्‍यान-मग्‍न थिए, तब एउटा ठूलो तन्‍नाजस्‍तो चार कुनामा समाती तल झरिराखेको केही थोक मैले दर्शनमा देखें, र त्‍यो मकहाँ आयो।"},{"number":6,"verse":"मैले नियालेर हेर्दा त्‍यहाँ पृथ्‍वीका जनावर र जङ्गली पशुहरू, घस्रने जन्‍तु र आकाशका चराचुरुङ्गीहरू देखें।"},{"number":7,"verse":"मलाई यसो भनेको एउटा आवाज मैले सुनें, ‘पत्रुस उठ, र मारेर खाऊ।’"},{"number":8,"verse":"“तर मैले भनें, ‘होइन प्रभु, कुनै अपवित्र अथवा अशुद्ध कुरो मेरो मुखमा कहिल्‍यै परेको छैन।’"},{"number":9,"verse":"“तर त्‍यस आवाजले दोस्रो पल्‍ट स्‍वर्गबाट मलाई भन्‍यो, ‘जे परमेश्‍वरले शुद्ध गर्नुभएको छ त्‍यसलाई तिमी अपवित्र नभन।’"},{"number":10,"verse":"तीन पल्‍ट त्‍यस्‍तै भयो, र ती सबै फेरि स्‍वर्गमा लगिए।"},{"number":11,"verse":"“त्‍यति नै बेला कैसरियाबाट मकहाँ पठाइएका तीन जना मानिसहरू हामी बसेको घरमा आइपुगे।"},{"number":12,"verse":"नहिचकिचाई तिनीहरूका साथमा जान मलाई पवित्र आत्‍माले भन्‍नुभयो। यी छ जना भाइहरू पनि मेरो साथ लागेका थिए, र हामी त्‍यस मानिसको घरमा पस्‍यौं।"},{"number":13,"verse":"उनले हामीलाई बताए, कि एउटा स्‍वर्गदूत उनको घरमा उभिएर यसो भनिरहेका उनले देखे, ‘योप्‍पामा मान्‍छे पठाएर पत्रुस भनिने सिमोनलाई बोलाइपठाऊ।"},{"number":14,"verse":"उनले तिमीलाई वचन सुनाउनेछन्, जसद्वारा तिमीले उद्धार पाउनेछौ— तिमी र तिम्रा सारा परिवारले।’"},{"number":15,"verse":"“जब मैले बोल्‍न थालें, तब सुरुमा हामीमाथि ओर्लनुभएकोजस्‍तै पवित्र आत्‍मा तिनीहरूमाथि पनि ओर्लनुभयो।"},{"number":16,"verse":"तब प्रभुले भन्‍नुभएको त्‍यो वचन मलाई याद भयो, ‘यूहन्‍नाले त पानीले बप्‍तिस्‍मा दिए, तर पवित्र आत्‍मामा तिमीहरूको बप्‍तिस्‍मा हुनेछ।’ ( )"},{"number":17,"verse":"प्रभु येशू ख्रीष्‍टमाथि विश्‍वास गर्दा परमेश्‍वरले हामीलाई जुन वरदान दिनुभयो, तिनीहरूलाई पनि त्‍यही वरदान दिनुभएपछि परमेश्‍वरलाई रोक्‍न सक्‍ने म को हुँ र?”"},{"number":18,"verse":"यी कुरा सुनेपछि तिनीहरू चूप भए, र यसो भन्‍दै तिनीहरूले परमेश्‍वरको महिमा गरे, “अब त परमेश्‍वरले अन्‍यजातिहरूलाई पनि जीवनको निम्‍ति पश्‍चात्ताप दिनुभएछ।”"},{"number":19,"verse":"( एन्‍टिओखियामा मण्‍डली) स्‍तिफनसको सम्‍बन्‍धमा सुरु भएको सतावटको कारण जताततै छरपष्‍ट भएकाहरूले अरूलाई होइन, तर यहूदीहरूलाई मात्र वचन प्रचार गर्दै, फोनिके, साइप्रस र एन्‍टिओखियासम्‍म यात्रा गरे। ( )"},{"number":20,"verse":"तर तिनीहरूमध्‍ये कोही-कोही साइप्रस र कुरेनीका मानिसहरू थिए। तिनीहरूले एन्‍टिओखियामा आएर ग्रीकहरूलाई पनि प्रभु येशू प्रचार गरे।"},{"number":21,"verse":"प्रभुको बाहुली तिनीहरूसँग भएकोले विश्‍वास गर्नेहरू धेरै संख्‍यामा प्रभुतिर फर्के।"},{"number":22,"verse":"यो समाचार यरूशलेममा भएको मण्‍डलीको कानमा पुग्‍यो, र तिनीहरूले बारनाबासलाई एन्‍टिओखियामा पठाए।"},{"number":23,"verse":"तिनी त्‍यहाँ आएर परमेश्‍वरको अनुग्रह देखिकन खुशी भए, र तिनीहरू सबैलाई सम्‍पूर्ण हृदयले प्रभुप्रति विश्‍वासी रहिरहन प्रोत्‍साहन दिए।"},{"number":24,"verse":"किनभने तिनी असल, पवित्र आत्‍मा र विश्‍वासले भरिपूर्ण भएका मानिस थिए। मानिसहरूको ठूलो समूह प्रभुमा थपियो।"},{"number":25,"verse":"तब शाऊललाई खोज्‍न बारनाबास टार्ससमा गए।"},{"number":26,"verse":"जब तिनले उनलाई भेट्टाए तब उनलाई एन्‍टिओखियामा ल्‍याए। तब पूरा एक वर्षसम्‍मै मण्‍डलीका मानिसहरूसँग तिनीहरूले भेटघाट गरिरहे, र मानिसहरूको ठूलो समूहलाई शिक्षा दिए। चेलाहरू पहिलो पटक एन्‍टिओखियामा नै ख्रीष्‍टियान भनिए।"},{"number":27,"verse":"त्‍यस बेला कोही अगमवक्ताहरू यरूशलेमबाट एन्‍टिओखियामा आए।"},{"number":28,"verse":"तिनीहरूमध्‍ये अगाबस नाउँ भएका एक जना खड़ा भएर सारा संसारमा ठूलो अनिकाल पर्न आँटेको छ भन्‍ने पवित्र आत्‍माद्वारा भविष्‍यवाणी बोले। त्‍यो अनिकाल क्‍लौडियसको शासनकालमा पर्‍यो। ( )"},{"number":29,"verse":"तब चेलाहरू हरेकले आ-आफ्‍नो औकातअनुसार यहूदियामा बस्‍ने भाइहरूका सहायताको निम्‍ति भेटी पठाउने निश्‍चय गर्‍यो।"},{"number":30,"verse":"तिनीहरूले यसै गरे, र बारनाबास र शाऊलका हातद्वारा तिनीहरूको भेटी एल्‍डरहरूकहाँ पठाइदिए।"}]}
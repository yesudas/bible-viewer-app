{"bibleAbbr":"neNRV2012","bookName":"प्रेरित","bookEnglishName":"Acts of the Apostles","chapterNumber":3,"verses":[{"number":1,"verse":"( एक जना लङ्गडो निको पारिएको) पत्रुस र यूहन्‍ना दिउँसो तीन बजे प्रार्थनाको समयमा मन्‍दिरमा जाँदैथिए।"},{"number":2,"verse":"मन्‍दिरभित्र पस्‍नेहरूसँग भीख माग्‍न जन्‍मैदेखिको एक जना लङ्गड़ालाई मानिसहरू बोकेर ल्‍याउँथे र दिनहुँ मन्‍दिरको सुन्‍दर नामक ढोकामा राखिदिन्‍थे।"},{"number":3,"verse":"पत्रुस र यूहन्‍नालाई मन्‍दिरभित्र पस्‍न लागेका देखेर त्‍यसले भीख माग्‍यो।"},{"number":4,"verse":"यूहन्‍नासँगै पत्रुसले त्‍यसलाई एकटक लाएर हेरिकन भने, “हामीतिर हेर्!”"},{"number":5,"verse":"तिनीहरूबाट केही पाउने आशा गरेर त्‍यसले ध्‍यान दिएर तिनीहरूलाई हेर्‍यो।"},{"number":6,"verse":"तब पत्रुसले भने, “सुनचाँदी मसित छैन। तर जे मसित छ, त्‍यही म तँलाई दिन्‍छु। नासरतका येशू ख्रीष्‍टको नाउँमा हिँड्!”"},{"number":7,"verse":"तिनले त्‍यसको दाहिने हात समातेर त्‍यसलाई उठाए, र तुरुन्‍तै त्‍यसका खुट्टाहरू र गोलीगाँठामा ताकत आयो।"},{"number":8,"verse":"अनि जुरुक्‍कै उठेर त्‍यो खड़ा भयो र हिँड्न थाल्‍यो, र हिँड्दै र उफ्रँदै र परमेश्‍वरको स्‍तुति गर्दै तिनीहरूसँग मन्‍दिरमा पस्‍यो।"},{"number":9,"verse":"तब सबै मानिसहरूले त्‍यसलाई हिँड्दैगरेको र परमेश्‍वरको प्रशंसा गरिरहेको देखे।"},{"number":10,"verse":"तिनीहरूले त्‍यसलाई मन्‍दिरको सुन्‍दर ढोकामा भीख माग्‍न बसिरहने यही नै हो भनेर चिने, र त्‍यसमाथि भएको कुरामा तिनीहरूले अचम्‍म माने र आश्‍चर्यचकित भए।"},{"number":11,"verse":"( मन्‍दिरमा पत्रुसको उपदेश) त्‍यो मानिस पत्रुस र यूहन्‍नाको पछिपछि लागेको देखेर सबै मानिसहरू अति अचम्‍म मान्‍दै सोलोमन नामक दलानमा एकसाथ तिनीहरूकहाँ दगुरी आए।"},{"number":12,"verse":"यो देखेर पत्रुसले मानिसहरूलाई भने, “इस्राएलका मानिस हो, यस कुरामा तपाईंहरू किन अचम्‍म मान्‍नुहुन्‍छ? अथवा हाम्रो आफ्‍नै शक्ति वा भक्तिद्वारा हामीले यसलाई हिँड्ने तुल्‍याएजस्‍तै किन वाल्‍ल परेर हामीलाई हेर्नुहुन्‍छ?"},{"number":13,"verse":"अब्राहाम, इसहाक र याकूबका परमेश्‍वर, हाम्रा पुर्खाका परमेश्‍वरले आफ्‍ना सेवक येशूलाई महिमित पार्नुभयो, जसलाई तपाईंहरूले चाहिँ पक्राइदिनुभयो, र पिलातसले उहाँलाई छोडिदिने विचार गर्दा पनि तपाईंहरूले उहाँलाई उनकै सामने अस्‍वीकार गर्नुभयो। ( )"},{"number":14,"verse":"तर तपाईंहरूले पवित्र र धर्मी जनलाई अस्‍वीकार गरिकन एक जना ज्‍यानमारालाई छोडिदिने माग गर्नुभयो, ( ; ; ; )"},{"number":15,"verse":"र जीवनका कर्तालाई तपाईंहरूले मार्नुभयो, जसलाई परमेश्‍वरले मृतकबाट बिउँताउनुभयो, हामी यसका साक्षी छौं।"},{"number":16,"verse":"उहाँको नाउँमाथि गरेको विश्‍वासले र उहाँकै नाउँले तपाईंहरूले देखेका र जानेका यस मानिसलाई बलियो तुल्‍यायो। येशूबाट पाएको विश्‍वासले यस मानिसलाई तपाईंहरू सबैका सामुन्‍ने पूरा निको पार्‍यो।"},{"number":17,"verse":"अब भाइ हो, मलाई थाहा छ, कि तपाईंहरूले अजानमा त्‍यसो गर्नुभयो, र तपाईंका शासकहरूले पनि त्‍यसै गरे।"},{"number":18,"verse":"उहाँका ख्रीष्‍टले दुःख भोग्‍नुपर्छ भनी परमेश्‍वरले सबै अगमवक्ताका मुखबाट भन्‍नुभएको अगमवाणी उहाँले यसरी पूरा गर्नुभयो।"},{"number":19,"verse":"यसकारण पश्‍चात्ताप गर्नुहोस् र फर्कनुहोस्, कि तपाईंहरूका पाप मेटिऊन्, र परमप्रभुको उपस्‍थितिबाट आनन्‍दको समय आओस्,"},{"number":20,"verse":"र उहाँले तपाईंहरूका निम्‍ति अघिबाटै नियुक्त गर्नुभएको ख्रीष्‍ट, अर्थात् येशूलाई पठाइदिनुहुन्‍छ।"},{"number":21,"verse":"परमेश्‍वरले प्राचीन कालदेखि आफ्‍ना पवित्र अगमवक्ताहरूका मुखबाट बोल्‍नुभएका सबै थोकको पुनर्स्‍थापना हुने समय नआउञ्‍जेल ख्रीष्‍ट स्‍वर्गमा अवश्‍य रहनुपर्छ।"},{"number":22,"verse":"मोशाले भनेका थिए, ‘परमप्रभु परमेश्‍वरले मलाई खड़ा गर्नुभएजस्‍तै तिमीहरूका दाजुभाइहरूका माझबाट एक जना अगमवक्ता तिमीहरूका निम्‍ति खड़ा गर्नुहुनेछ। उहाँले तिमीहरूलाई जे-जे भन्‍नुहुनेछ ती सबै कुरा तिमीहरूले सुन्‍नुपर्छ। ( , )"},{"number":23,"verse":"यसो हुनेछ, कि त्‍यस अगमवक्तालाई नसुन्‍ने जति हरेक प्राणी मानिसहरूका बीचबाट नष्‍ट हुनेछ।’ ( )"},{"number":24,"verse":"“शमूएलदेखि लिएर त्‍यसपछिका सबै अगमवक्ताहरू जत्तिले बोलेका छन्, ती सबले यिनै दिनहरूको घोषणा गरेका छन्।"},{"number":25,"verse":"तपाईंहरू तिनै अगमवक्ताहरूका र त्‍यही करारका सन्‍तान हुनुहुन्‍छ, जुन करार परमेश्‍वरले तपाईंहरूका पुर्खा अब्राहामसँग यसो भनेर बाँध्‍नुभयो, ‘तिम्रा सन्‍तानमा पृथ्‍वीका सबै परिवारले आशिष् पाउनेछन्।’ ( )"},{"number":26,"verse":"तपाईंहरू हरेकलाई आफ्‍नो दुष्‍टताबाट फर्काएर तपाईंहरूलाई आशिष् दिन भनी परमेश्‍वरले आफ्‍ना सेवकलाई खड़ा गर्नुभयो र सर्वप्रथम तपाईंहरूकहाँ पठाउनुभयो।”"}]}
{"bibleAbbr":"neNRV2012","bookName":"प्रेरित","bookEnglishName":"Acts of the Apostles","chapterNumber":8,"verses":[{"number":1,"verse":"( मण्‍डलीको सतावट र विस्तार) तिनको हत्‍यामा शाऊल पनि सहमत थिए। त्‍यसै दिन यरूशलेममा भएका मण्‍डलीको विरुद्धमा ठूलो सतावट सुरु भयो, र प्रेरितहरूबाहेक तिनीहरू सबै यहूदिया र सामरियाका इलाकातिर छरपष्‍ट भए।"},{"number":2,"verse":"भक्तजनहरूले स्‍तिफनसलाई लगेर गाड़े, र तिनको निम्‍ति ठूलो विलाप गरे।"},{"number":3,"verse":"तर शाऊलले चाहिँ घर-घरमा पसेर मण्‍डलीलाई संहार गरिरहेका थिए। तिनले पुरुष र स्‍त्रीहरूलाई घिस्‍स्‍याउँदै लगी झ्‍यालखानमा हालिदिन्‍थे। ( ; )"},{"number":4,"verse":"( सामरियामा फिलिप) तब ती छरपष्‍ट भएकाहरूले चारैपट्टि गएर वचन प्रचार गरे।"},{"number":5,"verse":"फिलिपचाहिँ सामरियाको एउटा सहरमा गएर तिनीहरूलाई ख्रीष्‍ट प्रचार गरे।"},{"number":6,"verse":"फिलिपले भनेका वचन सुनेर अनि तिनले गरेका चिन्‍हहरू देखेर, भीड़ले एक मनका भई तिनका कुरामा ध्‍यान दिए।"},{"number":7,"verse":"किनकि धेरै जनाबाट अशुद्ध आत्‍माहरू ठूलो सोरले चिच्‍च्‍याउँदै निस्‍कन लागे, र धेरै जना पक्षाघातका रोगीहरू र लङ्गड़ाहरू पनि निको पारिए।"},{"number":8,"verse":"यसरी त्‍यस सहरमा ज्‍यादै आनन्‍द भयो।"},{"number":9,"verse":"( सिमोन जादूगर) सिमोन नाउँ भएको एक जना मानिस त्‍यहाँ थियो। त्‍यसले अगाडिदेखि नै त्‍यस सहरमा जादूगरी गरेर सामरियाका मानिसहरूलाई आश्‍चर्यचकित पारेको थियो, र आफूलाई मै हुँ भनी ठान्‍दथियो।"},{"number":10,"verse":"त्‍यस मानिसलाई सानादेखि ठूलासम्‍म सबैले यसो भनेर मान्‍थे, “यो मानिस परमेश्‍वरको त्‍यो शक्ति हो, जसलाई महाशक्ति भनिन्‍छ।”"},{"number":11,"verse":"तिनीहरूले त्‍यसलाई मान्‍थे, किनभने धेरै समयदेखि त्‍यसले आफ्‍नो जादूगरीले मानिसहरूलाई आश्‍चर्यचकित पारिराखेको थियो।"},{"number":12,"verse":"तर जब तिनीहरूले परमेश्‍वरको राज्‍य र येशू ख्रीष्‍टको नाउँको सुसमाचार सुनाउने फिलिपका कुरामा विश्‍वास गरे, तब पुरुष र स्‍त्रीहरूले बप्‍तिस्‍मा लिए।"},{"number":13,"verse":"सिमोन आफैले पनि विश्‍वास गर्‍यो। त्‍यसले बप्‍तिस्‍मा लियो, र त्‍यो फिलिपसँग लागिरह्यो, र चिन्‍हहरू र ठूला-ठूला अचम्‍मका काम गरेको देखेर त्‍यसलाई आश्‍चर्य लाग्‍यो।"},{"number":14,"verse":"सामरियाका मानिसहरूले परमेश्‍वरको वचन ग्रहण गरे भन्‍ने सुनेर यरूशलेममा रहेका प्रेरितहरूले पत्रुस र यूहन्‍नालाई तिनीहरूकहाँ पठाए।"},{"number":15,"verse":"उनीहरू त्‍यहाँ आएर तिनीहरूले पवित्र आत्‍मा पाऊन् भनेर तिनीहरूका निम्‍ति प्रार्थना गरे।"},{"number":16,"verse":"किनकि त्‍यतिञ्‍जेलसम्‍म तिनीहरूमध्‍ये कुनैमाथि पनि उहाँ आउनुभएको थिएन। तिनीहरूको बप्‍तिस्‍मा प्रभु येशूको नाउँमा मात्र भएको थियो।"},{"number":17,"verse":"तब उनीहरूले आफ्‍ना हात तिनीहरूमाथि राखे, र तिनीहरूले पवित्र आत्‍मा पाए।"},{"number":18,"verse":"अब प्रेरितहरूले हात राख्‍दा पवित्र आत्‍मा पाइँदोरहेछ भन्‍ने देखेर सिमोनले यसो भन्‍दै तिनीहरूलाई रुपियाँ दिन ल्‍यायो,"},{"number":19,"verse":"“मलाई पनि यो शक्ति दिनुहोस्, र मैले जोसुकैमाथि हात राखिदिएपछि त्‍यसले पवित्र आत्‍मा पाओस्।”"},{"number":20,"verse":"तर पत्रुसले भने, “तेरा रुपियाँ तँसँग नष्‍ट होस्, किनकि परमेश्‍वरको वरदान रुपियाँले किन्‍न सकिन्‍छ भनी तैंले विचार गरिस्।"},{"number":21,"verse":"यस विषयमा न त तेरो केही भाग छ न हिस्‍सा नै छ, किनकि परमेश्‍वरको सामुन्‍ने तेरो हृदय ठीक रहेनछ।"},{"number":22,"verse":"यसकारण तेरो आफ्‍नो यस दुष्‍टताको निम्‍ति पश्‍चात्ताप गर् अनि प्रभुमा प्रार्थना चढ़ा, र शायद तेरो हृदयको यस्‍तो विचार क्षमा होला।"},{"number":23,"verse":"किनकि म देख्‍तछु, तँ तिक्‍तताले भरिएको छस्, अनि अधर्मको बन्‍धनमा छस्।”"},{"number":24,"verse":"तब सिमोनले भन्‍यो, “तपाईंहरूले नै मेरो निम्‍ति प्रभुमा प्रार्थना गरिदिनुहोस्, र तपाईंहरूले भन्‍नुभएको कुनै पनि कुरा ममाथि आई नलागोस्।”"},{"number":25,"verse":"अनि तिनीहरूले गवाही दिइसकेपछि र प्रभुको वचन बोलिसकेपछि सामरीहरूका धेरै गाउँहरूमा सुसमाचार प्रचार गर्दै तिनीहरू यरूशलेम फर्के।"},{"number":26,"verse":"( इथियोपियाका उच्‍च पदाधिकारी) त्‍यसपछि प्रभुका एउटा दूतले फिलिपलाई भने, “उठेर दक्षिणतिर यरूशलेमबाट गाजातर्फ जाने बाटोमा जाऊ। त्‍यहाँ मरुभूमिको बाटो छ।”"},{"number":27,"verse":"अनि फिलिप उठेर गए, र एक जना इथियोपियाली नपुंसकलाई भेटे, जो इथियोपिया देशकी महारानी कन्‍दाकीका ठूला पदाधिकारी र समस्‍त सम्‍पत्तिका कोषाध्‍यक्ष थिए। उनी यरूशलेममा आराधना गर्न गएका थिए।"},{"number":28,"verse":"उनी फर्किरहेका थिए, र आफ्‍नो रथमा बसी यशैया अगमवक्ताको पुस्‍तक पढ़िरहेका थिए।"},{"number":29,"verse":"तब पवित्र आत्‍माले फिलिपलाई भन्‍नुभयो, “जाऊ र त्‍यस रथको साथ लाग।”"},{"number":30,"verse":"फिलिप तिनीकहाँ दौड़ेर गए, र तिनलाई यशैया अगमवक्ताको पुस्‍तक पढ़िरहेको सुनेर उनले सोधे, “तपाईंले पढ़िरहनुभएको कुरा बुझ्‍नुहुन्‍छ?”"},{"number":31,"verse":"तब तिनले भने, “कसैले नबताईकन म कसरी बुझ्‍न सक्‍छु र?” अनि तिनले फिलिपलाई रथमा चढ़ी तिनको साथमा बस्‍ने अनुरोध गरे।"},{"number":32,"verse":"अब तिनले पढ़िरहेका धर्मशास्‍त्रको खण्‍ड यो थियो, ( ) “जसरी भेड़ा काटिनलाई लगिन्‍छ, वा थुमा ऊन कत्रनेको सामु चूप रहन्‍छ, त्‍यसरी नै उसले आफ्‍नो मुख खोलेन।"},{"number":33,"verse":"उसको अपमानित अवस्‍थामा उसलाई न्‍याय मिलेन। उसको पुस्‍ताको बयान कसले गर्ने? किनभने उसको जीवन पृथ्‍वीबाट हरण भयो।”"},{"number":34,"verse":"तब ती नपुंसकले फिलिपलाई भने, “कृपा गरी मलाई भन्‍नुहोस्, अगमवक्ताले यो कसको विषयमा भनेका हुन्, उनको आफ्‍नै विषयमा कि अरू कसैको विषयमा?”"},{"number":35,"verse":"तब फिलिपले आफ्‍नो मुख खोलेर धर्मशास्‍त्रको यसै खण्‍डबाट तिनलाई येशूको सुसमाचार सुनाए।"},{"number":36,"verse":"अनि उनीहरू बाटोमा जाँदाजाँदै केही पानी भएको एउटा ठाउँनेर आइपुगे। ती नपुंसकले भने, “हेर्नुहोस्, यहाँ पानी रहेछ, मलाई बप्‍तिस्‍मा हुनदेखि केले रोक्‍न सक्‍छ?” ["},{"number":37,"verse":"फिलिपले भने, “यदि सारा हृदयले नै विश्‍वास गर्नुहुन्‍छ भने तपाईंले बप्‍तिस्‍मा लिन सक्‍नुहुन्‍छ।” तिनले जवाफ दिए “येशू ख्रीष्‍ट नै परमेश्‍वरका पुत्र हुनुहुन्‍छ भनी म विश्‍वास गर्दछु।”]"},{"number":38,"verse":"तिनले रथ रोक्‍ने आज्ञा दिए, अनि फिलिप र ती नपुंसक दुवै पानीमा ओर्ले, र उनले तिनलाई बप्‍तिस्‍मा दिए।"},{"number":39,"verse":"तर जब उनीहरू पानीबाट बाहिर उक्‍लिआए, तब प्रभुका आत्‍माले फिलिपलाई पक्रेर लैजानुभयो, र ती नपुंसकले उनलाई फेरि देखेनन्, र ती रमाउँदै आफ्‍नो बाटो लागे।"},{"number":40,"verse":"तर फिलिप अश्‍दोदमा देखा परे, र कैसरिया नपुगुञ्‍जेल सबै सहरहरूमा सुसमाचार सुनाउँदै गए।"}]}
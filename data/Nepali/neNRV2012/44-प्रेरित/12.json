{"bibleAbbr":"neNRV2012","bookName":"प्रेरित","bookEnglishName":"Acts of the Apostles","chapterNumber":12,"verses":[{"number":1,"verse":"( पत्रुस झ्‍यालखानमा) ती दिनमा हेरोद राजाले मण्‍डलीका कति जनामाथि कठोर अत्‍याचार गर्न थाले।"},{"number":2,"verse":"उनले यूहन्‍नाका दाजु याकूबलाई तरवारले मारे।"},{"number":3,"verse":"यस कामले यहूदीहरू खुशी भएका देखेर पत्रुसलाई पनि पक्रने तरखर गरे। यो घटना अखमिरी रोटीका चाड़को समयमा भएको थियो।"},{"number":4,"verse":"हेरोदले पत्रुसलाई गिरफ्‍तार गरेर झ्‍यालखानमा हालिदिए, र निस्‍तारचाड़पछि तिनलाई जनताका सामने ल्‍याउने विचार गरेर तिनको पहरा गर्नलाई सिपाहीका चार टोलीको जिम्‍मा लाइदिए। ( )"},{"number":5,"verse":"यसरी पत्रुस झ्‍यालखानमा राखिए, तर तिनको निम्‍ति मण्‍डलीले परमेश्‍वरलाई बड़ो जोशसँग प्रार्थना गरिरहेको थियो।"},{"number":6,"verse":"हेरोदले तिनलाई बाहिर निकालिल्‍याउन खोजेकै रात, पत्रुस दुई वटा साङ्लाले बाँधिएर दुई जना सिपाहीहरूका बीचमा सुतिरहेका थिए। सिपाहीहरू पनि ढोका अगिल्‍तिर उभिएर झ्‍यालखानको पहरा दिइरहेका थिए।"},{"number":7,"verse":"अचानक प्रभुका एउटा स्‍वर्गदूत त्‍यहाँ देखा परे, र कोठरीमा ज्‍योति चम्‍क्‍यो। स्‍वर्गदूतले पत्रुसलाई कोखामा हिर्काए अनि “छिटो उठ” भनेर तिनलाई जगाए। तब साङ्लाहरू तिनका हातबाट फुस्‍केर खसे।"},{"number":8,"verse":"स्‍वर्गदूतले तिनलाई भने, “लुगा लगाऊ, र जुत्ता लाऊ।” तब तिनले त्‍यसै गरे। उनले तिनलाई भने, “खास्‍टो ओढ़ेर मेरो पछिपछि लाग।”"},{"number":9,"verse":"अनि तिनी निस्‍केर उनको पछिपछि लागे। स्‍वर्गदूतबाट गरिएको कुरो साँच्‍चीकै हो भन्‍ने तिनलाई थाहै भएन। तर दर्शन देख्‍दैछु भनी तिनले ठाने।"},{"number":10,"verse":"जब पहिलो र दोस्रो पहरा-टोली नाघेर सहरमा पस्‍ने फलामे ढोकामा तिनीहरू पुगे, तब त्‍यो ढोका आफै तिनीहरूका लागि उघ्रियो, र तिनीहरू बाहिर निस्‍केर एउटा गल्‍लीको बाटो भएर गए, र तुरुन्‍तै स्‍वर्गदूत तिनलाई छोड़ेर गए।"},{"number":11,"verse":"जब पत्रुसको होश खुल्‍यो तब तिनले भने, “अब मलाई साँच्‍ची नै थाहा भयो, कि प्रभुले आफ्‍ना दूत पठाउनुभएर हेरोद राजाको हातबाट, र यहूदीहरूले जे गर्न चाहन्‍थे ती सबैबाट मलाई छुटकारा दिनुभयो।”"},{"number":12,"verse":"यो कुरा तिनलाई थाहा भएपछि, तिनी मर्कूस भनिने यूहन्‍नाकी आमा मरियमको घरमा गए। त्‍यहाँ धेरै जना जम्‍मा भएर प्रार्थना गरिरहेका थिए।"},{"number":13,"verse":"तिनले ढोका ढकढक्‍याउँदा रोदा नाउँ भएकी नोकर्नी ढोका खोल्‍न आई।"},{"number":14,"verse":"पत्रुसको सोर चिनेपछि त्‍यो खुशी भएर ढोकै नखोली भित्र दगुरेर गई “पत्रुस ढोकामा उभिरहेका छन्” भनी खबर दिई।"},{"number":15,"verse":"तर तिनीहरूले त्‍यसलाई भने, “तँ बौलाही होस्।” तर त्‍यसले भनेकी कुरा साँच्‍चै हो भनी त्‍यसले जिद्दी गरी। तब तिनीहरूले भने, “त्‍यो उनको स्‍वर्गदूत होला।”"},{"number":16,"verse":"तर पत्रुसले चाहिँ ढकढक्‍याइरहे। ढोका खोल्‍दा तिनलाई देखेर तिनीहरू छक्‍क परे।"},{"number":17,"verse":"तिनले “चूप लाग” भनी हातले इशारा गरे, र प्रभुले तिनलाई कसरी झ्‍यालखानबाट बाहिर निकाल्‍नुभयो सो तिनीहरूलाई बताए। यी कुराको समाचार याकूब र अरू भाइहरूलाई दिनू भनेर तिनी बिदा भएर अर्कै ठाउँमा गइहाले।"},{"number":18,"verse":"उज्‍यालो भएपछि पत्रुसलाई के भयो भनी सिपाहीहरूका बीचमा ठूलो हलचल भयो।"},{"number":19,"verse":"हेरोदले तिनको खोजी गरेर पनि फेला नपार्दा, सिपाहीहरूको जाँच गरी तिनीहरूलाई ज्‍यानसजायको हुकुम गरे। हेरोदचाहिँ यहूदियाबाट कैसरिया गएर त्‍यहीँ नै बसे।"},{"number":20,"verse":"( हेरोदको मृत्‍यु) हेरोद टुरोस र सीदोनका मानिसहरूसँग अत्‍यन्‍तै नाराज भएका थिए। तिनीहरू एक दल भएर उनीकहाँ आए, र राजाका भित्री कर्मचारी बलस्‍तससँग खुशामद गरेर मिलापको लागि बिन्‍ती गरे। किनकि तिनीहरूको देश अन्‍नको निम्‍ति राजाको देशमा निर्भर थियो।"},{"number":21,"verse":"तोकिएको दिनमा राजकीय पोशाक पहिरेर हेरोद उनको सिंहासनमा बसे, र तिनीहरूलाई उनले भाषण दिए।"},{"number":22,"verse":"मानिसहरू “यो त ईश्‍वरको बोली हो, मानिसको होइन!” भनेर कराए।"},{"number":23,"verse":"तर परमेश्‍वरलाई महिमा नदिएकोमा त्‍यत्तिखेरै प्रभुका एउटा स्‍वर्गदूतले उनलाई प्रहार गरे, र स्‍याउँ-स्‍याउँ कीरा परेर उनको देहान्‍त भयो।"},{"number":24,"verse":"तर प्रभुको वचन बढ्दै र फैलिँदैगयो।"},{"number":25,"verse":"बारनाबास र शाऊल आफ्‍ना मिशन पूरा गरेर यरूशलेमबाट फर्के। तिनीहरूसँग मर्कूस भनिने यूहन्‍ना पनि गए।"}]}
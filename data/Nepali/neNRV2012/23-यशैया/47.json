{"bibleAbbr":"neNRV2012","bookName":"यशैया","bookEnglishName":"Isaiah","chapterNumber":47,"verses":[{"number":1,"verse":"( बेबिलोनको पतन) “हे बेबिलोनकी कन्‍ये-छोरी, तल जा, धूलोमा बस्। हे बेबिलोनीहरूकी छोरी, सिंहासनविनै भूइँमा बस्। अब उप्रान्‍त तँ कोमल र सुकुमारी भनिनेछैनस्। ( ; ; )"},{"number":2,"verse":"जाँतो लिएर पीठो पिँध्। घुम्‍टो हटा, फरिया माथि सार्, नाङ्गो जाँघ देखाएर नदी तर्।"},{"number":3,"verse":"तेरो नग्‍नता उघारिनेछ। तेरो शर्म प्रकट हुनेछ। म बदला लिनेछु, म कसैलाई छोड्नेछैनँ।”"},{"number":4,"verse":"हाम्रा उद्धारक सर्वशक्तिमान् परमप्रभु उहाँको नाउँ हो। उहाँ इस्राएलका परमपवित्र हुनुहुन्‍छ।"},{"number":5,"verse":"“हे बेबिलोनीहरूकी छोरी, तँ चूप लागेर बस्, अँध्‍यारोमा जा, अब उप्रान्‍त तँ राज्‍य-राज्‍यकी रानी भनिनेछैनस्।"},{"number":6,"verse":"म मेरो प्रजादेखि रिसाएको थिएँ र मैले मेरो निज भागलाई अपवित्र गरें। मैले तिनीहरूलाई तेरो हातमा दिएँ, तर तैंले तिनीहरूलाई दया देखाइनस्। बुढापाकाहरूलाई पनि तैंले आफ्‍नो साह्रै गह्रौँ जुवा बोकाइस्।"},{"number":7,"verse":"तैंले भनिस्, ‘म सदासर्वदाको निम्‍ति अनन्‍तकी रानी भइरहनेछु!’ तर तैंले यी कुरा विचार गरिनस्, अथवा पछि के हुन्‍छ, त्‍यसको आखिरी नतीजा सम्‍झिनस्।"},{"number":8,"verse":"“यसकारण ‘हे विलासी, आफ्‍नो सुरक्षामा वेपरवाहसित बस्‍ने, हृदयमा ‘म नै हुँ र मबाहेक अरू कोही छैन, म कहिल्‍यै विधवा हुनेछैनँ, अथवा छोराछोरीहरूको वियोग जान्‍नेछैनँ’ भन्‍ने अब यो कुरा ध्‍यानसित सुन्। ( )"},{"number":9,"verse":"‘यी दुई कुरा तँमाथि एकै क्षणमा एकै दिनमा आइपर्नेछन्: छोराछोरीहरूका वियोग र विधवापना। तेरो ज्‍यादै टुनामुना र तेरो शक्तिशाली तन्‍त्रमन्‍त्र भए तापनि ती पूर्ण रूपमा तँमाथि आउनेछन्।"},{"number":10,"verse":"तैंले आफ्‍नो खराबीमाथि भरोसा राखेकी छस्, र ‘कसैले मलाई देख्‍दैन’ भनेकी छस्। तेरो ज्ञान र तेरो बुद्धिले तँलाई भ्रममा पारेको छ, जब तैंले आफ्‍नो मनमा भन्‍छेस्, ‘म नै हुँ, मबाहेक अरू कोही छैन’।"},{"number":11,"verse":"विपत्ति तँमाथि आइपर्नेछ, त्‍यो तैंले कुन जादूले हटाउने। हानि-नोक्‍सानी तँमाथि आइलाग्‍नेछ, जसलाई तैंले मोल तिरे तापनि टार्न सक्‍दिँनस्। तैंले पहिलेबाट थाहा नपाएको सर्वनाश अचानक तँमाथि आइपर्नेछ।"},{"number":12,"verse":"“यसर्थ अब तैंले आफ्‍नो बालककालदेखि नै परिश्रमसाथ गरिल्‍याएको तेरो मन्‍त्रतन्‍त्र र थुप्रै टुनामुनामा लागिबस्। शायद तँ सफल हुनेछेस्, सायद तैंले डर उत्‍पन्‍न गर्नेछस्।"},{"number":13,"verse":"तैंले पाएका सबै सल्‍लाहबाट तँ थकित भएकी छस्! ज्‍योतिषीहरू, ग्रह हेरेर महिना-महिनामा भविष्‍य बताउनेहरू आऊन्, र तँमाथि आइपर्ने कुराहरूबाट तँलाई बचाऊन्।"},{"number":14,"verse":"निश्‍चय नै तिनीहरू ठुटाजस्‍तै छन्। आगोले तिनीहरूलाई जलाउनेछ। आगोका ज्‍वालाको शक्तिबाट तिनीहरू आफैलाई बचाउन सक्‍दैनन्। यहाँ कसैलाई आगो ताप्‍ने भुङ्ग्रो हुँदैन, न यहाँ बसेर ताप्‍नलाई आगो हुनेछ।"},{"number":15,"verse":"तिनीहरूले तेरो निम्‍ति त्‍यति मात्र गर्न सक्‍नेछन्— यी जोसँग तैंले परिश्रम गरेकी थिइस्, र बालककालदेखि व्‍यापार गर्दैआएकी थिइस्। तिनीहरू हरेक आफ्‍नै भूलतिर लाग्‍छन्। तँलाई कसैले बचाउन सक्‍दैन।”"}]}
{"bibleAbbr":"neNRV2012","bookName":"यशैया","bookEnglishName":"Isaiah","chapterNumber":13,"verses":[{"number":1,"verse":"( बेबिलोनका विरुद्धमा अगमवाणी) बेबिलोनको विषयमा आमोजका छोरा यशैयाले दर्शनमा पाएको ईश्‍वरवाणी: ( ; )"},{"number":2,"verse":"नाङ्गो डाँड़ामा एउटा झन्‍डा खड़ा गर। तिनीहरूलाई उच्‍च सोरले कराऊ र भारदारहरूका मूल ढोकामा पस्‍न इशारा गर।"},{"number":3,"verse":"मेरा पवित्र जनहरूलाई मैले आज्ञा गरेको छु। मेरो रीस पोखाउन मेरा योद्धाहरूलाई मैले हुकुम दिएको छु। तिनीहरू मेरो विजयमा आनन्‍दित हुन्‍छन्।"},{"number":4,"verse":"सुन, पर्वतहरूमा भएको हल्‍ला, भीड़को हल्‍लाजस्‍तै ठूलो। सुन, राज्‍यहरूका माझमा भएको कोलाहल, जाति-जातिहरू एकसाथ जम्‍मा हुँदा भएको होहल्‍लाझैँ। सर्वशक्तिमान् परमप्रभुले लड़ाइँको निम्‍ति सेना जम्‍मा गर्दैहुनुहुन्‍छ।"},{"number":5,"verse":"परमप्रभु र उहाँका रीसका हतियारहरू टाढ़ा देश, आकाशको पल्‍लो छेउदेखि सारा देशलाई नाश गर्न आउँछन्।"},{"number":6,"verse":"डाँको छोड़ी-छोड़ी रोऊ, किनकि परमप्रभुको दिन नजिक छ। सर्वशक्तिमान्को तर्फबाट भयङ्कर सर्वनाशको रूपमा त्‍यो आउनेछ। ( )"},{"number":7,"verse":"यसकारणले गर्दा सबै हातहरू कमजोर हुनेछन्, सबै मानिसहरूको मुटुले ठाउँ छोड्नेछ।"},{"number":8,"verse":"तिनीहरू डराउनेछन्। पीडा र वेदनाले तिनीहरूलाई छोप्‍नेछ, सुत्‍केरी स्‍त्रीलाई पीडा भएझैँ तिनीहरू पीडाले व्‍याकुल हुनेछन्। तिनीहरू एक-अर्कालाई चकित भई हेर्नेछन्। तिनीहरूको अनुहार आगोको ज्‍वालाझैँ हुनेछ।"},{"number":9,"verse":"हेर, परमप्रभुको दिन देशलाई उजाड़ पार्न र त्‍यहाँ भित्र भएका पापीहरूलाई त्‍यहाँबाट सर्वनाश गर्न, क्रोध र भयानक रीसको साथ निष्‍ठुर दिन आइरहेछ।"},{"number":10,"verse":"आकाशका ताराहरू र तिनका तारापुञ्‍जले आफ्‍नो चमक दिनेछैनन्। सूर्य पनि उदय हुँदाहुँदै अँध्‍यारो हुनेछ, र चन्‍द्रमाले ज्‍योति दिनेछैन। ( ; ; ; ; )"},{"number":11,"verse":"म संसारलाई त्‍यसको दुष्‍ट्याइँको निम्‍ति र दुष्‍टलाई तिनीहरूका अधर्मको निम्‍ति दण्‍ड दिनेछु। म अहङ्कारीको घमण्‍डको अन्‍त गर्नेछु, र निष्‍ठुरहरूको शेखी झार्नेछु।"},{"number":12,"verse":"म मान्‍छेलाई निखुर सुनभन्‍दा दुर्लभ र ओपीरको सुनभन्‍दा पनि अझ अप्राप्‍य बनाउनेछु।"},{"number":13,"verse":"यसैकारण उहाँको ज्‍वलन्‍त रीसको दिनमा म आकाशलाई थरथर काम्‍ने तुल्‍याउनेछु, र सर्वशक्तिमान् परमप्रभुको क्रोधमा पृथ्‍वी त्‍यसको ठाउँमा हल्‍लिनेछ।"},{"number":14,"verse":"तिनीहरू खेदिएको हरिणझैँ, र गोठालोविनाका भेड़ाहरूझैँ, हरेक मानिस आफ्‍नै मानिसकहाँ फर्केर जानेछ, र हरेक मानिस आफ्‍नै स्‍वदेशमा भागी जानेछ।"},{"number":15,"verse":"भेटिएको हरेक मानिस रोपिनेछ, र पक्रिएका सबै तरवारले ढालिनेछन्।"},{"number":16,"verse":"तिनीहरूका बालकहरू तिनीहरूकै आँखाको सामुन्‍ने पछारिएर चिल्‍लिबिल्‍ली पारिनेछन्। तिनीहरूका घर लुटिनेछन्, र तिनीहरूका पत्‍नीहरू भ्रष्‍ट पारिनेछन्।"},{"number":17,"verse":"हेर, म मादीहरूलाई तिनीहरूका विरुद्धमा उठाउनेछु, जुनहरू चाँदीको परवाह गर्दैनन्, र सुनको लालच पनि गर्दैनन्।"},{"number":18,"verse":"उनीहरूका काँड़हरूले जवान मानिसहरूलाई हिर्काएर ढाल्‍नेछन्। उनीहरूले शिशुहरूलाई दया गर्नेछैनन्, न त उनीहरूले केटाकेटीहरूलाई दयाको दृष्‍टिले हेर्नेछन्।"},{"number":19,"verse":"राज्‍यहरूको रत्‍न बेबिलोनलाई, जसमाथि बेबिलोनीहरू गर्व गर्दछन्, सदोम र गमोरालाई जस्‍तै परमेश्‍वरले उल्‍टाइदिनुहुनेछ। ( )"},{"number":20,"verse":"त्‍यहाँ कहिल्‍यै कोही बस्‍नेछैन, पुस्‍तौँसम्‍म त्‍यहाँ कोही बस्‍नेछैन। कुनै अरबीले त्‍यहाँ आफ्‍नो पाल टाँग्‍नेछैन। कुनै गोठालाले आफ्‍नो बगाल त्‍यहाँ विश्राम गर्न दिनेछैन।"},{"number":21,"verse":"तर जङ्गली जनावरहरूले त्‍यहाँ विश्राम गर्नेछन्। तिनका घरहरू स्‍यालहरूले भरिनेछन्। लाटोकोसेराहरू त्‍यहाँ बस्नेछन्, र जङ्गली बाख्राहरू त्‍यहाँ उफ्रँदै खेल्‍नेछन्। ( ; ; )"},{"number":22,"verse":"हुँड़ारहरू तिनका किल्‍लाहरूमा र स्‍यालहरू तिनका सुन्‍दर-सुन्‍दर महलहरूमा कराउनेछन्। त्‍यसको समय नजिकै आएको छ, र त्‍यसको दिन अब धेरै छैन।"}]}
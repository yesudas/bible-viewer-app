{"bibleAbbr":"neNRV2012","bookName":"यशैया","bookEnglishName":"Isaiah","chapterNumber":22,"verses":[{"number":1,"verse":"( यरूशलेमको विषयमा अगमवाणी) दर्शनको बेँसीको विषयमा ईश्‍वरवाणी: तिमीहरूलाई के भयो र तिमीहरू जम्‍मै घरका कौसीमा उक्‍लेर गयौ?"},{"number":2,"verse":"ए होहल्‍ला र खैलाबैलाले भरिएको नगर, आमोदप्रमोदले भरिएको नगर। तेरा मरेकाहरू तरवारले मारिएका होइनन्, न त तिनीहरू लड़ाइँमा मारिएका हुन्।"},{"number":3,"verse":"तेरा सबै शासकहरू एकैसाथ भागे, धनु नचलाएर नै तिनीहरू पक्राउमा परे। शत्रुहरू टाढ़ै छँदा पनि तिमीहरू भाग्‍यौ, र सबै जो समातियौ एकैसाथ कैदी बनाएर लगियौ।"},{"number":4,"verse":"यसकारण मैले भनें, “मदेखि मुख फर्काओ। मलाई धुरुधुरु रुन देओ। मेरा प्रजाको विनाशको कारण मलाई सान्‍त्‍वना दिन कोशिश नगर।”"},{"number":5,"verse":"दर्शनको बेँसीमा परमप्रभु, सर्वशक्तिमान् परमप्रभुबाट भएको यो कोलाहलको र कुल्‍चीमिल्‍ची गर्ने तथा त्रासको दिन हो— पर्खाल भत्‍काउने, र पर्वतलाई पुकार्ने दिन हो।"},{"number":6,"verse":"एलामले रथीहरू र घोड़ाहरूसमेत धनु राख्‍ने ठोक्रो भिर्छ। कीरले ढालको खोल निकाल्‍छ।"},{"number":7,"verse":"तेरा असल-असल बेँसीहरू रथहरूले भरिन्‍छन्, र घोड़चढ़ीहरूचाहिँ सहरको मूल ढोकामा उभिरहनलाई खटाइएका छन्।"},{"number":8,"verse":"यहूदाका रक्षकहरूलाई हतियाररहित तुल्‍याइएका छन्। त्‍यस दिन तिमीहरूले वनको महलमा भएका हतियारतिर हेर्‍यौ।"},{"number":9,"verse":"तिमीहरूले दाऊदको सहरका सुरक्षित पर्खालहरूमा धेरै प्‍वालहरू रहेछन् भनी देख्‍यौ। तिमीहरूले तल्‍लो पोखरीमा पानी जम्‍मा गर्‍यौ।"},{"number":10,"verse":"तिमीहरूले यरूशलेमका पक्‍का घरहरू गन्‍यौ, र पर्खाल बलियो पार्न घरहरू भत्‍कायौ।"},{"number":11,"verse":"तिमीहरूले दुई पर्खालका बीचमा पुरानो पोखरीका पानीको निम्‍ति पानी राख्‍ने एउटा ठूलो जलाशय बनायौ। तर तिमीहरूले यो बनाउने जनलाई हेरेनौ, अथवा यो अघिदेखि नै योजना गर्नेलाई तिमीहरूले आदर गरेनौ।"},{"number":12,"verse":"त्‍यस दिन परमप्रभु, सर्वशक्तिमान् परमप्रभुले तिमीहरूलाई रुन र विलाप गर्न, कपाल लुछ्न र भाङ्ग्रा लाउनलाई बोलाउनुभयो।"},{"number":13,"verse":"तर हेर, आनन्‍द र मोजमज्‍जा मनाइँदैछ। पशुहरू संहार गर्ने र भेड़ाहरू मार्ने, मासु खाने र मद्य पिउने काम पो भइरहेछ। तिमीहरू भन्‍छौ, “लौ, खाऔं र पियौं, किनकि भोलि त हामी मर्छौं।” ( )"},{"number":14,"verse":"सर्वशक्तिमान् परमप्रभुले मेरो कानमा यो प्रकट गर्नुभयो: “यो पाप तिमीहरूको मर्ने दिनसम्‍म पनि प्रायश्‍चित गरिनेछैन,” परमप्रभु, सर्वशक्तिमान् परमप्रभु भन्‍नुहुन्‍छ।"},{"number":15,"verse":"( शेब्‍ना खारिज भएर एल्‍याकीम नियुक्त भएको) परमप्रभु, सर्वशक्तिमान् परमप्रभु यसो भन्‍नुहुन्‍छ: “यो भण्‍डारे शेब्‍नाकहाँ जा, जो राजदरबारको जिम्‍मेवार हो, र त्‍यसलाई भन्,"},{"number":16,"verse":"तँ यहाँ के गर्दैछस्? र तैंले आफ्‍नो निम्‍ति यहाँ चिहान खोप्‍न कसले तँलाई अनुमति दियो? तँ यहाँ अल्‍गो ठाउँमा आफ्‍नो निम्‍ति चिहान बनाउन र चट्टानमा आफ्‍नो विश्रामस्‍थान बनाउन खोपिरहेछस्।"},{"number":17,"verse":"ए पराक्रमी पुरुष, होशियार बस्, परमप्रभुले तँलाई खूब कसेर समात्‍नुहुनेछ र खूब जोडसित फ्‍याँक्‍नुहुनेछ।"},{"number":18,"verse":"उहाँले तँलाई भकुन्‍डोजस्‍तै गोलो लपेटेर एउटा ठूलो देशमा फालिदिनुहुनेछ। त्‍यहीँ तँ मर्नेछस् र तेरा भव्‍य रथहरू पड़िरहनेछन्— तँ आफ्‍ना मालिकको घरलाई लज्‍जित पार्नेछस्।"},{"number":19,"verse":"म तँलाई तेरो कामबाट निकालिदिनेछु, र आफ्‍नो स्‍थानबाट तँ खसालिनेछस्।"},{"number":20,"verse":"“त्‍यो दिन हिल्‍कियाहको छोरो एल्‍याकीम मेरो दासलाई म बोलाउनेछु।"},{"number":21,"verse":"म त्‍यसलाई तेरो पोशाक पहिर्‍याइदिनेछु र तेरो पटुका त्‍यसलाई बाँधिदिनेछु, र तेरो अधिकार म त्‍यसको हातमा सुम्‍पिदिनेछु। त्‍यो यरूशलेममा बस्‍नेहरू र यहूदाका घरानाको बुबा हुनेछ।"},{"number":22,"verse":"दाऊदका घरानाको साँचो म त्‍यसको काँधमा राख्‍नेछु। त्‍यसले जे खोल्‍छ, त्‍यो कसैले बन्‍द गर्नेछैन, र त्‍यसले जे बन्‍द गर्छ, कसैले त्‍यो खोल्‍न सक्‍दैन। ( )"},{"number":23,"verse":"म त्‍यसलाई बलियो ठाउँमा कीलाझैँ गाड्नेछु। त्‍यो आफ्‍नो बुबाको घरको निम्‍ति एउटा सम्‍मानको आसन हुनेछ।"},{"number":24,"verse":"आफ्‍नो परिवारको सम्‍पूर्ण महिमा— त्‍यसका सन्‍तान र शाखाहरू, त्‍यसका हरेक ससाना पात्रहरू— कचौरादेखि गाग्रोसम्‍मको महिमा त्‍यसमै निर्भर गर्नेछ।”"},{"number":25,"verse":"सर्वशक्तिमान् परमप्रभु भन्‍नुहुन्‍छ, “त्‍यस दिन त्‍यो बलियो ठाउँमा गाड़िएको कीला हट्नेछ। त्‍यो काटिनेछ र ढलेर जानेछ, र त्‍यसमा झुण्‍डिरहेको भार काटिनेछ।” परमप्रभुले भन्‍नुभएको छ।"}]}
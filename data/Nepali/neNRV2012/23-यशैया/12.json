{"bibleAbbr":"neNRV2012","bookName":"यशैया","bookEnglishName":"Isaiah","chapterNumber":12,"verses":[{"number":1,"verse":"( प्रशंसाका भजनहरू) त्‍यस दिन तिमीहरू भन्‍नेछौ, “हे परमप्रभु, म तपाईंको प्रशंसा गर्नेछु, तपाईं रिसाउनुभए तापनि तपाईंको रीस अब मर्‍यो, र तपाईंले अब मलाई सान्‍त्‍वना दिनुभएको छ।"},{"number":2,"verse":"निश्‍चय नै परमेश्‍वर मेरा उद्धार हुनुहुन्‍छ। ( ; ) म विश्‍वास गर्नेछु र म डराउनेछैनँ। परमप्रभु, परमप्रभु नै मेरा शक्ति र भजन हुनुहुन्‍छ। उहाँ नै मेरा उद्धार हुनुभएको छ।”"},{"number":3,"verse":"आनन्‍दसित तिमीहरूले उद्धारको इनारबाट पानी भर्नेछौ।"},{"number":4,"verse":"त्‍यस दिन तिमीहरूले भन्‍नेछौ, “परमप्रभुलाई धन्‍यवाद देओ। उहाँको नाउँको पुकारा गर। उहाँले के गर्नुभएको छ जाति-जातिहरूका बीचमा प्रचार गर। अनि उहाँको नाउँ उच्‍च पारिएको छ भनी घोषणा गर।"},{"number":5,"verse":"परमप्रभुको भजन गाओ, किनकि उहाँले महिमापूर्ण कामहरू गर्नुभएको छ। सारा पृथ्‍वीले यो कुरा जानून्।"},{"number":6,"verse":"हे सियोनका मानिस हो, उच्‍च सोरले कराओ, र आनन्‍दले गाओ, किनकि तिमीहरूका बीचमा इस्राएलका परमपवित्र महान् हुनुहुन्‍छ।”"}]}
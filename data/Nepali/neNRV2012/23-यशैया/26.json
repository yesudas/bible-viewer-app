{"bibleAbbr":"neNRV2012","bookName":"यशैया","bookEnglishName":"Isaiah","chapterNumber":26,"verses":[{"number":1,"verse":"( प्रशंसाको गीत) त्‍यस दिन यहूदाको देशमा यो गीत गाइनेछ: हाम्रो एउटा बलियो सहर छ। परमेश्‍वरले त्‍यसका भित्ता र पर्खाललाई उद्धार बनाउनुहुन्‍छ।"},{"number":2,"verse":"मूल ढोकाहरू खोल र धार्मिक जाति, अर्थात् विश्‍वास कायम राख्‍ने जाति पस्‍न सकून्।"},{"number":3,"verse":"जसको मन तपाईंमा अड़िएको छ, त्‍यसलाई तपाईंले पूरा शान्‍तिमा राख्‍नुहुन्‍छ, किनभने त्‍यसले तपाईंमाथि भरोसा राख्‍छ।"},{"number":4,"verse":"सदासर्वदा परमप्रभुमा भरोसा राख, किनभने परमप्रभु, परमप्रभु नै सनातनका चट्टान हुनुहुन्‍छ।"},{"number":5,"verse":"उच्‍चमा बस्‍नेहरूलाई उहाँले विनम्र तुल्‍याउनुहुन्‍छ। उच्‍च सहरलाई उहाँले होच्‍याउनुहुन्‍छ। उहाँले त्‍यसलाई जमिनको सतहसम्‍म झारिदिनुहुन्‍छ। उहाँले त्‍यसलाई धूलोमा फालिदिनुहुन्‍छ।"},{"number":6,"verse":"खुट्टाले त्‍यसलाई कुल्‍चिन्‍छ, थिचोमिचोमा परेकाहरूका खुट्टा र दरिद्रका पाइलाले कुल्‍चिनेछ।"},{"number":7,"verse":"धर्मीको बाटो सोझो हुन्‍छ। हे धर्मी जन हो, तपाईंले नै धर्मीको बाटो सोझ्‍याउनुहुन्‍छ।"},{"number":8,"verse":"हे परमप्रभु, तपाईंका इन्‍साफको मार्गमा, हामी तपाईंलाई पर्खन्‍छौं। हाम्रा हृदयको इच्‍छा तपाईंकै नाउँ र तपाईंकै सम्‍झनामा छ।"},{"number":9,"verse":"राती मेरो प्राणले तपाईंको लालसा गर्छ। बिहान मेरो आत्‍माले तपाईंको चाहना गर्दछ। जब तपाईंको न्‍याय पृथ्‍वीमा प्रकट हुन्‍छ, तब संसारका मानिसहरूले धार्मिकता सिक्‍छन्।"},{"number":10,"verse":"दुष्‍टमाथि अनुग्रह देखाइए तापनि तिनीहरूले धार्मिकता सिक्‍नेछैनन्। सोझाहरूको देशमा पनि तिनीहरू दुष्‍ट्याइँ गरी नै रहन्‍छन्, र परमप्रभुको महिमालाई ख्‍याल गर्दैनन्।"},{"number":11,"verse":"हे परमप्रभु, तपाईंले आफ्‍नो हात माथि उठाउनुभएको छ, ( ) तर तिनीहरूले त्‍यो देख्‍दैनन्। आफ्‍नो प्रजाको निम्‍ति तपाईंको जोश तिनीहरूले देखून् र लज्‍जित होऊन्। तपाईंका विरोधीहरूका लागि अलग्‍गै राखेको आगोले तिनीहरूलाई भस्‍म पारोस्।"},{"number":12,"verse":"हे परमप्रभु, तपाईंले हाम्रा निम्‍ति शान्‍ति स्‍थापित गर्नुहुन्‍छ। जो हामीले सफलतापूर्वक प्राप्‍त गर्‍यौं, ती सबै तपाईंले नै हाम्रा निम्‍ति गर्नुभएको हो।"},{"number":13,"verse":"हे परमप्रभु, हाम्रा परमेश्‍वर, तपाईंबाहेक अरू मालिकहरूले हामीमाथि शासन गरे, तर तपाईंका नाउँको मात्र हामी सम्‍मान गर्छौं।"},{"number":14,"verse":"तिनीहरू मरे, अब उप्रान्‍त तिनीहरू जिउनेछैनन्। बिदा भइसकेका ती आत्‍माहरू बिउँतनेछैनन्। तपाईंले तिनीहरूलाई सजाय दिनुभयो र नाश गर्नुभयो, र तिनीहरूका सबै सम्‍झना मेटिदिनुभयो।"},{"number":15,"verse":"तपाईंले जातिको वृद्धि गर्नुभएको छ, हे परमप्रभु, तपाईंले जातिको वृद्धि गर्नुभएको छ। तपाईंले स्‍वयम् महिमा प्राप्‍त गर्नुभएको छ। तपाईंले देशका सारा सिमाना बढ़ाउनुभएको छ।"},{"number":16,"verse":"हे परमप्रभु, दु:खमा तिनीहरू तपाईंकहाँ आए। जब तपाईंले तिनीहरूलाई ताड़ना दिनुभयो, तिनीहरूले मुश्‍किलले प्रार्थना गुनगुनाउन सके।"},{"number":17,"verse":"जन्‍म दिने बेला नजिक आउँदा जसरी एउटी गर्भवती स्‍त्री पीडामा पर्दछे, र आफ्‍नो वेदनामा कराइउठ्छे, त्‍यसरी नै, हे परमप्रभु, हामी पनि तपाईंको सामुन्‍ने भएका थियौं।"},{"number":18,"verse":"हामीले पनि गर्भधारण गर्‍यौं, हामी पनि पीडामा पर्‍यौं, तर हामीले त वायु मात्र जन्‍मायौं। हामीले पृथ्‍वीमा उद्धार ल्‍याउन सकेनौं। संसारका मानिसहरूलाई हामीले जन्‍म दिएका होइनौं।"},{"number":19,"verse":"तर तपाईंका मरिगएका जनहरू जिउनेछन्। ( ) तिनीहरूका शरीरको पुनरुत्‍थान हुनेछ। हे माटोमा बस्‍ने हो, उठ र आनन्‍दले कराओ। तपाईंको शीत बिहानको शीतजस्‍तै छ, पृथ्‍वीले आफ्‍ना मरेकाहरूलाई जन्‍माउनेछ।"},{"number":20,"verse":"हे मेरा मानिस हो, जाओ, तिमीहरू आफ्‍ना कोठाहरूमा पसेर ढोकाहरू थुन। उहाँको क्रोध शान्‍त नहोउञ्‍जेल, केही क्षणको निम्‍ति लुकिबस।"},{"number":21,"verse":"हेर, पृथ्‍वीका मानिसहरूलाई तिनीहरूका पापका निम्‍ति सजाय दिन परमप्रभु आफ्‍नो वासस्‍थानबाट निस्‍की आउँदैहुनुहुन्‍छ। पृथ्‍वीले आफूमाथि पोखाइएको रगत प्रकट गर्नेछ, र मारिएकाहरूलाई अब उप्रान्‍त पृथ्‍वीले छिपाउनेछैन।"}]}
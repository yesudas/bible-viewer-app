{"bibleAbbr":"neNRV2012","bookName":"योएल","bookEnglishName":"Joel","chapterNumber":1,"verses":[{"number":1,"verse":"( सलहहरूको आक्रमण) पतुएलका छोरा योएलकहाँ आएको परमप्रभुको वचन।"},{"number":2,"verse":"हे अग्रजहरू हो, यो कुरा सुन। हे देशका सबै बासिन्‍दा हो, ध्‍यानसित सुन। के तिमीहरूका दिनमा अथवा तिमीहरूका पिता-पुर्खाका दिनमा यस्‍तो कहिल्‍यै भएको थियो?"},{"number":3,"verse":"तिमीहरूका छोराछोरीहरूलाई यो कुरा बताओ, र तिमीहरूका छोराछोरीहरूले उनीहरूका छोराछोरीहरूलाई बताऊन्, र उनीहरूका छोराछोरीहरूले आगामी पुस्‍तालाई बताऊन्।"},{"number":4,"verse":"जे कुरो सलहहरूको बथानले छोड़े, ती ठूला-ठूला सलहले खाए। जे ठूला-ठूला सलहले छोड़ेका थिए, ती जवान सलहले खाइहाले। जे जवान सलहले छोड़ेका थिए, ती अरू सलहहरूले खाइहाले।"},{"number":5,"verse":"हे मतवाला हो, जाग र रोओ। हे सबै दाखमद्य पिउने हो, नयाँ दाखमद्यको निम्‍ति विलाप गर, किनकि त्‍यो तिमीहरूका ओठैबाट खोसिएको छ।"},{"number":6,"verse":"अनगन्‍ती संख्‍या भएको एउटा शक्तिशाली जातिले मेरो देशलाई आक्रमण गरेको छ। त्‍यसका दाँतहरू सिंहका दाँतहरूजस्‍तै छन्, र त्‍यसका दाह्रा सिंहनीका जस्‍तै छन्। ( )"},{"number":7,"verse":"त्‍यसले मेरा दाखका बोटहरू उजाड़ पारिदिएको छ, र मेरा नेभाराका बोटहरू सखापै पारिदिएको छ। त्‍यसले तिनका बोक्राहरू लाछेर नाङ्गो पारेर फालिदिएको छ। तिनका हाँगाहरू सेतै बनाइएको छ।"},{"number":8,"verse":"आफ्‍नो तरुणी अवस्‍थाको पतिको निम्‍ति भाङ्ग्रा लगाएर विलाप गर्ने कन्‍ये-केटीले झैँ विलाप गर।"},{"number":9,"verse":"परमप्रभुको भवनमा अन्‍नबलि र अर्घ-बलि चढ़ाउन बन्‍द भएका छन्। परमप्रभुको अगि सेवा गर्ने पूजाहारीहरू विलाप गर्दछन्।"},{"number":10,"verse":"खेतहरू उजाड़ पारिएका छन्। जमिन सुक्‍खा भएको छ, अन्‍न नष्‍ट भएको छ, नयाँ दाखमद्य सुकिहाल्‍यो, तेल पनि सुकिहाल्‍यो।"},{"number":11,"verse":"हे किसान हो, निराश होओ। हे दाखबारी लाउनेहरू हो, विलाप गर। गहूँ र जौका निम्‍ति अफसोस गर, किनभने खेतको फसल नष्‍ट भएको छ।"},{"number":12,"verse":"दाखको बोट ओइलायो, नेभाराको बोट सुक्‍यो। अनार, खजूर र स्‍याउको बोट, अर्थात् खेतका सबै रूखहरू ओइलाएका छन्। निश्‍चय नै मानिस-जातिका सन्‍तानको आनन्‍द सुकिगएको छ।"},{"number":13,"verse":"( पश्‍चात्तापको आह्वान) हे पूजाहारी हो, भाङ्ग्रा लाएर शोक गर। हे वेदीका सेवक हो, विलाप गर। हे मेरा परमेश्‍वरका सेवक हो, भाङ्ग्रा लाएर रात बिताओ, किनकि तिमीहरूका परमेश्‍वरको भवनमा अन्‍नबलि र अर्घ-बलि रोकिएका छन्।"},{"number":14,"verse":"पवित्र उपवासको घोषणा गर, पवित्र सभा बोलाओ। परमप्रभु तिमीहरूका परमेश्‍वरको भवनमा देशका सारा बासिन्‍दाहरू र धर्म-गुरुहरू भेला गराएर परमप्रभुको पुकारा गर।"},{"number":15,"verse":"हाय! त्‍यो दिन, किनकि परमप्रभुको दिन नजिकै छ। त्‍यो त सर्वशक्तिमान्को तर्फबाट सर्वनाशजस्‍तै आउनेछ। ( )"},{"number":16,"verse":"खानेकुरा के हाम्रा आँखाकै सामु नष्‍ट भएन र? आनन्‍द र हर्ष परमेश्‍वरको भवनमा बन्‍द गरिएको छैन र?"},{"number":17,"verse":"बीउहरू माटोका डल्‍लामुनि चाउरिए, ढुकुटीहरू उजाड़ पारिए, अन्‍नका भण्‍डारहरू नष्‍ट भए, किनकि अन्‍न सुकिगएको छ।"},{"number":18,"verse":"पशुहरूको बगाल कसरी विलाप गर्छन्। गाई-गोरुका बथानहरू विचलित भएका छन्, किनकि तिनीहरूका निम्‍ति खर्क छैन। भेड़ाका बगाल पनि कष्‍टमा परेका छन्।"},{"number":19,"verse":"हे परमप्रभु, म तपाईंमा पुकारा गर्दछु, किनकि खुला खर्कहरू आगोले भस्‍म पारेको छ, र आगोका ज्‍वालाले वनका रूखहरूलाई जलाइदिएको छ।"},{"number":20,"verse":"वनका पशुहरूले पनि तपाईंमा दुहाई दिन्‍छन्, किनभने पानीका खोलाहरू सुकिगए, र आगोले वनका खर्कलाई भस्‍म पारेको छ।"}]}
{"bibleAbbr":"neNRV2012","bookName":"२ राजाहरू","bookEnglishName":"2 Kings","chapterNumber":24,"verses":[{"number":1,"verse":"यहोयाकीमको राजकालमा बेबिलोनका राजा नबूकदनेसरले देशलाई आक्रमण गरे, र तीन वर्षसम्‍म यहोयाकीम उनका अधीनमा रहे। तर तीन वर्षपछि तिनले आफ्‍नो मन बद्लेर नबूकदनेसरको विरोधमा विद्रोह गरे। ( ; )"},{"number":2,"verse":"परमप्रभुले तिनको विरुद्धमा बेबिलोनी, अरामी, मोआबी र अम्‍मोनीहरूका लूटपीट गर्ने दलहरू पठाउनुभयो। परमप्रभुले आफ्‍ना दास अगमवक्ताहरूद्वारा अगमवाणी गरेअनुसार यहूदालाई नाश गर्न उनीहरूलाई पठाउनुभयो।"},{"number":3,"verse":"मनश्‍शेले गरेका पापहरू र तिनले गरेका सबै काम अनि तिनले निर्दोषी रगत बगाएको कारणले तिनीहरूलाई आफ्‍नो सामुबाट निकालिदिने परमप्रभुको अभिप्राय पूरा हुन निश्‍चय नै परमप्रभुको आज्ञाअनुसार यी सबै यहूदामाथि हुन आए।"},{"number":4,"verse":"किनकि मनश्‍शेले निर्दोषी रगतले यरूशलेमलाई भरिदिएका थिए, र परमप्रभुले क्षमा गर्न चाहनुभएन।"},{"number":5,"verse":"यहोयाकीमको राजकालका अरू घटनाहरू र तिनले गरेका सबै कार्यहरू के ती यहूदाका राजाहरूका इतिहासको पुस्‍तकमा लेखिएका छैनन् र?"},{"number":6,"verse":"यहोयाकीम आफ्‍ना पित्रहरूसित सुते, र तिनीपछि तिनका छोरा यहोयाकीन राजा भए।"},{"number":7,"verse":"मिश्रदेशका राजा उनको आफ्‍नै देश छोड़ेर फेरि आएनन्, किनभने बेबिलोनका राजाले मिश्रको खोलादेखि लिएर यूफ्रेटिस नदीसम्‍म उनका सबै इलाकाहरू उनीबाट लिएका थिए।"},{"number":8,"verse":"( यहूदाका राजा यहोयाकीन) जब यहोयाकीन राजा भए तब तिनी अठाह्र वर्षका थिए, र तिनले यरूशलेममा तीन महिना राज्‍य गरे। तिनकी आमाको नाउँ एल्‍नातानकी छोरी नहूश्‍ता थियो। तिनी यरूशलेमकी थिइन्। ( )"},{"number":9,"verse":"आफ्‍ना पिताले गरेझैँ तिनले परमप्रभुको दृष्‍टिमा जे कुरो खराब थियो त्‍यही गरे।"},{"number":10,"verse":"त्‍यस बेला बेबिलोनका राजा नबूकदनेसरका अधिकृतहरू यरूशलेमतिर बढ़ेर त्‍यस सहरलाई घेरा हाले,"},{"number":11,"verse":"अनि आफ्‍ना अधिकृतहरूले त्‍यसलाई घेरा हालिरहेको बेलामा नबूकदनेसर स्‍वयम् सहरमा आइपुगे।"},{"number":12,"verse":"यहूदाका राजा यहोयाकीन, तिनकी आमा, तिनका टहलुवाहरू, तिनका भारदारहरू र तिनका अधिकृतहरू सबैले आफू-आफूलाई उनको हातमा सुम्‍पिदिए। ( ; ; ) बेबिलोनका राजाले आफ्‍नो शासनको आठौँ वर्षमा यहोयाकीनलाई कैद गरे।"},{"number":13,"verse":"परमप्रभुले घोषणा गर्नुभएझैँ परमप्रभुको मन्‍दिरका र राजमहलका भण्‍डारहरूका सबै थोकहरू उनले हटाए, र परमप्रभुका मन्‍दिरको निम्‍ति इस्राएलका राजा सोलोमनले बनाएका सुनका सबै सामानहरू लगे।"},{"number":14,"verse":"उनले जम्‍मै यरूशलेमलाई निर्वासनमा लगे— जम्‍मै अधिकृतहरू र योद्धाहरू र सबै कारीगरहरू र कलाकारहरूलाई— सबै जम्‍मा दश हजार जनालाई कैद गरेर लगे। केवल साह्रै कङ्गालीहरूलाई मात्र उनले छोड़े।"},{"number":15,"verse":"नबूकदनेसरले यहोयाकीनलाई कैद गरेर बेबिलोनमा लगे। उनले यरूशलेमबाट राजमाता, तिनका पत्‍नीहरू, तिनका अधिकारीहरू र देशका अग्रगण्‍य मानिसहरूलाई यरूशलेमबाट बेबिलोनमा लगे। ( )"},{"number":16,"verse":"बेबिलोनका राजाले सात हजार बलिया र लड़ाइँको निम्‍ति सुयोग्‍य योद्धाहरू र एक हजार कारीगर र कलाकारहरूलाई पनि बेबिलोनमा निर्वासन गरेर लगे।"},{"number":17,"verse":"उनले यहोयाकीनका काका मत्तन्‍याहलाई तिनको सट्टामा राजा तुल्‍याए, र तिनको नाउँ सिदकियाह राखे। ( ; )"},{"number":18,"verse":"( यहूदाका राजा सिदकियाह) जब सिदकियाह राजा भए तब तिनी एक्‍काईस वर्षका थिए, र तिनले यरूशलेममा एघार वर्ष राज्‍य गरे। तिनकी आमाको नाउँ यर्मियाकी छोरी हमुतल थियो। तिनी लिब्‍नाकी थिइन्। ( ; ) ( ; )"},{"number":19,"verse":"तिनले यहोयाकीमले गरेझैँ परमप्रभुको दृष्‍टिमा जे कुरो खराब थियो त्‍यही गरे।"},{"number":20,"verse":"परमप्रभुको क्रोधले गर्दा यी सबै यरूशलेम र यहूदालाई हुन आए। आखिरमा उहाँले तिनीहरूलाई आफ्‍नो दृष्‍टिबाट निकालिदिनुभयो। ( ) तब सिदकियाह बेबिलोनका राजाको विरुद्धमा बागी भए।"}]}
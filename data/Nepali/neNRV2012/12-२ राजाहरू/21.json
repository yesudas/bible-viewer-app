{"bibleAbbr":"neNRV2012","bookName":"२ राजाहरू","bookEnglishName":"2 Kings","chapterNumber":21,"verses":[{"number":1,"verse":"( यहूदाका राजा मनश्शे) जब मनश्‍शे राजा भए तब तिनी बाह्र वर्षका थिए, र तिनले यरूशलेममा पचपन्‍न वर्ष राज्‍य गरे। तिनकी आमाको नाउँ हेप्‍सीबा थियो। ( )"},{"number":2,"verse":"इस्राएलीहरूका सामुन्‍नेबाट परमप्रभुले धपाउनुभएका जाति-जातिहरूका घिनलाग्‍दा चालहरूमा हिँड़ेर तिनले परमप्रभुको दृष्‍टिमा जे कुरो खराब थियो त्‍यही गरे। ( )"},{"number":3,"verse":"तिनका पिता हिजकियाले सर्वनाश गरेका अल्‍गा-अल्‍गा ठाउँहरू तिनले फेरि निर्माण गरे। इस्राएलका राजा आहाबले गरेझैँ तिनले बालको निम्‍ति वेदीहरू खड़ा गरे, र अशेराको एउटा खम्‍बा पनि बनाए। तिनले आकाशका सारा तारामण्‍डललाई घोप्‍टो परेर दण्‍डवत् गरे।"},{"number":4,"verse":"तिनले परमप्रभुको मन्‍दिरमा वेदीहरू बनाए, जुन मन्‍दिरको विषयमा परमप्रभुले भन्‍नुभएको थियो, “यरूशलेममा नै म मेरो नाउँ राख्‍नेछु।” ( )"},{"number":5,"verse":"परमप्रभुको मन्‍दिरका दुवै चोकमा तिनले आकाशका तारामण्‍डलको निम्‍ति वेदीहरू बनाए।"},{"number":6,"verse":"तिनले आफ्‍नै छोरालाई आगोमा होम गरे, टुनामुना गरे, र जोखना हेरे, र भूतप्रेत र पिशाचहरू खेलाए। तिनले परमप्रभुको दृष्‍टिमा साह्रै खराबी गरे र उहाँलाई साह्रै रीस उठाए।"},{"number":7,"verse":"आफूले खोपेर बनाएको अशेरा देवीको मूर्ति तिनले त्‍यस मन्‍दिरमा राखे, जसको विषयमा परमप्रभुले दाऊद र तिनका छोरा सोलोमनलाई भन्‍नुभएको थियो, “यस मन्‍दिरमा र मैले इस्राएलका सबै कुलहरूमध्‍ये चुनेको यरूशलेममा सदासर्वदा म मेरो नाउँ राख्‍नेछु। ( ; )"},{"number":8,"verse":"यदि तिनीहरूले मैले आज्ञा गरेका सबै कुरा गर्न होशियारी गरे र मेरो दास मोशाले तिनीहरूलाई दिएका सारा व्‍यवस्‍था पालन गरे भने, मैले तिनीहरूका पिता-पुर्खाहरूलाई दिएको देशबाट इस्राएलीहरूका खुट्टा फेरि यताउता घुमफिर गर्न म दिनेछैनँ।”"},{"number":9,"verse":"तर मानिसहरूले ध्‍यानै दिएनन्। मनश्‍शेले तिनीहरूलाई बरालेर लगे, र इस्राएलको सामुन्‍ने परमप्रभुले सर्वनाश गर्नुभएका जाति-जातिहरूभन्‍दा पनि अझ बढ़ी खराब काम तिनीहरूले गरे।"},{"number":10,"verse":"परमप्रभुले आफ्‍ना दास अगमवक्ताहरूद्वारा यसो भन्‍नुभयो:"},{"number":11,"verse":"“यहूदाका राजा मनश्‍शेले यी घिनलाग्‍दा कामहरू गरेको छ। त्‍यसले आफ्‍ना अघि-अघिका एमोरीहरूले भन्‍दा ज्‍यादा घिनलाग्‍दा कामहरू गरेको छ, र आफ्‍ना मूर्तिहरूबाट यहूदालाई पाप गर्न लाएको छ।"},{"number":12,"verse":"यसकारण परमप्रभु इस्राएलका परमेश्‍वर यसो भन्‍नुहुन्‍छ: म यरूशलेम र यहूदामाथि यस्‍तो सर्वनाश ल्‍याउनेछु, कि सुन्‍ने हरेकका कानमा त्‍यसको गुञ्‍जन हुनेछ।"},{"number":13,"verse":"सामरियाको विरुद्धमा प्रयोग गरेको टाँगोले र आहाबको घरानाको विरुद्धमा प्रयोग गरेको साहुलले म यरूशलेमलाई नाप्‍नेछु। जसरी मानिसले थाल माझेर घोप्‍ट्याइराख्‍छ, त्‍यसरी नै म यरूशलेमलाई माझ्‍नेछु।"},{"number":14,"verse":"मेरो उत्तराधिकारमा बाँकी रहेको भागलाई म त्‍यागिदिनेछु, र तिनीहरूलाई आफ्‍नै शत्रुहरूका हातमा सुम्‍पिदिनेछु। तिनीहरूका सबै वैरीहरूद्वारा तिनीहरू लुटिनेछन् र जबरदस्‍तसाथ खोसिनेछन्,"},{"number":15,"verse":"किनभने तिनीहरूले मेरो दृष्‍टिमा जे कुरो खराब थियो त्‍यही गरेका छन्, र मिश्रदेशबाट आएको दिनदेखि आजको दिनसम्‍म तिनीहरूका पिता-पुर्खाहरूले मलाई रीस उठाएका छन्।"},{"number":16,"verse":"यसबाहेक मनश्‍शेले यति निर्दोषी रगत बगाए कि यरूशलेम एक कुनादेखि अर्को कुनासम्‍म भरिएको थियो। अनि तिनले यहूदालाई पाप गर्न लाएका थिए, र तिनीहरूले परमप्रभुको दृष्‍टिमा जे कुरो खराब छ, त्‍यही गरे।"},{"number":17,"verse":"मनश्‍शेको राजकालका अरू घटनाहरू र तिनले गरेका सबै कार्यहरू, तिनले गरेका पापसमेत के ती यहूदाका राजाहरूका इतिहासको पुस्‍तकमा लेखिएका छैनन् र?"},{"number":18,"verse":"मनश्‍शे आफ्‍ना पित्रहरूसित सुते, र आफ्‍नै उज्‍जाको बगैँचामा गाड़िए। अनि तिनीपछि तिनका छोरा आमोन राजा भए।"},{"number":19,"verse":"( यहूदाका राजा आमोन) जब आमोन राजा भए तब तिनी बाईस वर्षका थिए, र तिनले यरूशलेममा दुई वर्ष राज्‍य गरे। तिनकी आमाको नाउँ हारूसकी छोरी मशुल्‍लेमेत थियो। तिनी योत्‍बाकी थिइन्। ( )"},{"number":20,"verse":"तिनका पिता मनश्‍शेले गरेझैँ तिनले परमप्रभुको दृष्‍टिमा जे कुरो खराब थियो त्‍यही गरे।"},{"number":21,"verse":"तिनी आफ्‍ना पिताका सबै चालहरूमा हिँड़े, र तिनका पिताले पुजेका मूर्तिहरूको सामु घोप्‍टो परेर पूजा गरे।"},{"number":22,"verse":"तिनले परमप्रभु आफ्‍ना पिता-पुर्खाहरूका परमेश्‍वरलाई त्‍यागे, र परमप्रभुको चालमा तिनी हिँडेनन्।"},{"number":23,"verse":"आमोनका अधिकारीहरूले तिनको विरुद्धमा षड्यन्‍त्र रचे, र राजालाई तिनकै राजमहलमा हत्‍या गरे।"},{"number":24,"verse":"तब देशका मानिसहरूले राजा आमोनको विरुद्धमा षड्यन्‍त्र गर्ने सबैलाई मारे, र तिनका छोरा योशियाहलाई तिनको सट्टामा राजा तुल्‍याए।"},{"number":25,"verse":"आमोनको राजकालका अरू घटनाहरू र तिनले गरेका कार्यहरू के ती यहूदाका राजाहरूका इतिहासको पुस्‍तकमा लेखिएका छैनन् र?"},{"number":26,"verse":"तिनी उज्‍जाको बगैँचामा भएको आफ्‍नै चिहानमा गाड़िए। अनि तिनीपछि तिनका छोरा योशियाह राजा भए।"}]}
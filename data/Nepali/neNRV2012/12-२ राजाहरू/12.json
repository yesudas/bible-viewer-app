{"bibleAbbr":"neNRV2012","bookName":"२ राजाहरू","bookEnglishName":"2 Kings","chapterNumber":12,"verses":[{"number":1,"verse":"( योआशले मन्दिर मरम्मत गरेका) येहूको सातौँ वर्षमा योआश राजा भए, र तिनले यरूशलेममा चालीस वर्ष राज्‍य गरे। तिनकी आमाको नाउँ सिब्‍या थियो। तिनी बेर्शेबाकी थिइन्। ( )"},{"number":2,"verse":"यहोयादा पूजाहारीले तिनलाई सिकाएका सबै वर्षहरूभरि नै तिनले परमप्रभुको दृष्‍टिमा जे असल थियो त्‍यही गरे।"},{"number":3,"verse":"तापनि अल्‍गा-अल्‍गा ठाउँहरू तिनले हटाएनन्। मानिसहरूले त्‍यहाँ बलिदान चढ़ाउने र धूप बाल्‍ने गरे।"},{"number":4,"verse":"योआशले पूजाहारीहरूलाई भने, “परमप्रभुको मन्‍दिरमा पवित्र भेटीको रूपमा जनगणनामा जम्‍मा गरेको रकम, व्‍यक्तिगत भाकल गरेको रकम र राजीखुशीसँग मन्‍दिरमा ल्‍याएको रकम जम्‍मा गर। ( )"},{"number":5,"verse":"हरेक पूजाहारीले कुनै एक कोषाध्‍यक्षबाट रकम लिऊन्, र मन्‍दिरमा भएको कुनै पनि नोक्‍सानी मरम्‍मत गर्नलाई त्‍यो प्रयोग गरिओस्।”"},{"number":6,"verse":"तर योआश राजाको तेईसौँ वर्षसम्‍म पनि पूजाहारीहरूले मन्‍दिरको मरम्‍मत गरेका थिएनन्।"},{"number":7,"verse":"यसकारण योआश राजाले यहोयादा पूजाहारी र अरू पूजाहारीहरूलाई बोलाएर भने, “तिमीहरूले किन मन्‍दिरका भत्‍केका ठाउँहरू मरम्‍मत गरेका छैनौ? अब उप्रान्‍त तिमीहरूले आफ्‍ना कोषाध्‍यक्षहरूबाट रकम नलिनू, तर मन्‍दिरका मरम्‍मतको निम्‍ति त्‍यो हस्‍तान्‍तरण गर्नू।”"},{"number":8,"verse":"यसकारण मानिसहरूबाट रुपियाँ अब नलिने र मन्‍दिरका मरम्‍मतको निम्‍ति तिनीहरू आफैले जिम्‍मा नलिने भनी पूजाहारीहरू सहमत भए।"},{"number":9,"verse":"यहोयादा पूजाहारीले एउटा सन्‍दूक लिएर त्‍यसको बिर्कोमा प्‍वाल पारे। परमप्रभुको मन्‍दिरमा पस्‍ने ठाउँको दाहिनेतिर वेदीको छेउमा तिनले त्‍यो राखिदिए। प्रवेशद्वारको रक्षा गर्ने पूजाहारीहरूले परमप्रभुको मन्‍दिरमा ल्‍याएका सबै रकम त्‍यसैमा हालिदिन्‍थे।"},{"number":10,"verse":"जब-जब तिनीहरूले त्‍यो सन्‍दूक धेरै रकमले भरिएको देख्‍थे, तब राजाका सचिव र प्रधान पूजाहारी आएर परमप्रभुको मन्‍दिरमा यसरी ल्‍याएका रुपियाँको हिसाब गरेर थैलाहरूमा हाल्‍थे।"},{"number":11,"verse":"तिनीहरूले रुपियाँपैसाको हिसाब लगाएपछि परमप्रभुको मन्‍दिरमा काम गर्नेहरूमाथि नियुक्त भएका मानिसहरूलाई त्‍यो रुपियाँपैसा दिन्‍थे। त्‍यसैबाट तिनीहरूले मन्‍दिरका निर्माणको काम गर्नेहरूलाई दिन्‍थे,"},{"number":12,"verse":"अर्थात् सिकर्मीहरू, डकर्मीहरू र ढुङ्गा काट्नेहरूलाई। परमप्रभुको मन्‍दिरका मरम्‍मतको निम्‍ति तिनीहरूले काठपात र काटेर मिलाएका ढुङ्गाहरू किने, र मन्‍दिरका पुनर्निर्माणको लागि अरू सबै खर्च गरे।"},{"number":13,"verse":"तिनीहरूले चाँदीका कचौराहरू, सलेदाका चिम्‍टाहरू, छर्कने बाटाहरू र तुरहीहरू अथवा कुनै पनि सुनचाँदीका सामानहरू बनाउनलाई परमप्रभुको मन्‍दिरमा ल्‍याएका रकमबाट खर्च गरेनन्।"},{"number":14,"verse":"त्‍योचाहिँ मन्‍दिर मरम्‍मत गर्न काम गर्ने मानिसहरूलाई दिइयो।"},{"number":15,"verse":"काम गर्नेहरूका निम्‍ति मुख्‍य कामदारहरूलाई दिएका रुपियाँपैसाको हरहिसाब तिनीहरूले लिएनन्, किनभने तिनीहरूले पूरै ईमानदारीसाथ काम गर्थे। ( )"},{"number":16,"verse":"दोषबलि र पापबलिका भेटीको रकमचाहिँ परमप्रभुको मन्‍दिरमा ल्‍याइँदैनथ्‍यो। त्‍योचाहिँ पूजाहारीहरूकै हुन्‍थ्‍यो। ( )"},{"number":17,"verse":"प्राय: त्‍यसै बेला अरामका राजा हजाएलले उक्‍लेर गई गातमाथि आक्रमण गरी त्‍यो दखल गरे। त्‍यसपछि उनी यरूशलेमलाई आक्रमण गर्न अगि फर्के।"},{"number":18,"verse":"तर यहूदाका राजा योआशले तिनका पुर्खाहरू अर्थात् यहूदाका राजाहरू यहोशापात, योराम र अहज्‍याहले समर्पण गरेका सबै पवित्र थोकहरू र आफैले समर्पण गरेका उपहारहरू र परमप्रभुको मन्‍दिरका र राजमहलका भण्‍डारहरूमा भेट्टाएका सबै सुन लिएर अरामका राजा हजाएलकहाँ पठाइदिए। त्‍यसपछि उनी यरूशलेमबाट फर्के।"},{"number":19,"verse":"योआशको राजकालका अरू घटनाहरू र तिनले गरेका सबै कार्यहरू के ती यहूदाका राजाहरूका इतिहासको पुस्‍तकमा लेखिएका छैनन् र?"},{"number":20,"verse":"तिनका अधिकृतहरूले तिनको विरुद्धमा षड्यन्‍त्र गरे, र तिनलाई सिल्‍लाको ओरालो बाटोमा भएको बेथ-मिल्‍लोमा मारे।"},{"number":21,"verse":"तिनलाई मार्ने अधिकृतहरू शिम्‍मतका छोरा योजाबाद र शोमेरका छोरा यहोजाबाद थिए। तिनी मरे र आफ्‍ना पित्रहरूसित दाऊदको सहरमा गाड़िए। तिनीपछि तिनका छोरा अमस्‍याह राजा भए।"}]}
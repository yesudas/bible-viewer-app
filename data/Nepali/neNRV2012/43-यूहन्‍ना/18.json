{"bibleAbbr":"neNRV2012","bookName":"यूहन्‍ना","bookEnglishName":"John","chapterNumber":18,"verses":[{"number":1,"verse":"( येशूको गिरफ्‍तारी) ( 470 २६:४७-५६ ; 480 १४:४३-५० ; 490 २२:४७-५३ ) यी कुरा भनिसकेर येशू आफ्‍ना चेलाहरूसँग किद्रोन खोल्‍सापारि जानुभयो। त्‍यहाँ एउटा बगैँचा थियो। येशू आफ्‍ना चेलाहरूसँग त्‍यहाँ प्रवेश गर्नुभयो।"},{"number":2,"verse":"उहाँलाई पक्राइदिने यहूदाले पनि त्‍यो ठाउँ चिनेको थियो, किनभने येशू आफ्‍ना चेलाहरूसँग त्‍यहाँ धेरैजसो भेला हुनुहुन्‍थ्‍यो।"},{"number":3,"verse":"तब बत्ती, राँको र हतियारहरू लिएका सिपाहीहरूको एक दल र मुख्‍य पूजाहारी र फरिसीहरूले पठाएका पहरेदारहरू लिएर यहूदा त्‍यहाँ आयो।"},{"number":4,"verse":"तब आफूमाथि आइपर्ने सबै कुरा थाहा पाएर येशू अगि आउनुभयो, र तिनीहरूलाई भन्‍नुभयो, “तिमीहरू कसलाई खोज्‍दैछौ?”"},{"number":5,"verse":"तिनीहरूले उहाँलाई भने, “नासरतका येशूलाई।” येशूले तिनीहरूलाई भन्‍नुभयो, “म उही हुँ।” अब उहाँलाई पक्राइदिने यहूदा पनि तिनीहरूसँगै उभिरहेको थियो।"},{"number":6,"verse":"जब उहाँले तिनीहरूलाई “म उही हुँ” भन्‍नुभयो, तब तिनीहरू पछि हटे, अनि भूइँमा लोटे।"},{"number":7,"verse":"फेरि उहाँले तिनीहरूलाई सोध्‍नुभयो, “तिमीहरू कसलाई खोज्‍दैछौ?” तिनीहरूले भने, “नासरतका येशूलाई।”"},{"number":8,"verse":"येशूले जवाफ दिनुभयो, “मैले तिमीहरूलाई भनिहालें, म उही हुँ। यसकारण यदि तिमीहरू मलाई खोज्‍दैछौ भने यी मानिसहरूलाई चाहिँ जान देओ।”"},{"number":9,"verse":"“तपाईंले मलाई दिनुभएकाहरूमध्‍ये एउटालाई पनि मैले गुमाइनँ” भनी उहाँले भन्‍नुभएको वचन पूरा होस् भनेर यो भयो।"},{"number":10,"verse":"सिमोन पत्रुसले आफूसँग भएको तरवार निकालेर मुख्‍य पूजाहारीको कमारालाई प्रहार गरे र त्‍यसको दाहिने कान च्‍वाट्टै काटिदिए। त्‍यस कमाराको नाउँ माल्‍खस थियो।"},{"number":11,"verse":"येशूले पत्रुसलाई भन्‍नुभयो, “तरवार म्‍यानमा हाल। के पिताले मलाई दिनुभएको कचौरा म नपिऊँ?” ( ; ; )"},{"number":12,"verse":"( येशू हन्‍नासकहाँ लगिनुभएको) त्‍यसपछि सिपाहीहरूको दल, तिनीहरूका कप्‍तान, र यहूदीहरूका पहरेदारहरूले येशूलाई पक्रे, र उहाँलाई बाँधे।"},{"number":13,"verse":"पहिले तिनीहरूले उहाँलाई हन्‍नासकहाँ लगे, जो त्‍यस सालका प्रधान पूजाहारी कैयाफाका ससुरा थिए।"},{"number":14,"verse":"यी तिनै कैयाफा थिए, जसले ‘जनताको निम्‍ति एक जना मानिस मर्नमा नै कल्‍याण छ’ भनी यहूदीहरूलाई सल्‍लाह दिएका थिए। ( )"},{"number":15,"verse":"( पत्रुसको पहिलो इन्‍कार) ( 470 २६:६९-७० ; 480 १४:६६-६८ ; 490 २२:५५-५७ ) सिमोन पत्रुस र येशूका अर्का एक जना चेला येशूको पछि लागे। ती अर्काचाहिँ चेला प्रधान पूजाहारीका चिनारु थिए, र येशूसँगै प्रधान पूजाहारीको आँगनमा पसे।"},{"number":16,"verse":"तर पत्रुस बाहिर ढोकामा उभिरहेका थिए। ती अर्काचाहिँ चेलाले, जो प्रधान पूजाहारीका चिनारु थिए, बाहिर निस्‍केर ढोकामा बस्‍ने ठिटीलाई भनेर पत्रुसलाई भित्र ल्‍याए।"},{"number":17,"verse":"तब ढोकामा बस्‍ने त्‍यस ठिटीले पत्रुसलाई भनी, “के तिमी पनि यस मानिसका चेलाहरूमध्‍ये एक जना हौ?” तिनले भने, “म होइनँ।”"},{"number":18,"verse":"त्‍यहाँ कमारा र पहरेदारहरू आगोको भुङ्ग्रो ताप्‍दै उभिरहेका थिए, किनभने जाडो थियो। अनि पत्रुस पनि तिनीहरूसँग उभिएर आगो ताप्‍न लागे।"},{"number":19,"verse":"( येशूलाई प्रधान पूजाहारीको प्रश्‍न) ( 470 २६:५९-६६ ; 480 १४:५५-६४ ; 490 २२:६६-७१ ) अब प्रधान पूजाहारीले येशूलाई उहाँका चेलाहरू र उहाँका शिक्षाका विषयमा सोधे।"},{"number":20,"verse":"येशूले तिनलाई जवाफ दिनुभयो, “मैले संसारलाई खुल्‍लमखुल्‍ला भनेको छु। मैले सधैँ सभाघरमा र मन्‍दिरमा शिक्षा दिएको छु, जहाँ सबै यहूदीहरू भेला हुन्‍छन्। मैले गुप्‍तमा केही भनेको छैनँ।"},{"number":21,"verse":"मलाई किन सोध्‍नुहुन्‍छ? मैले तिनीहरूलाई के भनें सो सुन्‍नेहरूलाई नै सोध्‍नुहोस्। मैले भनेका कुराहरू यिनीहरूलाई थाहा छ।”"},{"number":22,"verse":"येशूले यी कुरा भन्‍नुहुँदा नजिकमा उभिएका पहरेदारहरूमध्‍ये एक जनाले यसो भन्‍दै येशूलाई थप्‍पड़ लायो, “के प्रधान पूजाहारीलाई यसरी जवाफ दिन्‍छस्?”"},{"number":23,"verse":"येशूले त्‍यसलाई भन्‍नुभयो, “मैले बेठीक भनेको भए त्‍यसको प्रमाण देऊ, तर यदि मैले ठीकै भनेको हुँ भने मलाई किन हिर्काउँछौ?”"},{"number":24,"verse":"तब हन्‍नासले उहाँलाई बाधिँएकै अवस्‍थामा प्रधान पूजाहारी कैयाफाकहाँ पठाए।"},{"number":25,"verse":"( पत्रुसको दोस्रो र तेस्रो इन्‍कार) ( 470 २६:७१-७५ ; 480 १४:६९-७२ ; 490 २२:५८-६२ ) सिमोन पत्रुस उभिएर आगो ताप्‍दैथिए। तिनीहरूले तिनलाई भने, “के उनका चेलाहरूमध्‍ये एक जना तिमी पनि होइनौ?” तिनले इन्‍कार गरेर भने, “म होइनँ।”"},{"number":26,"verse":"प्रधान पूजाहारीका कमाराहरूमध्‍ये एक जना, जसका नातेदारको कान पत्रुसले काटेका थिए, त्‍यसले सोध्‍यो, “के मैले तिमीलाई तिनीसँग बगैँचामा देखिनँ र?”"},{"number":27,"verse":"तब फेरि पत्रुसले इन्‍कार गरे। अनि तुरुन्‍तै भाले बास्‍यो।"},{"number":28,"verse":"( पिलातसको अगि येशू) ( 470 २७:१-२ , 470 ११-१४ ; 480 १५:१-५ ; 490 २३:१-५ ) तब तिनीहरूले येशूलाई कैयाफाको घरबाट महलतिर लगे। त्‍यति बेला बिहानपख थियो। बिटुलिएर निस्‍तार-चाड़को भोज खान पाउँदैनौं भन्‍ने डरले तिनीहरू महलभित्र पसेनन्।"},{"number":29,"verse":"यसकारण तिनीहरूकहाँ बाहिर निस्‍केर पिलातसले भने, “यस मानिसको विरुद्धमा तिमीहरू के अभियोग लाउँछौ?”"},{"number":30,"verse":"तिनीहरूले उनलाई भने, “यदि यो मानिस अपराधी नभए हामी यसलाई तपाईंकहाँ सुम्‍पनेथिएनौं।”"},{"number":31,"verse":"पिलातसले तिनीहरूलाई भने, “तिमीहरू यिनलाई लैजाओ, र तिमीहरूको आफ्‍नै व्‍यवस्‍थाबमोजिम यिनको इन्‍साफ गर।” यहूदीहरूले उनलाई भने, “कुनै मानिसलाई प्राणदण्‍ड दिने अधिकार हामीलाई छैन।”"},{"number":32,"verse":"उहाँको मृत्‍यु कुन रीतिले हुनेछ त्‍यसको सङ्केत दिएर उहाँले भन्‍नुभएको वचन पूर्ण होस् भनेर यसो भएको थियो। ( ; )"},{"number":33,"verse":"पिलातस फेरि महलभित्र पसे, र उनले येशूलाई बोलाएर भने, “के तिमी यहूदीहरूका राजा हौ?”"},{"number":34,"verse":"येशूले जवाफ दिनुभयो, “तपाईं आफै यसो भन्‍नुहुन्‍छ, वा मेरो विषयमा तपाईंलाई अरू कसैले भने?”"},{"number":35,"verse":"पिलातसले जवाफ दिए, “के म यहूदी हुँ र? तिम्रै जाति र मुख्‍य पूजाहारीहरूले तिमीलाई मेरो हातमा सुम्‍पिदिए। तिमीले के गर्‍यौ?”"},{"number":36,"verse":"येशूले जवाफ दिनुभयो, “मेरो राज्‍य यस संसारको होइन। मेरो राज्‍य यस संसारको हुँदो हो त मेरा सेवकहरू मेरो निम्‍ति लड्नेथिए, र म यहूदीहरूका हातमा पर्नेथिइनँ। तर मेरो राज्‍य यस संसारको होइन।”"},{"number":37,"verse":"पिलातसले उहाँलाई सोधे, “के तिमी राजा नै हौ त?” येशूले जवाफ दिनुभयो, “म राजा हुँ भनी तपाईं नै भन्‍नुहुन्‍छ। यसैको निम्‍ति म जन्‍मेको हुँ, र यसैको निम्‍ति सत्‍यको गवाही दिन म यस संसारमा आएको हुँ। प्रत्‍येक जो सत्‍यको पक्षमा छ, त्‍यसले मेरो सोर सुन्‍छ।”"},{"number":38,"verse":"पिलातसले उहाँलाई सोधे, “सत्‍य के हो?” यति भनेर उनी यहूदीहरूकहाँ बाहिर निस्‍केर गए, र तिनीहरूलाई भने, “म यिनमा केही दोष भेट्टाउँदिनँ।"},{"number":39,"verse":"निस्‍तार-चाड़मा एक जनालाई मैले तिमीहरूका निम्‍ति छोडिदिने तिमीहरूको प्रथा छ। त के तिमीहरू चाहन्‍छौ, कि यहूदीहरूका राजालाई छोडिदिऊँ?”"},{"number":40,"verse":"तर तिनीहरू फेरि यसो भन्‍दै कराए, “यसलाई होइन, तर बारब्‍बालाई।” बारब्‍बाचाहिँ डाँकू थियो।"}]}
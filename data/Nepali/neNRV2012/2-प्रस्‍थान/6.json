{"bibleAbbr":"neNRV2012","bookName":"प्रस्‍थान","bookEnglishName":"Exodus","chapterNumber":6,"verses":[{"number":1,"verse":"तब परमप्रभुले मोशालाई भन्‍नुभयो, “म फारोलाई के गर्नेछु, अब तैंले देख्‍नेछस्। त्‍यसले मेरो शक्तिशाली हातको कारणले तिनीहरूलाई जान दिनेछ। मेरो बलियो हातको कारणले तिनीहरूलाई आफ्‍नो देशबाट त्‍यसले धपाउनेछ।”"},{"number":2,"verse":"अनि परमेश्‍वरले मोशालाई भन्‍नुभयो, “म परमप्रभु हुँ”। ( ; ; ; )"},{"number":3,"verse":"अब्राहाम, इसहाक र याकूबकहाँ म सर्वशक्तिमान् परमेश्‍वरको रूपमा देखा परें, तर “परमप्रभु” भन्‍ने मेरो नाउँले त तिनीहरूकहाँ प्रकट भइनँ।"},{"number":4,"verse":"तिनीहरू प्रवास गरेको देश, अर्थात् कनान देश तिनीहरूलाई दिने मेरो करार मैले तिनीहरूसित बाँधेको छु।"},{"number":5,"verse":"यसबाहेक मिश्रीहरूले दासत्‍वमा राखेका इस्राएलीहरूका कष्‍टको सुस्‍केरा मैले सुनेको छु, र मलाई मेरो करारको सम्‍झना भएको छ।"},{"number":6,"verse":"“यसकारण इस्राएलीहरूलाई भन्, ‘म परमप्रभु हुँ’। म तिमीहरूलाई मिश्रीहरूका बोझामुनिबाट निकाल्‍नेछु, र तिनीहरूको दासत्‍वबाट छुटकारा दिनेछु। आफ्‍नो हात उठाएर तिनीहरूलाई ठूलो दण्‍ड दिएर म तिमीहरूको उद्धार गर्नेछु।"},{"number":7,"verse":"म तिमीहरूलाई मेरै प्रजा हुनलाई ग्रहण गर्नेछु, र म तिमीहरूका परमेश्‍वर हुनेछु। अनि म तिमीहरूका परमप्रभु परमेश्‍वर हुँ, जसले तिमीहरूलाई मिश्रीहरूको दासत्‍वबाट निकाल्‍नुभयो भन्‍ने कुरा तिमीहरूले जान्‍नेछौ।"},{"number":8,"verse":"अनि म तिमीहरूलाई त्‍यस देशमा ल्‍याउनेछु जो अब्राहाम, इसहाक र याकूबलाई दिने मैले शपथ खाएर प्रतिज्ञा गरेको थिएँ। म त्‍यो तिमीहरूको अधिकारमा दिनेछु। म परमप्रभु हुँ।”"},{"number":9,"verse":"तब मोशाले इस्राएलीहरूलाई त्‍यसै भनेर सुनाए, तर कठोर दासत्‍व र नैराश्‍यले गर्दा तिनीहरूले मोशाका कुरा सुनेनन्।"},{"number":10,"verse":"अनि परमप्रभुले मोशालाई भन्‍नुभयो,"},{"number":11,"verse":"“जा, मिश्रको राजा फारोलाई त्‍यसले इस्राएलीहरूलाई त्‍यसको देशबाट जान देओस् भन्।”"},{"number":12,"verse":"तर मोशाले परमप्रभुलाई भने, “इस्राएलीहरूले मेरो कुरा सुनेनन् भने, म बोल्‍नै नजान्‍ने मानिसको कुरा फारोले झन् कसरी सुन्‍लान् र?”"},{"number":13,"verse":"( मोशा र हारूनको पुर्ख्‍यौली) तब इस्राएलीहरू र मिश्रका राजा फारोका विषयमा परमप्रभुले मोशा र हारूनसित बोल्‍नुभयो, र इस्राएलीहरूलाई मिश्रबाट निकाली ल्‍याउने आज्ञा तिनीहरूलाई दिनुभयो।"},{"number":14,"verse":"तिनीहरूका परिवारका मुख्‍य-मुख्‍य मानिसहरू यी नै हुन्: इस्राएलका पहिले जन्‍मेका रूबेनका छोराहरू हानोक, पल्‍लु, हेस्रोन र कर्मी थिए। रूबेनका वंशहरू यी नै हुन्।"},{"number":15,"verse":"शिमियोनका छोराहरू यमूएल, यामीन, ओहद, याकीन सोहोर र कनानी स्‍त्रीका छोरा शौल थिए। शिमियोनका वंशहरू यी नै हुन्।"},{"number":16,"verse":"लेवीका छोराहरूका नाउँ तिनका पुस्‍ताअनुसार यी नै हुन्: गेर्शोन, कहात र मरारी। लेवी एक सय वर्षसम्‍म बाँचे। ( ; ; )"},{"number":17,"verse":"गेर्शोनका छोराहरू तिनका वंशअनुसार लिब्‍नी र शिमी थिए।"},{"number":18,"verse":"कहातका छोराहरू अम्राम, यिसहार, हेब्रोन र उज्‍जीएल थिए। कहात एक सय तेत्तीस वर्षसम्‍म बाँचे।"},{"number":19,"verse":"मरारीका छोराहरू महली र मूशी थिए। लेवीका वंशहरू तिनका पुस्‍ताअनुसार यी नै हुन्।"},{"number":20,"verse":"अम्रामले आफ्‍नी फुपू योकेबेदलाई विवाह गरे, र तिनले उनीबाट हारून र मोशालाई जन्‍माइन्। अम्राम एक सय सैँतीस वर्षसम्‍म बाँचे।"},{"number":21,"verse":"यिसहारका छोराहरू कोरह, नेपेग र जिक्री थिए।"},{"number":22,"verse":"उज्‍जीएलका छोराहरू मीशाएल, एलसाफान र सिथ्री थिए।"},{"number":23,"verse":"हारूनले अम्‍मीनादाबकी छोरी नहशोनकी बहिनी एलीशेबालाई विवाह गरे, र तिनले उनीबाट नादाब, अबीहू, एलाजार र ईतामारलाई जन्‍माइन्।"},{"number":24,"verse":"कोरहका छोराहरू अस्‍सीर, एल्‍काना र अबिआसाप थिए। कोरहका वंशहरू यी नै हुन्।"},{"number":25,"verse":"हारूनका छोरा एलाजारले पतीएलकी छोरीहरूमध्‍ये एउटीलाई विवाह गरे, र तिनले उनीबाट पीनहासलाई जन्‍माइन्। लेवीहरूका परिवारका मुख्‍य-मुख्‍य मानिसहरू तिनीहरूका वंश-वंशअनुसार यी नै हुन्।"},{"number":26,"verse":"यी तिनै हारून र मोशा हुन्, जसलाई परमप्रभुले इस्राएलीहरूलाई तिनीहरूका दल-दलअनुसार मिश्रबाट निकालेर ल्‍याउनू भनी भन्‍नुभएको थियो।"},{"number":27,"verse":"यी तिनै हुन्, जसले मिश्रका राजा फारोसित इस्राएलीहरूलाई मिश्रबाट ल्‍याउनलाई कुरा गरेका थिए। ती मोशा र हारून यी नै हुन्।"},{"number":28,"verse":"( हारून मोशाका प्रवक्ता) जुन दिन परमप्रभुले मिश्रमा मोशासित कुरा गर्नुभयो,"},{"number":29,"verse":"त्‍यसै दिन यसो भन्‍नुभयो, “म परमप्रभु हुँ। मैले तँलाई जे-जे कुरा भन्‍न लागेको छु, ती सबै मिश्रको राजा फारोलाई भन,”"},{"number":30,"verse":"तर मोशाले परमप्रभुलाई भने, “म बोल्‍न जान्‍दिनँ। फारोले कसरी मेरो कुरा खालान् र?”"}]}
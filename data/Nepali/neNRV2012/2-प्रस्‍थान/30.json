{"bibleAbbr":"neNRV2012","bookName":"प्रस्‍थान","bookEnglishName":"Exodus","chapterNumber":30,"verses":[{"number":1,"verse":"( धूपको वेदी) “तैंले धूप बाल्‍नका निम्‍ति एउटा वेदी बबुल काठको बनाउनू। ( )"},{"number":2,"verse":"त्‍यसको लमाइ एक हात र त्‍यसको चौड़ाइ एक हातको होस्। त्‍यो वर्गाकार होस्, र त्‍यसको उचाइ दुई हातको होस्। त्‍यसका सीङहरू त्‍यही एउटै टुक्रा काठकै होऊन्।"},{"number":3,"verse":"त्‍यसका माथिल्‍लो र चारैतिरका पाटाहरू त्‍यसका सीङहरूसमेत निखुर सुनले मोहोर्नू, र त्‍यसको निम्‍ति वरिपरि सुनको एउटा बिट बनाउनू।"},{"number":4,"verse":"त्‍यसको बिटमुनि वेदीका दुवै पाटामा सुनका दुई वटा मुन्‍द्रा बनाएर त्‍यसका दुवैतिर लगाउनू, र बोक्‍ने डन्‍डाहरूको लागि ती मुन्‍द्राचाहिँ घर होऊन्।"},{"number":5,"verse":"डन्‍डाहरू बबुल काठका बनाएर सुनले मोहोर्नू।"},{"number":6,"verse":"त्‍यो वेदी गवाहीको सन्‍दूक अगाड़ि भएको पर्दाको सामुन्‍ने राख्‍नू, अर्थात् गवाही-पाटीमाथि भएको कृपा-आसनको सामुन्‍ने, जहाँ म तँसित भेट गर्नेछु।”"},{"number":7,"verse":"“वेदीमा हारूनले सुगन्‍धित मसलाको धूप प्रत्‍येक बिहान बत्तीहरू सच्‍याउँदा जलाओस्।"},{"number":8,"verse":"फेरि बेलुकी हारूनले बत्ती बाल्‍दा त्‍यो जलाओस्। यसरी आउने पुस्‍ता-पुस्‍तासम्‍म परमप्रभुको सामुन्‍ने त्‍यो निरन्‍तर बल्‍ने धूप हुनेछ।"},{"number":9,"verse":"त्‍यस वेदीमा तैंले अरू किसिमको धूप, होमबलि, अन्‍नबलि नचढ़ाउनू, र अर्घ-बलि पनि नचढ़ाउनू।"},{"number":10,"verse":"हारूनले वर्षमा एक पल्‍ट त्‍यसका सीङहरूमा प्रायश्‍चित गरोस् अर्थात् तिमीहरूका पुस्‍ता-पुस्‍तासम्‍म वर्षमा एक पल्‍ट प्रायश्‍चितको पापबलिको रगतले त्‍यसमा प्रायश्‍चित गरोस्। त्‍यो परमप्रभुको निम्‍ति अति पवित्र हो।”"},{"number":11,"verse":"( प्रायश्‍चितको पैसा) तब परमप्रभुले मोशालाई भन्‍नुभयो,"},{"number":12,"verse":"“तैंले इस्राएलीहरूको जनगणना गर्दा तिनीहरूमध्‍येको हरेक जनले आ-आफ्‍नो प्राणको छुटकाराको निम्‍ति परमप्रभुलाई यसरी मोल तिरोस्, र गणना गर्दा तिनीहरूमाथि कुनै विपत्ति आउनेछैन।"},{"number":13,"verse":"जति जना गनिन्‍छन् तिनीहरूले पवित्रस्‍थानको शेकेलको ( शेकेल चाँदीको ११.५ ग्रामको सिक्‍का थियो।) हिसाबले आधा-शेकेल दिनुपर्नेछ। एक शेकेल बीस गेराको ( एक गेरा करीब ०.६ ग्राम थियो।) हुन्‍छ। यसरी परमप्रभुको भेटी आधा-शेकेलको होस्। ( ; )"},{"number":14,"verse":"जति जना बीस वर्ष र त्‍यसभन्‍दा माथिका गनिन्‍छन्, उतिले परमप्रभुको भेटी देऊन्।"},{"number":15,"verse":"जब तिमीहरूका प्राणका प्रायश्‍चितको निम्‍ति परमप्रभुको भेटी दिइन्‍छ, तब धनीले आधा-शेकेलभन्‍दा बढ़ी र गरीबले त्‍यसभन्‍दा कम नदेओस्।"},{"number":16,"verse":"इस्राएलीहरूबाट प्रायश्‍चितको पैसा लिएर भेट हुने पालका सेवाको निम्‍ति प्रयोग गर्नू, र त्‍यो तिमीहरूका प्राणको प्रायश्‍चित गर्नलाई परमप्रभुको सामुन्‍ने इस्राएलीहरूका निम्‍ति सम्‍झना होस्।”"},{"number":17,"verse":"( धुनलाई बाटा) तब परमप्रभुले मोशालाई भन्‍नुभयो,"},{"number":18,"verse":"“धुनलाई काँसाको बाटा बना। त्‍यसको खुट्टा पनि काँसाको होस्। त्‍यो भेट हुने पाल र वेदीको बीचमा राखेर त्‍यसमा पानी हाल्‍नू। ( )"},{"number":19,"verse":"त्‍यस पानीले हारून र त्‍यसका छोराहरूले आ-आफ्‍ना हातगोड़ा धोऊन्।"},{"number":20,"verse":"जब तिनीहरू भेट हुने पालमा पस्‍छन्, कि वेदीनेर सेवा गर्नलाई परमप्रभुको निम्‍ति आगोद्वारा चढ़ाइने बलि जलाउनलाई आउँछन्,"},{"number":21,"verse":"तब तिनीहरूले यही पानीले हात-गोड़ा धोऊन् र तिनीहरू नमरून्। यो हारून र त्‍यसका सन्‍तानका निम्‍ति तिनीहरूका पुस्‍ताभरि अनन्‍तको विधि होस्।”"},{"number":22,"verse":"( अभिषेकको तेल) फेरि परमप्रभुले मोशालाई भन्‍नुभयो, ( )"},{"number":23,"verse":"“तैंले असल-असल मसला, अर्थात् ५०० शेकेल ( अर्थात् करीब ६ किलोग्राम।) तरल मूर्र र त्‍यसको आधा, अर्थात् २५० शेकेल ( अर्थात् करीब ३ किलोग्राम।) दालचिनी, र २५० शेकेल बोझो,"},{"number":24,"verse":"र ५०० शेकेल तेजपात— यी सबैको नाप पवित्रस्‍थानको शेकेलको हिसाबले होस्— र एक हीन ( एक हीन करीब ४ लिटर थियो।) भद्राक्षको तेल लिएर"},{"number":25,"verse":"अभिषेक गर्ने पवित्र तेल बनाउनू, अर्थात् बास्‍ना दिने सुगन्‍धित मसला बनाउनेले झैँ बनाउनू। अभिषेक गर्ने त्‍यो पवित्र तेल होस्।"},{"number":26,"verse":"भेट हुने पाल र गवाहीको सन्‍दूक,"},{"number":27,"verse":"र टेबिल, त्‍यसका सबै सामानसमेत, र सामदान, त्‍यसका सबै सामानसमेत, र धूपको वेदी,"},{"number":28,"verse":"होमबलिको वेदी, त्‍यसका सबै सामानहरू, र धुने बाटा, त्‍यसका खुट्टाहरूसमेत, त्‍यसैले अभिषेक गर्नू।"},{"number":29,"verse":"यसरी यिनीहरूलाई पवित्र गर्नू, र ती अति पवित्र होऊन्। जुन चीजले तिनीहरूलाई छुन्‍छ त्‍यो पवित्र हुनेछ।”"},{"number":30,"verse":"“हारून र त्‍यसका छोराहरूलाई अभिषेक गरेर तिनीहरूलाई पवित्र गर्नू, र तिनीहरूले पूजाहारी पदमा मेरो सेवा गरून्।"},{"number":31,"verse":"इस्राएलीहरूलाई यसो भन्‍नू, ‘त्‍यो तिमीहरूका पुस्‍तौँभरि मेरो निम्‍ति पवित्र अभिषेक-तेल होस्।’"},{"number":32,"verse":"त्‍यो कोही मानिसको शरीरमा नखन्‍याऊन्, र त्‍यही पदार्थहरू मिसाएर त्‍योजस्‍तै अरू तेल नबनाउनू। त्‍योचाहिँ पवित्र हो, र तिमीहरू त्‍यसलाई पवित्र ठान।"},{"number":33,"verse":"जसले मिसाएर त्‍योजस्‍तै अत्तर बनाउला, र त्‍यसबाट पूजाहारीबाहेक कोही अन्‍य मानिसको शरीरमा लगाउला, त्‍यो आफ्‍नो मानिसहरूबाट बहिष्‍कृत हुनेछ।”"},{"number":34,"verse":"( सुगन्‍धित धूप) फेरि परमप्रभुले मोशालाई भन्‍नुभयो, “सुगन्‍धित मसला— खोटो, सेखलेट र हिङजस्‍तै चोप— शुद्ध सेतो-धूपसमेत तौलमा बराबर लिएर"},{"number":35,"verse":"त्‍यसको सुगन्‍धित, मिश्रित धूप अत्तर बनाउनेले जस्‍तै गरी बनाउनू। त्‍यो नून मिसिएको शुद्ध र पवित्र होस्।"},{"number":36,"verse":"त्‍यसबाट केही कुटेर मसिनो पार्नू, र अलिकताचाहिँ भेट हुने पालमा तँसित भेट गर्ने स्‍थानमा गवाही-पाटीको सामुन्‍ने राख्‍नू। त्‍यो तिमीहरूका निम्‍ति अति पवित्र होस्।"},{"number":37,"verse":"त्‍यसको मिसावटअनुसार त्‍यो धूप तिमीहरूले आफ्‍नै निम्‍ति नबनाउनू। त्‍यो तेरो नजरमा परमप्रभुको निम्‍ति पवित्र होस्।"},{"number":38,"verse":"कसैले बास्‍ना मन पराएर त्‍यो जस्‍तै केही धूप बनायो भने त्‍यो आफ्‍ना मानिसहरूबाट बहिष्‍कृत होस्।”"}]}
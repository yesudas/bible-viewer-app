{"bibleAbbr":"neNRV2012","bookName":"प्रस्‍थान","bookEnglishName":"Exodus","chapterNumber":34,"verses":[{"number":1,"verse":"( नयाँ शिला-पाटी) परमप्रभुले मोशालाई भन्‍नुभयो, “पहिलेका जस्‍तै ढुङ्गाका दुई वटा पाटी काटेर ले। म ती पाटीमा त्‍यही कुरा लेख्‍नेछु, जो तैंले फुटाएको पहिलेका पाटीमा लेखिएका थिए। ( )"},{"number":2,"verse":"बिहानै तयार भएर सीनै पर्वतको टाकुरामा उक्‍लेर तँ मेरो सामुन्‍ने हाजिर हो।"},{"number":3,"verse":"कोही मानिस तँसँग नआओस्, न त पर्वतको कुनै भागमा देखा परोस्। कुनै भेड़ाबाख्रा वा गाईबस्‍तु त्‍यस पर्वतको अगाड़ि नचरोस्।”"},{"number":4,"verse":"तब मोशाले पहिलेकै जस्‍तो ढुङ्गाका दुई वटा पाटी काटेर परमप्रभुले आज्ञा गर्नुभएझैँ बिहान सबेरै उठी सीनै पर्वतमा उक्‍ले। तिनले आफ्‍ना हातमा ती दुई वटा शिला-पाटी पनि लगे।"},{"number":5,"verse":"अनि परमप्रभु बादलमा ओर्लनुभयो, र तिनीसँग त्‍यहाँ खड़ा भएर उहाँले आफ्‍नो नाउँ “परमप्रभु” घोषणा गर्नुभयो।"},{"number":6,"verse":"त्‍यसपछि परमप्रभु तिनको सामुन्‍नेबाट गएर यसो भनी घोषणा गर्नुभयो, “परमप्रभु, परमप्रभु टिठ्याउनमा भरिपूर्ण र दयालु परमेश्‍वर, जो क्रोध गर्नमा ढिलो, र प्रेम र विश्‍वस्‍ततामा प्रशस्‍त हुनुहुन्‍छ। ( ; ; ; )"},{"number":7,"verse":"उहाँले हजारौँ हजारमाथि कृपा देखाउनुहुन्‍छ, र दुष्‍टता, विद्रोह र पाप क्षमा गर्नुहुन्‍छ। तर उहाँले दोषीलाई कुनै किसिमले पनि सजाय दिनुहुन्‍छ। पिता-पुर्खाका दुष्‍टताको दण्‍ड तिनीहरूका छोराछोरी, नातिनातिना, र तेस्रो र चौथो पुस्‍तासम्‍म दिनुहुन्‍छ।”"},{"number":8,"verse":"तब मोशाले हत्तपत्त भूइँतिर आफ्‍नो शिर निहुराएर आराधना गरे।"},{"number":9,"verse":"तिनले भने, “यदि मैले तपाईंको दृष्‍टिमा निगाह पाएको छु भने, हे परमप्रभु, बिन्‍ती छ, परमप्रभु नै हाम्रा साथमा हिँड्नुहोला। यिनीहरू हठी मानिस भए तापनि हाम्रा दुष्‍टता र पाप क्षमा गरेर हामीलाई आफ्‍नो निज उत्तराधिकारको रूपमा ग्रहण गर्नुहोस्।”"},{"number":10,"verse":"तब परमप्रभुले भन्‍नुभयो, “हेर्, तँसँग म एउटा करार बाँध्‍छु। तेरा सारा मानिसहरूकै सामु म यस्‍ता आश्‍चर्यका कामहरू गर्नेछु, जो सारा पृथ्‍वीमा कुनै जातिमा कहिल्‍यै गरिएका छैनन्। यी मानिसहरू, जसका बीचमा तँ छस्, तिनीहरूले देख्‍नेछन् कि म, परमप्रभु, तेरो लागि एउटा आश्‍चर्यपूर्ण काम गर्नेछु। ( ; ; )"},{"number":11,"verse":"जुन आज्ञा आज म तँलाई दिँदैछु, त्‍यो तैंले पालन गर्। हेर्, म तेरो सामुन्‍नेबाट एमोरी, कनानी, हित्ती, परिज्‍जी, हिव्‍वी, र यबूसीहरूलाई धपाउनेछु।"},{"number":12,"verse":"होशियार बस्! जुन देशमा तँ जान्‍छस्, त्‍यहाँका बासिन्‍दाहरूसँग तैंले सन्‍धि नगर्नू, नत्रता उनीहरू तिमीहरूका निम्‍ति पासो बन्‍नेछन्।"},{"number":13,"verse":"उनीहरूका वेदीहरू भत्‍काइदिनू। उनीहरूका चोखा ढुङ्गाहरू टुक्रा-टुक्रा पारिदिनू, र उनीहरूका अशेरा देवीका मूर्तिहरूलाई काटेर ढालिदिनू। ( )"},{"number":14,"verse":"तिमीहरूले अन्‍य कुनै देवताको पूजा नगर्नू, किनकि परमप्रभु, जसको नाउँ “डाही” हो, डाह गर्ने परमेश्‍वर नै हुनुहुन्‍छ।"},{"number":15,"verse":"“होशियार, त्‍यस देशका बासिन्‍दाहरूसित तिमीहरूले सन्‍धि नगर्नू, नत्र उनीहरू आफ्‍ना देवताहरूका पछि लागेर आत्‍मिक व्‍यभिचारझैँ गर्दा र आफ्‍ना देवताहरूका लागि बलि गर्दा, उनीहरूले तिमीहरूलाई बोलाउनेछन् र तिमीहरूले उनीहरूका बलिदानहरू खानेछौ।"},{"number":16,"verse":"जब उनीहरूका छोरीहरूमध्‍येका कुनैलाई तिमीहरूले आफ्‍ना छोराहरूका निम्‍ति ल्‍याऔला, र ती छोरीहरू आफ्‍ना देवताहरूपछि आत्‍मिक व्‍यभिचारझैँ गर्लान्, तब तिनीहरूले तिमीहरूका छोराहरूलाई पनि त्‍यही गर्न लाउनेछन्।"},{"number":17,"verse":"“तिमीहरूले आफ्‍ना निम्‍ति ढलौटे मूर्तिहरू नबनाउनू। ( ; ; ; )"},{"number":18,"verse":"“अखमिरी रोटीको चाड़ मान्‍नू। मेरो आज्ञाबमोजिम आबीब महिनाको तोकिएको समयमा सात दिनसम्‍म अखमिरी रोटी खाँदैरहनू। किनभने आबीब महिनामा तिमीहरू मिश्रदेशबाट निक्‍लेर आएका हौ। ( ; ; )"},{"number":19,"verse":"“गर्भ खोल्‍ने सबै मेरा हुन्। तिमीहरूका पशुका सबै भाले, गाईबस्‍तुका र भेड़ाबाख्राका पहिले बियाएका मेरै हुन्। ( )"},{"number":20,"verse":"गधैनीको पहिलो बियाएको बछेड़ालाई पाठो दिएर छुटाउनू। त्‍यसलाई छुटाएनौ भने त्‍यसको घाँटी भाँचिदिनू। आफ्‍ना सबै जेठा छोराहरूलाई केही दिएर छुटाउनू।” ( ) “मेरो सामुन्‍ने कोही पनि रित्तै देखा नपरोस्।"},{"number":21,"verse":"“छ दिनसम्‍म आफ्‍ना कामकाज गर्दैरहनू, तर सातौँ दिनमा चाहिँ विश्राम गर्नू। हलो जोत्‍ने र कटनी गर्ने समयमा पनि विश्राम गर्नू। ( ; ; ; ; ; )"},{"number":22,"verse":"“तिमीहरूले साताहरूको चाड़ पहिले उब्‍जिएको गहूँसाथ मान्‍नू, र वर्षको आखिरमा अन्‍न भित्र्याउने चाड़ पनि मान्‍नू। ( ,; )"},{"number":23,"verse":"वर्षमा तीन पल्‍ट तिमीहरूका सबै पुरुषहरू इस्राएलका परमप्रभु परमेश्‍वरको सामु देखा परून्।"},{"number":24,"verse":"म जाति-जातिहरूलाई तिमीहरूका सामुबाट निकालिदिनेछु, र तिमीहरूको सिमाना बढ़ाइदिनेछु। जब तिमीहरू परमप्रभु आफ्‍ना परमेश्‍वरको सामु वर्षमा तीन पल्‍ट देखा परौला, तब कसैले तिमीहरूका जमिनको लोभ गर्नेछैन।"},{"number":25,"verse":"“मलाई चढ़ाइने बलिको रगत खमिर हालेको केही रोटीसित नचढ़ाउनू, र निस्‍तार-चाड़को बलिमध्‍येको केही पनि बिहानसम्‍म नछोड्नू। ( )"},{"number":26,"verse":"“तिमीहरूको जमिनका अगौटे फलमध्‍येका सबभन्‍दा असल फलचाहिँ परमप्रभु आफ्‍ना परमेश्‍वरको घरमा ल्‍याउनू।” ( ; ) “बाख्राको पाठो त्‍यसको माउको दूधमा नपकाओ।”"},{"number":27,"verse":"तब परमप्रभुले मोशालाई भन्‍नुभयो, “यी कुरा लेख्, किनकि यी नै कुराबमोजिम तँ र इस्राएलसित मैले करार बाँधेको छु।”"},{"number":28,"verse":"मोशा त्‍यहाँ परमप्रभुसित चालीस दिन र चालीस रात रहे। तिनले न त रोटी खाए न पानी पिए। तिनले ती शिला-पाटीहरूमा त्‍यस करारका वचन, अर्थात् ती दश आज्ञाहरू लेखे।"},{"number":29,"verse":"( मोशाको अनुहार उज्‍ज्‍वल भएको) जब मोशा गवाहीका ती दुई शिला-पाटी आफ्‍ना हातमा लिएर सीनै पर्वतबाट ओर्लेर आए, तब परमेश्‍वर तिनीसित कुरा गर्नुभएकोले आफ्‍नो अनुहार चम्‍कँदैछ भन्‍ने कुरो मोशालाई थाहा थिएन। ( )"},{"number":30,"verse":"जब हारून र सारा इस्राएलीहरूले मोशालाई देखे, तब तिनको अनुहार चम्‍केको तिनीहरूले देखे, र तिनको नजिक आउन तिनीहरू डराए।"},{"number":31,"verse":"तर मोशाले तिनीहरूलाई बोलाए, र समुदायका सारा नाइकेहरूसमेत हारून तिनीकहाँ फर्केर आए, अनि मोशाले तिनीहरूसित कुरा गरे।"},{"number":32,"verse":"त्‍यसपछि सारा इस्राएलीहरू पनि नजिक आए, अनि जे परमप्रभुले तिनलाई सीनै पर्वतमा भन्‍नुभएको थियो, ती सबै तिनले तिनीहरूलाई आज्ञाको रूपमा सुनाए।"},{"number":33,"verse":"जब मोशाले तिनीहरूसित कुरा गरिसके, तब तिनले आफ्‍नो अनुहारमा एउटा घुम्‍टो हाले।"},{"number":34,"verse":"तर जब मोशा परमप्रभुको सामुन्‍ने उहाँसित कुरा गर्न जान्‍थे, तब बाहिर ननिस्‍कुञ्‍जेल त्‍यो घुम्‍टो उतार्थे। जे आज्ञा तिनले पाउँथे, त्‍यो तिनले बाहिर आएर इस्राएलीहरूलाई सुनाउँथे।"},{"number":35,"verse":"इस्राएलीहरूले मोशाको अनुहार चम्‍केको देख्‍तथे। तब मोशाले परमप्रभुसित कुरा गर्नलाई भित्र नपसुञ्‍जेल त्‍यो घुम्‍टो आफ्‍नो अनुहारमा फेरि लगाउँथे।"}]}
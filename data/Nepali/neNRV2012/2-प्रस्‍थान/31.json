{"bibleAbbr":"neNRV2012","bookName":"प्रस्‍थान","bookEnglishName":"Exodus","chapterNumber":31,"verses":[{"number":1,"verse":"( बजलेल र ओहोलीआबको नियुक्ति) अनि परमप्रभुले मोशालाई भन्‍नुभयो, ( )"},{"number":2,"verse":"“हेर्, मैले यहूदाका कुलको हूरको नाति, ऊरीको छोरो बजलेललाई चुनेको छु।"},{"number":3,"verse":"मैले त्‍यसलाई परमेश्‍वरका आत्‍माले, र सीप, दक्षता र सबै किसिमका कारीगरीको ज्ञानले परिपूर्ण पारेको छु।"},{"number":4,"verse":"त्‍यसले सुन, चाँदी, काँसाका कलापूर्ण आकार कोर्ने,"},{"number":5,"verse":"र पत्‍थर काट्ने र जड्ने, काठ खोप्‍ने र सबै किसिमका कारीगरीका काम गरोस् भनेर हो।"},{"number":6,"verse":"दानका कुलको अहीसामाकको छोरा ओहोलीआबलाई मैले त्‍यसलाई सहयोग गर्न नियुक्त गरेको छु। जे-जति मैले तँलाई आज्ञा गरेको छु, ती सब बनाउनलाई सबै कारीगरहरूलाई मैले दक्षता दिएको छु:"},{"number":7,"verse":"अर्थात्, भेट हुने पाल, गवाहीको सन्‍दूक र त्‍यसमाथि हुने कृपा-आसन, र पालका अरू सबै सामानहरू—"},{"number":8,"verse":"टेबिल र त्‍यसका सामानहरू, शुद्ध सुनको सामदान र त्‍यसका सबै सामान, र धूपको वेदी,"},{"number":9,"verse":"होमबलिको वेदी र त्‍यसका सबै सामानहरू, धुने बाटा र त्‍यसका खुट्टाहरू—"},{"number":10,"verse":"बुनेका पोशाकहरू, हारून पूजाहारीको निम्‍ति पवित्र पोशाकहरू र त्‍यसका छोराहरूका पूजाहारी पदमा सेवा गर्ने पोशाकहरू,"},{"number":11,"verse":"र पवित्रस्‍थानको निम्‍ति अभिषेक गर्ने तेल र सुगन्‍धित धूप तिनीहरूले बनाऊन्। मैले तँलाई दिएका सबै आज्ञाअनुसार तिनीहरूले गरून्।”"},{"number":12,"verse":"( शबाथ) तब परमप्रभुले मोशालाई भन्‍नुभयो,"},{"number":13,"verse":"“तैंले इस्राएलीहरूलाई यसो पनि भन्‍नू: तिमीहरूले निश्‍चय मेरा शबाथहरू मान्‍नू। तिमीहरू र मेरो बीचमा यो एउटा चिन्‍ह हुनेछ, कि म, परमप्रभु नै, तिमीहरूलाई पवित्र गर्दछु भनी तिमीहरूले थाहा पाओ।”"},{"number":14,"verse":"“‘तिमीहरूले शबाथ मान्‍नू, किनभने तिमीहरूका निम्‍ति त्‍यो पवित्र हो। त्‍यो अपवित्र गर्ने निश्‍चय नै मारिओस्। जस-जसले त्‍यस दिन केही कामकाज गर्ला त्‍यो आफ्‍ना मानिसहरूबाट बहिष्‍कृत हुनेछ।"},{"number":15,"verse":"छ दिनसम्‍म कामकाज गरिओस्, तर सातौँ दिनचाहिँ विश्रामको शबाथ हो, जो परमप्रभुको निम्‍ति पवित्र हो। जस-जसले शबाथमा केही कामकाज गर्ला त्‍यो मारिनैपर्छ। ( ; ; ; ; ; )"},{"number":16,"verse":"इस्राएलीहरूले शबाथ मानून्, र त्‍यो दिन आफ्‍ना सारा पुस्‍ताभरि अविराम करारको रूपमा मान्‍ने गरून्।"},{"number":17,"verse":"म र इस्राएलीहरूका बीचमा त्‍यो सदाको निम्‍ति एउटा चिन्‍ह हुनेछ, किनभने परमप्रभुले छ दिनमा आकाश र पृथ्‍वी बनाउनुभयो, तर सातौँ दिनमा उहाँले काम छोड़ेर विश्राम गर्नुभयो’।” ( )"},{"number":18,"verse":"परमेश्‍वरले मोशासित सीनै पर्वतमा कुरा गरिसक्‍नुभएपछि, उहाँका आफ्‍ना औँलाले लेखेका दुई शिला-पाटीहरू उहाँले तिनलाई दिनुभयो।"}]}
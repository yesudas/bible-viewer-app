{"bibleAbbr":"neNRV2012","bookName":"प्रस्‍थान","bookEnglishName":"Exodus","chapterNumber":40,"verses":[{"number":1,"verse":"( पवित्रस्थानको स्थापन) तब परमप्रभुले मोशालाई भन्‍नुभयो,"},{"number":2,"verse":"“पहिलो महिनाको पहिलो दिन भेट हुने पाल, अर्थात् पवित्र वासस्‍थान खड़ा गर्नू।"},{"number":3,"verse":"त्‍यसमा गवाहीको सन्‍दूक राखेर त्‍यसलाई पर्दाले छेक्‍नू।"},{"number":4,"verse":"टेबिल भित्र ल्‍याएर त्‍यसमाथि हुने थोकहरू सजाउनू, र सामदान भित्र ल्‍याएर त्‍यसमा दियाहरू मिलाउनू।"},{"number":5,"verse":"गवाहीको सन्‍दूकको सामुन्‍ने सुनको धूप-वेदी राख्‍नू, र पवित्र वासस्‍थानको ढोकाको पर्दा लाउनू।"},{"number":6,"verse":"“भेट हुने पाल, अर्थात् पवित्र वासस्‍थानको ढोकाको सामु होमबलिको वेदी राख्‍नू।"},{"number":7,"verse":"त्‍यसपछि भेट हुने पाल र वेदीको बीचमा बाटा राखेर त्‍यसमा पानी हाल्‍नू।"},{"number":8,"verse":"अनि चोकको घेरा वरिपरि खड़ा गर्नू, र चोकको ढोकाको पर्दा टाँग्‍नू।"},{"number":9,"verse":"“अभिषेक गर्ने तेल लिएर पवित्र वासस्‍थान र त्‍यसमा भएका सबै थोकलाई अभिषेक गर्नू र त्‍यसलाई र त्‍यसका सबै सामान पवित्र गर्नू, अनि त्‍यो पवित्र हुनेछ।"},{"number":10,"verse":"तब होमबलिको वेदी त्‍यसको सबै सामानसमेत अभिषेक गरेर त्‍यसलाई पवित्र गर्नू, र त्‍यो अति पवित्र हुनेछ।"},{"number":11,"verse":"बाटा र त्‍यसका खुट्टा अभिषेक गरेर पवित्र गर्नू।"},{"number":12,"verse":"“त्‍यसपछि हारून र त्‍यसका छोराहरूलाई भेट हुने पालको ढोकामा ल्‍याएर तिनीहरूलाई पानीले नुहाउनू।"},{"number":13,"verse":"अनि हारूनलाई पवित्र पोशाक पहिराएर त्‍यसलाई अभिषेक गर्नू, र त्‍यसले पूजाहारी पदमा मेरो सेवा गरोस् भनेर त्‍यसलाई पवित्र गर्नू।"},{"number":14,"verse":"त्‍यसका छोराहरूलाई ल्‍याएर तिनीहरूलाई लबेदा पहिराउनू।"},{"number":15,"verse":"तैंले तिनीहरूको बुबालाई अभिषेक गरेझैँ तिनीहरूलाई पनि अभिषेक गर्नू, र तिनीहरूले पूजाहारी पदमा मेरो सेवा गरून्। तिनीहरूको अभिषेकचाहिँ एक अनन्‍त पूजाहारीगिरीको रूपमा तिनीहरूका सम्‍पूर्ण पुस्‍ताभरि हुनेछ।”"},{"number":16,"verse":"तब मोशाले त्‍यसै नै गरे। परमप्रभुले दिनुभएको सबै आज्ञाबमोजिम तिनले गरे।"},{"number":17,"verse":"यसरी दोस्रो वर्षको पहिलो महिनाको पहिलो दिन पवित्र वासस्‍थान खड़ा गरियो।"},{"number":18,"verse":"मोशाले पवित्र वासस्‍थान खड़ा गरे, र त्‍यसका आधारहरू राखेर त्‍यसका फल्‍याकहरू ठाड़ो राखी तिनीहरूमा बार लगाई त्‍यसका खम्‍बाहरू खड़ा गरे।"},{"number":19,"verse":"त्‍यसपछि तिनले पवित्र वासस्‍थानमाथि पाल फिँजाएर पालमाथि छत लगाए, जस्‍तो परमप्रभुले तिनलाई आज्ञा गर्नुभएको थियो।"},{"number":20,"verse":"अनि तिनले गवाही-पाटी ल्‍याई सन्‍दूकभित्र राखेर डन्‍डाहरू सन्‍दूकमा हाले, र कृपा-आसन सन्‍दूकमाथि राखे।"},{"number":21,"verse":"तब तिनले सन्‍दूक पवित्र वासस्‍थानभित्र ल्‍याए, र छेक्‍ने पर्दा टाँगेर गवाहीको सन्‍दूक छेके, जस्‍तो परमप्रभुले तिनलाई आज्ञा गर्नुभएको थियो।"},{"number":22,"verse":"अनि मोशाले भेट हुने पालमा पवित्र वासस्‍थानको उत्तरतर्फ पर्दाको बाहिरपट्टि टेबिल राखे।"},{"number":23,"verse":"त्‍यसपछि तिनले त्‍यसमाथि परमप्रभुको सामुन्‍ने रोटी सजाएर राखे, जस्‍तो परमप्रभुले तिनलाई आज्ञा गर्नुभएको थियो।"},{"number":24,"verse":"तिनले भेट हुने पालमा टेबिलको सामु पवित्र वासस्‍थानको दक्षिणतिर सामदान राखे।"},{"number":25,"verse":"तिनले परमप्रभुको सामुन्‍ने दियाहरू मिलाए, जस्‍तो परमप्रभुले तिनलाई आज्ञा गर्नुभएको थियो।"},{"number":26,"verse":"मोशाले भेट हुने पालमा पर्दाको सामु सुनको वेदी राखे।"},{"number":27,"verse":"तिनले त्‍यसमा सुगन्‍धित धूप बाले, जस्‍तो परमप्रभुले तिनलाई आज्ञा गर्नुभएको थियो।"},{"number":28,"verse":"अनि तिनले पवित्र वासस्‍थानको ढोकामा पर्दा टाँगे।"},{"number":29,"verse":"तब तिनले भेट हुने पाल, अर्थात् पवित्र वासस्‍थानको ढोकामा होमबलिको वेदी राखेर त्‍यसमा होमबलि र अन्‍नबलि चढ़ाए, जस्‍तो परमप्रभुले तिनलाई आज्ञा गर्नुभएको थियो।"},{"number":30,"verse":"तिनले भेट हुने पाल र वेदीको बीचमा बाटा राखेर धुनलाई पानी हाले।"},{"number":31,"verse":"मोशा, हारून र तिनका छोराहरूले त्‍यसमा आ-आफ्‍ना हात-खुट्टा धोए।"},{"number":32,"verse":"तिनीहरू भेट हुने पालमा पस्‍दा अथवा वेदीमा जाँदा तिनीहरूले हात-खुट्टा धुने गर्थे, जस्‍तो परमप्रभुले मोशालाई आज्ञा गर्नुभएको थियो।"},{"number":33,"verse":"तब मोशाले पवित्र वासस्‍थान र वेदीका चारैतिर चोकको घेरा खड़ा गरे, र चोकको ढोकाको पर्दा टाँगे। यसरी मोशाले काम समाप्‍त गरे।"},{"number":34,"verse":"( परमप्रभुको महिमा) तब भेट हुने पाल बादलले छोप्‍यो, र परमप्रभुको महिमाले पवित्र वासस्‍थान भरियो। ( ; ; ; ) ( )"},{"number":35,"verse":"अनि मोशा भेट हुने पालमा पस्‍न सकेनन्, किनकि त्‍यो बादल त्‍यसमा बसिरह्यो, र परमप्रभुको महिमाले पवित्र वासस्‍थान भरियो।"},{"number":36,"verse":"आफ्‍ना सबै यात्राहरूमा, जब त्‍यो बादल पवित्र वासस्‍थानबाट माथि उठ्थ्‍यो, तब इस्राएलीहरू अगि बढ्थे।"},{"number":37,"verse":"तर त्‍यो बादल माथि उठेन भने, जुन दिनसम्‍म त्‍यो माथि उठ्दैनथ्‍यो तिनीहरू हिँड्दैनथे।"},{"number":38,"verse":"तसर्थ सबै इस्राएलीहरूका घरानाअगि र तिनीहरूका सबै यात्राभरि दिउँसो परमप्रभुको बादल पवित्र वासस्‍थानमा हुन्‍थ्‍यो, र रातीचाहिँ बादलमा आगो हुन्‍थ्‍यो।"}]}
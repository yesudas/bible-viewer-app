{"bibleAbbr":"neNRV2012","bookName":"प्रस्‍थान","bookEnglishName":"Exodus","chapterNumber":37,"verses":[{"number":1,"verse":"( गवाहीको सन्दूक) बजलेलले बबुल काठको सन्‍दूक बनाए। त्‍यसको लमाइ दुई हात आधा, चौड़ाइ एक हात आधा र उचाइ एक हात आधाको थियो। ( )"},{"number":2,"verse":"तिनले त्‍यसको भित्र र बाहिर निखुर सुनले मोहोरे, र त्‍यसको वरिपरि सुनको बिट बनाए।"},{"number":3,"verse":"तिनले त्‍यसको निम्‍ति सुनका चार वटा मुन्‍द्रा ढाले, र ती त्‍यसका चार खुट्टामा लगाए— दुई वटा मुन्‍द्रा एकातिर र दुई वटा मुन्‍द्रा अर्कोतिर।"},{"number":4,"verse":"तब तिनले बबुल काठका डन्‍डाहरू बनाएर ती सुनले मोहोरे।"},{"number":5,"verse":"तिनले ती डन्‍डाहरू सन्‍दूकका दुवैतिर भएका मुन्‍द्राहरूमा त्‍यो बोक्‍नका निम्‍ति हाले।"},{"number":6,"verse":"तिनले निखुर सुनको एउटा कृपा-आसन बनाए। त्‍यसको लमाइ दुई हात आधा र चौड़ाइ एक हात आधाको थियो।"},{"number":7,"verse":"पिटेको सुनका दुई वटा करूबहरू तिनले बनाए। ती तिनले कृपा-आसनका दुवै किनारमा बनाए—"},{"number":8,"verse":"एउटा करूब एक किनारमा र अर्को करूब अर्को किनारमा। ती दुई करूबहरू र कृपा-आसन एउटै टुक्रा सुनबाट त्‍यसका दुवै किनारमा बनाए।"},{"number":9,"verse":"ती करूबहरूले आ-आफ्‍ना पखेटा माथितिर फिँजाएर पखेटाले कृपा-आसनमाथि छाया पारेका थिए। तिनीहरूका मुखचाहिँ आमनेसामने कृपा-आसनतिर फर्केका थिए।"},{"number":10,"verse":"( टेबिल) तिनले बबुल काठको टेबिल बनाए। त्‍यसको लमाइ दुई हात, चौड़ाइ एक हात र उचाइ एक हात आधाको थियो। ( )"},{"number":11,"verse":"तिनले त्‍यो निखुर सुनले मोहोरे, र त्‍यसका चारैतिर सुनको बिट लगाए।"},{"number":12,"verse":"तिनले त्‍यसका चारैतिर चार अङ्गुल चौड़ा भएको एउटा घेरो बनाए, र घेरोका चारैतिर सुनको बिट लगाए।"},{"number":13,"verse":"टेबिलको निम्‍ति तिनले सुनका चार वटा मुन्‍द्रा ढालेर बनाए, र ती मुन्‍द्राहरू त्‍यसका चार खुट्टा भएका चारै कुनामा लगाए।"},{"number":14,"verse":"ती मुन्‍द्राहरू टेबिल बोक्‍ने डन्‍डाहरूका निम्‍ति ठाउँ हुनलाई घेरेको छेवैमा थिए।"},{"number":15,"verse":"तिनले टेबिल बोक्‍नलाई ती डन्‍डाहरू बबुल काठका बनाएर तिनलाई सुनले मोहोरे।"},{"number":16,"verse":"तिनले टेबिलका सामानहरू, अर्थात् थालहरू, धूपदानहरू, कचौराहरू र अर्घ खन्‍याउनका निम्‍ति करुवाहरू सबै निखुर सुनका बनाए।"},{"number":17,"verse":"( सामदान) तिनले निखुर सुनलाई पिटेर सामदान बनाए। त्‍यसका आधार, डन्‍डा, फूलजस्‍ता कचौरा, कोपिला र फूलहरू सबै त्‍यही एउटै टुक्राबाट थिए। ( )"},{"number":18,"verse":"त्‍यसका छ वटा हाँगा बाहिरतिर निस्‍केका थिए— तीन वटा हाँगा सामदानको एकातिर र तीन वटा हाँगा अर्कोतिर।"},{"number":19,"verse":"एउटा हाँगामा हाड़े-बदामका फूलजस्‍ता तीन कचौरा, र साथै कोपिला र फूलहरू थिए। अर्को हाँगामा पनि तीन वटा कचौराहरू थिए। सामदानबाट निस्‍केका ती छ वटा हाँगा एउटै किसिमका थिए।"},{"number":20,"verse":"सामदानमा हाड़े-बदामका फूलजस्‍ता चार वटा कचौरा, आफ्‍ना-आफ्‍नै कोपिला र फूलसमेत थिए।"},{"number":21,"verse":"सामदानबाट निस्‍केका छ वटा हाँगामध्‍ये पहिलो जोड़ी हाँगामुनि एउटा कोपिलो, दोस्रो जोड़ी हाँगामुनि दोस्रो कोपिलो, र तेस्रो जोड़ी हाँगामुनि तेस्रो कोपिलो थिए।"},{"number":22,"verse":"सामदान, त्‍यसका कोपिला र हाँगाहरू निखुर सुनको एउटै टुक्राबाट ढालिएका थिए।"},{"number":23,"verse":"तिनले त्‍यसका सात वटा दियाहरू र त्‍यसका सलेदोका चिम्‍टा र त्‍यसका मोसोदानी निखुर सुनका बनाए।"},{"number":24,"verse":"तिनले सामदान र त्‍यसका सबै पात्रहरू एक तोड़ा ( एक तोडा करीब ३४ किलोग्राम थियो।) निखुर सुनका बनाए।"},{"number":25,"verse":"( धूपको वेदी) तिनले बबुल काठको धूप-वेदी बनाए। त्‍यसको लमाइ एक हात र चौड़ाइ एक हातको थियो। त्‍यो वर्गाकार थियो, र त्‍यसको उचाइ दुई हातको थियो। त्‍यसका सीङहरू त्‍यही एउटै टुक्रा काठकै थिए। ( )"},{"number":26,"verse":"तिनले त्‍यसका माथिल्‍लो र चारैतिरका पाटाहरू त्‍यसका सीङहरूसमेत निखुर सुनले मोहोरे, र त्‍यसको निम्‍ति वरिपरि सुनको एउटा बिट बनाए।"},{"number":27,"verse":"त्‍यो बोक्‍ने डन्‍डाहरूका निम्‍ति घर हुनलाई तिनले त्‍यसको बिटमुनि वेदीका दुवै पाटामा सुनका दुई वटा मुन्‍द्रा बनाएर त्‍यसका दुईतिर लगाए।"},{"number":28,"verse":"डन्‍डाहरू बबुल काठका बनाएर ती तिनले सुनले मोहोरे।"},{"number":29,"verse":"तिनले अभिषेक गर्ने पवित्र तेल र अत्तर बनाउनेले जस्‍तै सुगन्‍धित शुद्ध धूप बनाए। ( )"}]}
{"bibleAbbr":"neNRV2012","bookName":"प्रस्‍थान","bookEnglishName":"Exodus","chapterNumber":25,"verses":[{"number":1,"verse":"( पवित्रस्थानको निम्ति भेटीहरू) परमप्रभुले मोशालाई भन्‍नुभयो, ( )"},{"number":2,"verse":"इस्राएलीहरूलाई भन्, कि तिनीहरूले मेरो निम्‍ति भेटी ल्‍याऊन्। हरेकले आफ्‍नो मनको राजीखुशीअनुसार चढ़ाएको भेटी तैंले मेरो निम्‍ति ग्रहण गर्।"},{"number":3,"verse":"तिनीहरूबाट लिने भेटीचाहिँ यी नै हुन्‍छन्: सुन, चाँदी, काँसो,"},{"number":4,"verse":"नीलो, बैजनी, रातो धागो र मलमलको कपड़ा, बाख्राका भुत्‍ला,"},{"number":5,"verse":"रातो रङ्गले रङ्गाएका भेड़ाका छालाहरू, सीलका छालाहरू, बबुलका काठ,"},{"number":6,"verse":"बत्तीको निम्‍ति भद्राक्षको तेल, अभिषेक गर्ने तेल र सुगन्‍धित धूपको निम्‍ति मसला,"},{"number":7,"verse":"एपोद र छाती-पातामा जड्नका निम्‍ति आनिक्‍स र अरू किसिमका रत्‍नहरू।"},{"number":8,"verse":"म तिनीहरूका मध्‍यमा बस्‍नलाई तिनीहरूले मेरो लागि एउटा पवित्रस्‍थान बनाऊन्।"},{"number":9,"verse":"मैले तँलाई देखाउने नमूनाबमोजिम पवित्र वासस्‍थान र त्‍यसका सबै सामानहरू तैंले बनाउनू।"},{"number":10,"verse":"( गवाहीको सन्‍दूक) “तिनीहरूले बबुल काठको एउटा सन्‍दूक बनाऊन्। त्‍यसको लमाइ दुई हात आधा, चौड़ाइ एक हात आधा र उचाइ एक हात आधाको होस्। ( )"},{"number":11,"verse":"तैंले त्‍यसलाई निखुर सुनले मोहोर्नू। भित्र, बाहिर तैंले त्‍यसलाई मोहोर्नू। त्‍यसको चारैतिर सुनको बिट बनाउनू।"},{"number":12,"verse":"त्‍यसको निम्‍ति सुनका चार वटा मुन्‍द्रा ढालेर त्‍यसका चार खुट्टामा लगाउनू— दुई वटा मुन्‍द्रा एकापट्टि र दुई वटा मुन्‍द्रा अर्कोपट्टि होऊन्।"},{"number":13,"verse":"तब तैंले बबुल काठका डन्‍डाहरू बनाएर ती सुनले मोहोर्नू।"},{"number":14,"verse":"ती डन्‍डाहरू सन्‍दूकका दुवैतिर भएका मुन्‍द्राहरूमा सन्‍दूक बोक्‍नलाई हाल्‍नू।"},{"number":15,"verse":"ती डन्‍डाहरू सन्‍दूकका मुन्‍द्राहरूमै रहनुपर्छ, ती त्‍यहाँबाट ननिकाल्‍नू।"},{"number":16,"verse":"तब त्‍यस सन्‍दूकभित्र गवाही-पाटी राख्‍नू, जो म तँलाई दिनेछु।"},{"number":17,"verse":"“अनि तैंले निखुर सुनको एउटा कृपा-आसन बनाउनू। त्‍यसको लमाइ दुई हात आधा र चौड़ाइ एक हात आधाको होस्। ( )"},{"number":18,"verse":"पिटेको सुनका दुई वटा करूबहरू कृपा-आसनका दुवै किनारमा होऊन्—"},{"number":19,"verse":"एउटा करूब एक किनारमा र अर्को करूब अर्को किनारमा। ती दुई करूबहरू र कृपा-आसन एउटै टुक्रा सुनबाट त्‍यसका दुई किनारमा बनाउनू।"},{"number":20,"verse":"ती करूबहरूले आ-आफ्‍ना पखेटा मास्‍तिर फैलाएका र कृपा-आसनलाई आफ्‍ना पखेटाले ढाकेको हुनुपर्छ। तिनीहरूका मुख आमनेसामने कृपा-आसनतिर फर्केका हुनुपर्छ।"},{"number":21,"verse":"त्‍यो कृपा-आसनलाई सन्‍दूकको माथि राख्‍नू, अनि सन्‍दूकभित्र गवाही-पाटी राख्‍नू, जो म तँलाई दिनेछु।"},{"number":22,"verse":"त्‍यहीँ म तँसित भेट गर्नेछु, अनि कृपा-आसनमाथि, गवाही-पाटीको सन्‍दूकमाथि हुने ती दुई करूबहरूका बीचबाट इस्राएलीहरूका निम्‍ति सबै आज्ञाहरू म तँलाई दिनेछु।”"},{"number":23,"verse":"( टेबिल) “तैंले बबुल काठको एउटा टेबिल बनाउनू। त्‍यसको लमाइ दुई हात, चौड़ाइ एक हात र उचाइ एक हात आधाको होस्। ( )"},{"number":24,"verse":"त्‍यसलाई निखुर सुनले मोहोर्नू, र त्‍यसका चारैतिर सुनको बिट लगाउनू।"},{"number":25,"verse":"त्‍यसका चारैतिर चार अङ्गुल चौड़ा भएको एउटा घेरो बनाउनू, र घेरोका चारैतिर सुनको बिट लगाउनू।"},{"number":26,"verse":"टेबिलका निम्‍ति सुनका चार वटा मुन्‍द्रा बनाउनू, र ती मुन्‍द्राहरू त्‍यसका चार खुट्टा भएका चारै कुनामा लगाउनू।"},{"number":27,"verse":"टेबिल बोक्‍ने डन्‍डाहरूका निम्‍ति ठाउँ हुनलाई ती मुन्‍द्राहरू घेरोको छेवैमा होऊन्।"},{"number":28,"verse":"ती डन्‍डाहरू बबुल काठका होऊन्। तिनलाई सुनले मोहोर्नू, र तिनैले टेबिल बोकिओस्।"},{"number":29,"verse":"तैंले टेबिलका निम्‍ति निखुर सुनका थालहरू, धूपदानहरू, र अर्घ खन्‍याउनका निम्‍ति करुवा र कचौराहरू बनाउनू।"},{"number":30,"verse":"टेबिलमा मेरो अगि सधैँ उपस्‍थितिको रोटी राख्‍नू। ( )"},{"number":31,"verse":"( सामदान) “तैंले निखुर सुनको एउटा सामदान पिटेर बनाउनू। त्‍यसका आधार, डन्‍डा, फूलजस्‍ता कचौरा, कोपिला र फूलहरू सबै त्‍यही एउटै टुक्राबाट बनाउनू। ( )"},{"number":32,"verse":"त्‍यसका छ वटा हाँगा बाहिरतिर निस्‍केका होऊन्— तीन वटा हाँगा सामदानको एकापट्टि र तीन वटा हाँगा अर्कोपट्टि।"},{"number":33,"verse":"एउटा हाँगामा हाड़े-बदामका फूलजस्‍ता तीन कचौरा, र साथै कोपिला र फूलहरू होऊन्। अर्को हाँगामा पनि तीन वटा। सामदानबाट निस्‍केका ती छ वटै हाँगामा यस्‍तै होऊन्।"},{"number":34,"verse":"साथै, सामदानमा हाड़े-बदामका फूलजस्‍ता चार वटा कचौरा, आ-आफ्‍नै कोपिला र फूलसमेत होऊन्।"},{"number":35,"verse":"सामदानबाट निस्‍केको पहिलो जोड़ी हाँगामुनि एउटा कोपिलो, दोस्रो जोड़ीमुनि दोस्रो कोपिलो, तेस्रो जोड़ीमुनि तेस्रो— छ वटै हाँगाहरूमध्‍येका दुई-दुई वटा हाँगामुनि एक-एक वटा कोपिला होस्।"},{"number":36,"verse":"सामदान, त्‍यसका कोपिला र हाँगाहरू एउटै टुक्रा पिटेको निखुर सुनको होस्।"},{"number":37,"verse":"त्‍यसका सात वटा दियाहरू बनाउनू। ती दियाहरू सामदानको अगाड़ि उज्‍यालो पार्नलाई बालिराख्‍नू।"},{"number":38,"verse":"त्‍यसका सलेदाका चिम्‍टा र त्‍यसका मोसोदानी निखुर सुनका होऊन्।"},{"number":39,"verse":"सामदान र यी सबै पात्रहरू एक तोड़ा ( एक तोडा करीब ३४ किलोग्राम थियो।) निखुर सुनका बनिऊन्।"},{"number":40,"verse":"पर्वतमा तँलाई देखाएको नमूनाबमोजिम तैंले होश गरी ती बनाउनू। ( ; )"}]}
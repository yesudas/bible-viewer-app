{"bibleAbbr":"neNRV2012","bookName":"प्रस्‍थान","bookEnglishName":"Exodus","chapterNumber":27,"verses":[{"number":1,"verse":"( होमबलिको वेदी) “तैंले बबुल काठको पाँच हात लामो र पाँच हात चौड़ा भएको एउटा वर्गाकार वेदी बनाउनू। त्‍यसको उचाइ तीन हातको होस्। ( )"},{"number":2,"verse":"त्‍यसका चारै कुनामा एउटा-एउटा सीङ बनाउनू। वेदी र त्‍यसका सीङ त्‍यही एउटै टुक्राले बनाइएका होऊन्। वेदीलाई काँसाले मोहोर्नू।"},{"number":3,"verse":"त्‍यसका खरानी उठाउनका निम्‍ति भाँड़ाहरू, र बेल्‍चाहरू, छर्कने बाटाहरू, मासु उठाउने काँटाहरू र आगो राख्‍ने पात्रहरू बनाउनू— त्‍यसका सबै पात्रहरू काँसाका होऊन्।"},{"number":4,"verse":"त्‍यसको निम्‍ति काँसाका जालीको एउटा झिँजा बनाउनू, र जालीमाथि त्‍यसका चारै कुनामा काँसाका चार वटा मुन्‍द्रा लगाउनू।"},{"number":5,"verse":"तैंले योचाहिँ वेदीको मुन्‍तिर चारैपट्टिको बिटमुनि राख्‍नू, र जाली वेदीको बीचसम्‍म पुगोस्।"},{"number":6,"verse":"वेदीको निम्‍ति बबुल काठका डन्‍डाहरू बनाउनू। ती काँसाले मोहोर्नू।"},{"number":7,"verse":"त्‍यसका डन्‍डाहरू मुन्‍द्रामा हाल्‍नू, र त्‍यो उठाउँदा ती डन्‍डा वेदीका दुवैतिर होऊन्।"},{"number":8,"verse":"वेदी तैंले फल्‍याकसितै खोक्रो बनाउनू। तँलाई पर्वतमा देखाएबमोजिम त्‍यो बनाइओस्।”"},{"number":9,"verse":"( पवित्र वासस्‍थानको चोक) “तैंले पवित्र वासस्‍थानको निम्‍ति चोक बनाउनू। त्‍यसको दक्षिण भागको लमाइ एक सय हातको होस्, र त्‍यसको निम्‍ति मसिनो गरी बाटेको सूती कपड़ाका पर्दाहरू बनाउनू। ( )"},{"number":10,"verse":"तिनका खम्‍बाहरू बीस वटा र तिनका आधारहरू पनि बीस वटै काँसाका होऊन्। खम्‍बाका अङ्कुसेहरू र तिनका फित्ताहरूचाहिँ चाँदीका होऊन्।"},{"number":11,"verse":"त्‍यसै गरी उत्तरका भागको निम्‍ति पनि सय हात लामा पर्दाहरू होऊन्, र तिनका खम्‍बाहरू बीस वटा र तिनका आधारहरू पनि बीस वटै होऊन्, सबै काँसाका। तर खम्‍बाहरूका अङ्कुसे र फित्ताहरूचाहिँ चाँदीका होऊन्।”"},{"number":12,"verse":"“चोकका पश्‍चिमतिरको चौड़ाइको निम्‍ति पचास हातका पर्दाहरू होऊन्। तिनका खम्‍बाहरू दश वटा र आधारहरू दश वटै होऊन्।"},{"number":13,"verse":"चोकको सूर्योदय हुने वा पूर्वतिरको चौड़ाइ पचास हातको होस्।"},{"number":14,"verse":"मूल ढोकाको एकतर्फको निम्‍ति पन्‍ध्र हातका पर्दाहरू होऊन्। तिनका खम्‍बाहरू तीन वटा र आधारहरू पनि तीन वटै होऊन्।"},{"number":15,"verse":"अर्को तर्फको निम्‍ति पन्‍ध्र हातका पर्दाहरू होऊन्। तिनका खम्‍बाहरू तीन वटा र आधारहरू पनि तीन वटै होऊन्।”"},{"number":16,"verse":"“चोकको ढोकाको निम्‍ति नीलो, बैजनी, रातो धागो र मसिनो गरी बाटेको सूती कपड़ाको बीस हातको पर्दा होस्। त्‍यसमा बुट्टा हाल्‍नेको काम होस्। त्‍यसका खम्‍बाहरू चार वटा र आधारहरू पनि चार वटै होऊन्।"},{"number":17,"verse":"चोकका चारैतिरका सबै खम्‍बाहरूका फित्ता र अङ्कुसेहरू चाँदीका होऊन्। तिनका आधारहरूचाहिँ काँसाका होऊन्।"},{"number":18,"verse":"चोकको लमाइ एक सय हातको र त्‍यसको चौड़ाइ पचास हातको होस्। त्‍यसका पर्दाहरूको उचाइ पाँच हातको होस्। ती मसिनो गरी बाटेको सूती कपड़ाका होऊन्, र तिनका आधारहरूचाहिँ काँसाका होऊन्।"},{"number":19,"verse":"पवित्र वासस्‍थानका सबै सेवाका सारा सामानहरू र त्‍यसका र चोकका सबै कीलाहरू काँसाका होऊन्।”"},{"number":20,"verse":"( सामदानको लागि तेल) “तैंले इस्राएलीहरूलाई आज्ञा दिनू, कि तिनीहरूले प्रकाशको निम्‍ति कुटेका भद्राक्षको शुद्ध तेल ल्‍याऊन्, र दियाहरू निरन्‍तर बलिरहून्। ( )"},{"number":21,"verse":"भेट हुने पालमा गवाही-पाटीको सामु भएको पर्दाबाहिर हारून र त्‍यसका छोराहरूले ती दियाहरू साँझदेखि बिहानसम्‍म परमप्रभुको सामुन्‍ने बालिरहने गरून्। इस्राएलीहरूका निम्‍ति तिनका पुस्‍तौँसम्‍मलाई यो अनन्‍तको विधि होस्।”"}]}
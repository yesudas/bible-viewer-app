{"bibleAbbr":"neNRV2012","bookName":"जकरिया","bookEnglishName":"Zechariah","chapterNumber":3,"verses":[{"number":1,"verse":"( प्रधानपूजाहारीको निम्ति सफा लुगा) तब उहाँले प्रधान पूजाहारी यहोशूलाई परमप्रभुका दूतको सामुन्‍ने उभिरहेका र शैतान ( “शैतान” को अर्थ “दोष लाउने” हो।) तिनको विरोध गर्नलाई तिनको दाहिने हाततिर उभिरहेको मलाई देखाउनुभयो। ( ; )"},{"number":2,"verse":"परमप्रभुले शैतानलाई भन्‍नुभयो “ए शैतान, परमप्रभुले तँलाई हकारून्। यरूशलेमलाई चुन्‍नुहुने परमप्रभुले तँलाई हकारून्! के यो मानिस आगोबाट निकालिएको अगुल्‍टो होइन र?” ( )"},{"number":3,"verse":"अब यहोशूचाहिँ स्‍वर्गदूतको अगि फोहोर लुगा लगाएर उभेका थिए।"},{"number":4,"verse":"तब ती स्‍वर्गदूतले आफ्‍नो सामुन्‍ने उभिरहनेहरूलाई भने, “त्‍यसको फोहोर लुगाहरू फुकालिदेओ।” तब तिनले यहोशूलाई भने, “हेर, मैले तिम्रा पाप दूर गरिदिएँ, र म तिमीलाई दामी-दामी लुगा लगाइदिनेछु।”"},{"number":5,"verse":"तब मैले भनें, “तिनको शिरमा एउटा सफा फेटा लगाइदेऊ।” यसैले तिनीहरूले तिनलाई एउटा सफा फेटा र लुगा लगाइदिए, र परमप्रभुका स्‍वर्गदूत नजिक उभिरहेका थिए।"},{"number":6,"verse":"तब परमप्रभुका स्‍वर्गदूतले यहोशूलाई यो कड़ा आज्ञा दिए:"},{"number":7,"verse":"“सर्वशक्तिमान् परमप्रभु यसो भन्‍नुहुन्‍छ, ‘यदि तँ मेरो मार्गमा हिँड़िस् र तैंले मेरा आज्ञा पालन गरिस् भने, तँ मेरो घरको जिम्‍मेवार र मेरो मन्‍दिरको हेरचाह गर्ने हुनेछस्, र यी यहाँ उभिरहनेहरूका बीचमा म तँलाई एउटा स्‍थान दिनेछु।"},{"number":8,"verse":"“‘हे यहोशू प्रधान पूजाहारी र तेरो सामुन्‍ने बस्‍ने तेरा साथीहरू, जो पछि हुने कुराका चिन्हजस्‍ता छन्। यी कुरा सुन। हेर्, म मेरो दास, अर्थात् हाँगालाई ल्‍याउनेछु। ( ; ; )"},{"number":9,"verse":"यहोशूको सामु राखिएको ढुङ्गालाई हेर्। त्‍यसमा सात वटा आँखा छन्, र म त्‍यसमा लेखोट खोप्‍नेछु, र एकै दिनमा यस देशको पाप हटाउनेछु,’ सर्वशक्तिमान् परमप्रभु भन्‍नुहुन्‍छ।"},{"number":10,"verse":"“‘त्‍यस दिन तिमीहरू हरेकले आफ्‍नो छिमेकीलाई दाखको बोटमुनि र नेभाराको बोटमुनि बस्‍न निम्‍तो दिनेछौ,” सर्वशक्तिमान् परमप्रभु भन्‍नुहुन्‍छ। ( )"}]}
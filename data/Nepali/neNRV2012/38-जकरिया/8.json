{"bibleAbbr":"neNRV2012","bookName":"जकरिया","bookEnglishName":"Zechariah","chapterNumber":8,"verses":[{"number":1,"verse":"( परमप्रभुको यरूशलेमलाई आशिष् दिने प्रतिज्ञा) फेरि सर्वशक्तिमान् परमप्रभुको यो वचन मकहाँ आयो।"},{"number":2,"verse":"सर्वशक्तिमान् परमप्रभु यसो भन्‍नुहुन्‍छ, “सियोनको निम्‍ति म साह्रै डाही भएको छु। म त्‍यसको निम्‍ति डाहले जलिरहेको छु।”"},{"number":3,"verse":"परमप्रभु यसो भन्‍नुहुन्‍छ, “म फर्केर सियोनमा आउनेछु, र यरूशलेममा वास गर्नेछु। तब यरूशलेम ‘सत्‍यको सहर’ भनिनेछ, र सर्वशक्तिमान् परमप्रभुको पर्वतचाहिँ ‘पवित्र पर्वत’ भनिनेछ।”"},{"number":4,"verse":"परमप्रभु यसो भन्‍नुहुन्‍छ, “यरूशलेमका गल्‍लीहरूमा फेरि पूरा उमेर पुगेका पुरुष र स्‍त्रीहरू आफ्‍नो उमेरको कारण हातमा लहुरो टेकेर बस्‍नेछन्।"},{"number":5,"verse":"सहरका गल्‍लीहरूचाहिँ खेल्‍ने केटाकेटीहरूले भरिएका हुनेछन्।”"},{"number":6,"verse":"सर्वशक्तिमान् परमप्रभु यसो भन्‍नुहुन्‍छ, “त्‍यस बेला यी मानिसहरूमध्‍येबाट बचेकाहरूलाई त्‍यो कुरा अचम्‍मको लाग्‍ला, तर के त्‍यो मेरो नजरमा पनि अचम्‍मको होला त?” सर्वशक्तिमान् परमप्रभु भन्‍नुहुन्‍छ।"},{"number":7,"verse":"सर्वशक्तिमान् परमप्रभु यसो भन्‍नुहुन्‍छ, “हेर, म मेरो प्रजालाई पूर्वको देश र पश्‍चिमको देशदेखि बचाउनेछु।"},{"number":8,"verse":"म तिनीहरूलाई यरूशलेममा बस्‍नलाई ल्‍याउनेछु। तिनीहरू मेरा प्रजा हुनेछन्, र म तिनीहरूका परमेश्‍वर भएर तिनीहरूप्रति विश्‍वासी र धार्मिक हुनेछु।”"},{"number":9,"verse":"सर्वशक्तिमान् परमप्रभु यसो भन्‍नुहुन्‍छ, “तिमीहरू, जसले अहिले ती अगमवक्ताहरूद्वारा भनेका वचनहरू सुन्‍दछौ, जो सर्वशक्तिमान् परमप्रभुका भवनको जग बसाल्‍दा त्‍यहाँ थिए, तिमीहरूका हातहरू बलिया होऊन् कि मन्‍दिरको निर्माण हुन सकोस्।"},{"number":10,"verse":"त्‍यस समयभन्‍दा अघि मानिस र पशुको निम्‍ति ज्‍याला थिएन। शत्रुको कारण कुनै मानिस सुरक्षासहित आफ्‍नो काममा जान सक्‍दैनथे, किनकि मैले सबै मानिसहरूलाई आफ्‍नो छिमेकीको विरुद्धमा खड़ा गरेको थिएँ।"},{"number":11,"verse":"तर अब म यस प्रजाका बाँकी रहेकाहरूमाथि अघिका दिनमा जस्‍तै गर्नेछैनँ,” सर्वशक्तिमान् परमप्रभु भन्‍नुहुन्‍छ।"},{"number":12,"verse":"“बीउ राम्ररी उब्‍जनेछ, दाखको बोटले फल दिनेछ, जमिनले त्‍यसको अन्‍न उब्‍जाउनेछ, र आकाशले शीत झार्नेछ। म यस प्रजाको बाँकी रहेका मानिसहरू यी सबै कुरा उत्तराधिकारको रूपमा दिनेछु।"},{"number":13,"verse":"हे यहूदा र इस्राएल हो, जसरी तिमीहरू जाति-जातिहरूका बीचमा अभिशाप भएका थियौ, यसरी म तिमीहरूलाई बचाउनेछु र तिमीहरू आशिष्को कारण हुनेछौ। नडराओ, तर तिमीहरूका हात बलिया होऊन्।”"},{"number":14,"verse":"सर्वशक्तिमान् परमप्रभु यसो भन्‍नुहुन्‍छ, “जसरी तिमीहरूका पिता-पुर्खाले मलाई रीस उठाउँदा तिनीहरूलाई विपत्ति ल्‍याउने अठोट गरेथें र मैले पछितो गरिनँ,” सर्वशक्तिमान् परमप्रभु भन्‍नुहुन्‍छ।"},{"number":15,"verse":"“त्‍यसरी नै अब यरूशलेमलाई र यहूदालाई फेरि भलाइ गर्न मैले निश्‍चय गरेको छु। तिमीहरू नडराओ।"},{"number":16,"verse":"तिमीहरूले गर्नुपर्ने काम यिनै हुन्: एक-अर्कासँग साँचो बोल्‍ने गर, र आफ्‍ना न्‍यायालयमा सत्‍य र असल न्‍याय गर। ( )"},{"number":17,"verse":"आफ्‍नो छिमेकीको विरुद्धमा खराब षड्यन्‍त्र नगर, र झूटा शपथ खान नरुचाओ। यी सबै कुरा म घृणा गर्दछु,” परमप्रभु भन्‍नुहुन्‍छ।"},{"number":18,"verse":"फेरि सर्वशक्तिमान् परमप्रभुको यो वचन मकहाँ आयो।"},{"number":19,"verse":"सर्वशक्तिमान् परमप्रभु यसो भन्‍नुहुन्‍छ, “चौथो, पाँचौँ, सातौँ र दशौँ महिनामा हुने उपवासहरू यहूदाको निम्‍ति रमाहट, खुशीका समय र आनन्‍दका चाड़हरू हुनेछन्। यसैकारण तिमीहरू सत्‍य र शान्‍ति रुचाओ।”"},{"number":20,"verse":"सर्वशक्तिमान् परमप्रभु यसो भन्‍नुहुन्‍छ, “धेरै सहरका बासिन्‍दाहरू र धेरै मानिसहरू अझै आउनेछन्,"},{"number":21,"verse":"र एउटा सहरका बासिन्‍दाहरू अर्को सहरमा यसो भन्‍दै जानेछन्, ‘परमप्रभुलाई बिन्‍ती चढ़ाउन तुरुन्‍त जाऔं र सर्वशक्तिमान् परमप्रभुलाई खोजौं। म आफै पनि जानेछु’।"},{"number":22,"verse":"धेरै सामर्थी जातिहरू र मानिसहरू यरूशलेममा सर्वशक्तिमान् परमप्रभुको खोजी गर्न र उहाँको निगाह प्राप्‍त गर्न आउनेछन्।”"},{"number":23,"verse":"सर्वशक्तिमान् परमप्रभु यसो भन्‍नुहुन्‍छ, “ती दिनमा सबै जाति-जातिबाट र सबै भाषा बोल्‍नेहरूमध्‍येबाट दश जना मानिसले एउटा यहूदीलाई लुगाको छेउ समातेर यसो भन्‍नेछन्, ‘हामी तपाईंसितै जानेछौं, किनभने हामीले सुनेका छौं कि परमेश्‍वर तपाईंसित हुनुहुन्‍छ’।”"}]}
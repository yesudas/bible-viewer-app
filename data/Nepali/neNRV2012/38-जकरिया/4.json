{"bibleAbbr":"neNRV2012","bookName":"जकरिया","bookEnglishName":"Zechariah","chapterNumber":4,"verses":[{"number":1,"verse":"( सुनौलो सामदान र दुई जैतूनका रूखहरू) जसरी कोही मानिसलाई निद्राबाट जगाइन्‍छ तब मसित कुरा गर्ने ती स्‍वर्गदूतले आएर मलाई त्‍यसरी जगाए।"},{"number":2,"verse":"तिनले मलाई सोधे, “तिमी के देख्‍छौ?” मैले जवाफ दिएँ, “जम्‍मै सुनको एउटा सामदान म देख्‍तछु। त्‍यसको टुप्‍पामा एउटा बटुको छ। त्‍यसमाथि सात वटा बत्ती छन्, र टुप्‍पामा भएको प्रत्‍येक बत्तीमा सात वटा नली गाँसिएका छन्।"},{"number":3,"verse":"त्‍यसको छेउमा दुई वटा जैतूनका रूखहरू, एउटा बटुकाको दाहिनेपट्टि र अर्को त्‍यसको देब्रेपट्टि छन्।” ( )"},{"number":4,"verse":"तब मसित कुरा गर्ने ती स्‍वर्गदूतलाई मैले सोधें, “हे मेरा प्रभु, यी के हुन्?”"},{"number":5,"verse":"तिनले जवाफ दिए, “यी के हुन् भनी तिमी जान्‍दैनौ?” मैले जवाफ दिएँ, “अँहँ, जान्‍दिनँ मेरा प्रभु।”"},{"number":6,"verse":"यसैले तिनले मलाई भने, “यरुबाबेलको निम्‍ति परमप्रभुको यो वचन छ: ‘न त बलले न शक्तिले, तर मेरो आत्‍माले,’ सर्वशक्तिमान् परमेश्‍वर भन्‍नुहुन्‍छ। ( )"},{"number":7,"verse":"“ए शक्तिशाली पर्वत, तँ के होस् र? यरुबाबेलको सामुन्‍ने तँ मैदान हुनेछस्। अनि उहाँले शिर-ढुङ्गालाई ‘परमेश्‍वरले यसलाई आशिष् देऊन्!’ भन्‍ने जयजयकारका साथ निकाल्‍नु हुनेछ’।”"},{"number":8,"verse":"तब परमप्रभुको यो वचन मकहाँ आयो:"},{"number":9,"verse":"“यस मन्‍दिरको जग यरुबाबेलका हातले बसालेका छन्, त्‍यसैका हातले त्‍यो सिद्ध्याउनेछन्। तब तैंले जान्‍नेछस् कि सर्वशक्तिमान् परमप्रभुले मलाई पठाउनुभएको हो।"},{"number":10,"verse":"“साना कुराहरूको दिनलाई कसले तुच्‍छ ठान्‍छ? यरुबाबेलको हातमा तिनीहरूले साहुल देख्‍दा मानिसहरू रमाउनेछन्। ( ) (“यी सात वटा बत्तीचाहिँ परमप्रभुका आँखा हुन्, जसले सारा पृथ्‍वीमा यताउता हेरिरहन्‍छन्।”)"},{"number":11,"verse":"तब मैले स्‍वर्गदूतलाई सोधें, “यस सामदानको दाहिने र देब्रेपट्टि भएका यी दुई जैतूनका रूखहरूचाहिँ के हुन्?” ( )"},{"number":12,"verse":"फेरि मैले तिनलाई सोधें, “यी दुई जैतूनका हाँगा के हुन्, जो ती दुई सुनका नलीहरूका छेउमा छन् र जसद्वारा सुनको तेल खनिन्‍छ?”"},{"number":13,"verse":"तिनले जवाफ दिए, “यी के हुन् भनी तिमी जान्‍दैनौ?” मैले भनें, “अँहँ, म जान्‍दिनँ, मेरा प्रभु।”"},{"number":14,"verse":"तब तिनले भने, “यी दुईचाहिँ सारा पृथ्‍वीका परमप्रभुको सेवा गर्न अभिषेक भएकाहरू हुन्।”"}]}
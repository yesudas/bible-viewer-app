{"bibleAbbr":"neNRV2012","bookName":"१ तिमोथी","bookEnglishName":"1 Timothy","chapterNumber":2,"verses":[{"number":1,"verse":"( आराधनाको निम्ति शिक्षा) सर्वप्रथम म आग्रह गर्दछु, कि सबै मानिसहरूका निम्‍ति नम्र-निवेदन, प्रार्थना र मध्‍यस्‍थ-बिन्‍ती र धन्‍यवाद चढ़ाइऊन्,"},{"number":2,"verse":"राजाहरू र सबै उच्‍च पदमा भएकाहरूका निम्‍ति पनि, ताकि हामी निर्धक्‍क र शान्‍तिपूर्ण भएर हरप्रकारले धार्मिक र आदरणीय जीवन बिताउन सकौं।"},{"number":3,"verse":"हाम्रा मुक्तिदाता परमेश्‍वरको दृष्‍टिमा यो असल र ग्रहणयोग्‍य छ।"},{"number":4,"verse":"सबै मानिसहरूले मुक्ति पाऊन् र तिनीहरू सत्‍यको ज्ञानमा आऊन् भन्‍ने इच्‍छा उहाँ गर्नुहुन्‍छ।"},{"number":5,"verse":"किनकि परमेश्‍वर एउटै हुनुहुन्‍छ, परमेश्‍वर र मानिसहरूका बीचमा मध्‍यस्‍थ पनि एउटै हुनुहुन्‍छ— मानिस, ख्रीष्‍ट येशू।"},{"number":6,"verse":"उहाँले सबैका छुटकाराका मोलको निम्‍ति आफैलाई सुम्‍पिदिनुभयो, जुन कुराको गवाही ठीक समयमा दिइयो।"},{"number":7,"verse":"यसको खातिर म प्रचारक र प्रेरित नियुक्त भएँ, र विश्‍वास र सत्‍यतामा अन्‍यजातिहरूका निम्‍ति चाहिँ शिक्षक। म साँचो भन्‍दछु, म ढाँट्दिनँ। ( )"},{"number":8,"verse":"यसकारण सबै ठाउँमा पुरुषहरूले पवित्र हात उठाएर विनाक्रोध र विनाविवाद प्रार्थना गरून् भन्‍ने म चाहन्‍छु।"},{"number":9,"verse":"यसै गरी म चाहन्‍छु, कि स्‍त्रीहरूले सरलता र भद्रतासाथ सुहाउँदो वस्‍त्र पहिरून्, केशको बढ़ी सिङ्गार गरेर, सुन, मोती र बहुमूल्‍य वस्‍त्रहरू पहिरेर होइन, ( )"},{"number":10,"verse":"तर असल कामद्वारा सुसज्‍जित होऊन्, जो परमेश्‍वरको भक्ति गर्ने स्‍त्रीहरूलाई सुहाउँछ।"},{"number":11,"verse":"स्‍त्रीले पूर्ण दीनतासाथ चूपचाप बसेर सिकून्।"},{"number":12,"verse":"तर स्‍त्रीले पुरुषलाई सिकाउने र पुरुषमाथि अधिकार जमाउने काममा म अनुमति दिन्‍नँ, तर तिनी चूपचापै रहून्।"},{"number":13,"verse":"किनभने आदम नै पहिले सृजिएका हुन्, त्‍यसपछि हव्‍वा। ( ,)"},{"number":14,"verse":"आदम छलिएका होइनन्, तर स्‍त्रीचाहिँ छलिएर अपराधमा फसेकी हुन्। ( )"},{"number":15,"verse":"तरै पनि, यदि तिनी सुशीलतासाथ विश्‍वास, प्रेम र पवित्रतामा रहिन् भने, बालक जन्‍ममा तिनी बचाइनेछिन्।"}]}
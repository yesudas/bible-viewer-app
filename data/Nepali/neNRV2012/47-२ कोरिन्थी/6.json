{"bibleAbbr":"neNRV2012","bookName":"२ कोरिन्थी","bookEnglishName":"2 Corinthians","chapterNumber":6,"verses":[{"number":1,"verse":"परमेश्‍वरका सहकर्मी भएका हुनाले हामी तिमीहरूलाई बिन्‍ती गर्छौं, कि उहाँको अनुग्रह व्‍यर्थ हुन नदेओ,"},{"number":2,"verse":"किनभने उहाँ भन्‍नुहुन्‍छ, ( ) “ग्रहणयोग्‍य समयमा मैले तिम्रो पुकारा सुनें, र मुक्तिको दिनमा मैले तिमीलाई सहायता गरें।” हेर, ग्रहणयोग्‍य समय अहिले हो, मुक्तिको दिन अहिले हो।"},{"number":3,"verse":"( पावलको सङ्कष्‍ट) हाम्रो सेवामा दोष नभेटोस् भनेर हामी कसैको मार्गमा बाधाको कारण राख्‍दैनौं,"},{"number":4,"verse":"तर हरतरहले हामी आफैलाई परमेश्‍वरका सेवकहरू हौं भन्‍ने देखाउँछौं— ज्‍यादै सहनशीलतामा, कष्‍टमा, कठिनाइमा, आपद्-विपद्मा,"},{"number":5,"verse":"कुटाइ-चुटाइमा, कैदमा, हूलदङ्गामा, परिश्रममा, अनिदो बस्‍दा, भोकमा, ( )"},{"number":6,"verse":"शुद्धतामा, ज्ञानमा, धैर्यमा, दयामा, पवित्र आत्‍मामा, साँचो प्रेममा,"},{"number":7,"verse":"सत्‍य बोलीमा र परमेश्‍वरको शक्तिमा, दाहिने र देब्रेपट्टि धार्मिकताको अस्‍त्र-शस्‍त्र धारण गरेर,"},{"number":8,"verse":"आदरमा र अनादरमा, बदनाम र सुनाममा। हामी ठगाहाझैँ ठानिन्‍छौं, तर हामी साँचा छौं।"},{"number":9,"verse":"अपरिचित भए, तापनि सुपरिचित छौं। मर्न लागेका झैँ, तापनि हामी बाँचेकै छौं। सजाय भोगेका, तापनि मारिएका छैनौं।"},{"number":10,"verse":"अफसोसी, तापनि सधैँ आनन्‍दित। गरीब, तापनि धेरैलाई धनी तुल्‍याउने। केही नभएजस्‍तो, तापनि सबै थोक भएका।"},{"number":11,"verse":"कोरिन्‍थी हो, हामीले तिमीहरूलाई प्रष्‍टै भनिदिएका छौं, हाम्रो हृदय तिमीहरूका निम्‍ति खुला छ।"},{"number":12,"verse":"तिमीहरूप्रतिको हाम्रो स्‍नेह कम भएको छैन, बरु तिमीहरूको हामीप्रतिको स्‍नेह पो कम भएको छ।"},{"number":13,"verse":"अब यसको सट्टामा म आफ्‍नै बालकहरूसँग झैँ भन्‍दछु, कि तिमीहरूले पनि आफ्‍ना हृदय खुला राख।"},{"number":14,"verse":"( विश्‍वासी र अविश्‍वासी) अविश्‍वासीहरूसँग एउटै जुवामा ननारिओ। किनकि धर्म र अधर्मको के साझेदारी हुन्‍छ? अथवा अँध्‍यारोसँग उज्‍यालोको के सहभागिता?"},{"number":15,"verse":"ख्रीष्‍टको बेलिआलसँग के सरोकार? वा विश्‍वास गर्नेको विश्‍वास नगर्नेसित के समानता?"},{"number":16,"verse":"मूर्तिहरूसँग परमेश्‍वरको मन्‍दिरको के सम्‍झौता? किनभने हामी जीवित परमेश्‍वरका मन्‍दिर हौं, जसरी परमेश्‍वरले भन्‍नुभएको छ, ( ; ; ; ) “म तिनीहरूमा वास गर्नेछु, र तिनीहरूका बीचमा हिँड्डुल गर्नेछु, र म तिनीहरूका परमेश्‍वर हुनेछु, अनि तिनीहरू मेरा प्रजा हुनेछन्”"},{"number":17,"verse":"“यसकारण तिनीहरूका बीचबाट निस्‍केर आओ, ( ) र तिनीहरूबाट तिमीहरू अलग होओ, परमप्रभु भन्‍नुहुन्‍छ। अशुद्ध कुरा केही नछोओ, र म तिमीहरूलाई ग्रहण गर्नेछु।"},{"number":18,"verse":"म तिमीहरूका पिता हुनेछु, ( ; ; ; ) र तिमीहरू मेरा छोरा-छोरीहरू हुनेछौ, सर्वशक्तिमान् परमप्रभु भन्‍नुहुन्‍छ।”"}]}
{"bibleAbbr":"neNRV2012","bookName":"२ कोरिन्थी","bookEnglishName":"2 Corinthians","chapterNumber":10,"verses":[{"number":1,"verse":"( पावलको सेवा) म पावल, तिमीहरूका सामने नम्र हुन्‍छु, तर टाढ़ा हुँदा तिमीहरूप्रति साहसी हुन्‍छु! ख्रीष्‍टको नम्रता र कोमलताद्वारा म तिमीहरूलाई बिन्‍ती गर्दछु।"},{"number":2,"verse":"म तिमीहरूलाई बिन्‍ती गर्छु, कि तिमीहरूकहाँ आउँदा मैले देखाउन सोचेको त्‍यो साहस निर्भयतासाथ तिनीहरूलाई देखाउन नपरोस्, जुनहरूले हामी सांसारिक तरीकाले काम गर्छौं भन्‍ने शङ्का गर्छन्।"},{"number":3,"verse":"किनभने हामी संसारका हौं, तापनि सांसारिक लड़ाइँ त लड्दैनौं।"},{"number":4,"verse":"किनकि हाम्रो युद्धका अस्‍त्र-शस्‍त्र सांसारिक होइनन्, तर किल्‍लाहरू नाश गर्ने ईश्‍वरीय सामर्थ्‍य तिनमा छ।"},{"number":5,"verse":"परमेश्‍वरका ज्ञानको विरुद्धमा खड़ा हुने बहसहरू र हरेक अहङ्कारपूर्ण बाधालाई हामी नाश गर्छौं, र हरेक विचारलाई ख्रीष्‍टको आज्ञापालन गर्नलाई वशमा पार्छौं।"},{"number":6,"verse":"तिमीहरूको आज्ञाकारिता पूरा भएपछि हरेक अनाज्ञाकारितालाई दण्‍ड दिन हामी तयार बस्‍नेछौं।"},{"number":7,"verse":"तिमीहरू आँखाकै सामुन्‍ने भएका थोकलाई हेर। कुनै मानिसलाई यो भरोसा छ कि त्‍यो ख्रीष्‍टको हो भने, आफैलाई याद दिलाओस्, कि जस्‍तो त्‍यो ख्रीष्‍टको हो, हामी पनि ख्रीष्‍टका नै हौं।"},{"number":8,"verse":"किनकि हाम्रो अधिकारको विषयमा मैले केही ज्‍यादै नै घमण्‍ड गरेँ भने पनि म शर्ममा पर्नेछैनँ, किनकि यो अधिकार तिमीहरूका बिगारको निम्‍ति होइन, तर तिमीहरूका सुधारको निम्‍ति प्रभुले दिनुभएको छ।"},{"number":9,"verse":"मैले तिमीहरूलाई लेखेका पत्रहरू तिमीहरूलाई डर देखाउनलाई हो भन्‍ने नठान।"},{"number":10,"verse":"किनकि तिनीहरू भन्‍छन्, “त्‍यसका चिट्ठीहरू गहकिला र प्रभावशाली हुन्‍छन्, तर त्‍यो आफै उपस्‍थित हुँदाचाहिँ त्‍यो कमजोर हुन्‍छ र त्‍यसको वचनको केही महत्त्व नै हुँदैन।”"},{"number":11,"verse":"त्‍यस्‍ता मानिसहरूले यो याद राखून्, कि हामी आफ्‍नो अनुपस्‍थितिमा पत्रहरूद्वारा जे भन्‍छौं, उपस्‍थित हुँदा पनि सोही काम गर्छौं।"},{"number":12,"verse":"आफ्‍नो तारीफ आफैले गर्ने कुनै-कुनै व्‍यक्तिहरूसँग हामी आफैलाई एकै श्रेणीमा राख्‍न, अथवा आफैलाई तिनीहरूसँग दाँज्‍न हामी साहस गर्दैनौं। तर तिनीहरू आफूले आफैलाई एक-अर्कासँग नापेर हेर्दा अथवा दाँज्‍दा तिनीहरू बेसमझका हुन्‍छन्।"},{"number":13,"verse":"हामी सीमा नाघेर गर्व गर्दैनौं, तर तिमीहरूसम्‍मै पुग्‍नका निम्‍ति परमेश्‍वरले हामीलाई तोकिदिनुभएको सीमाभित्र नै रहनेछौं।"},{"number":14,"verse":"तिमीहरूकहाँ आउँदै नआएजस्‍तो हामी बढ़ाइचढ़ाइ घमण्‍ड गर्दैनौं, किनभने ख्रीष्‍टको सुसमाचार लिएर तिमीहरूकहाँ पहिला पुग्‍ने हामी नै थियौं।"},{"number":15,"verse":"हामी सीमा नाघेर अरूहरूको परिश्रममा गर्व गर्दैनौं, तर हाम्रो आशा यो छ, कि तिमीहरूको विश्‍वास बढ्दैजाँदा तिमीहरूका बीचमा हाम्रो क्षेत्र झन् बढ्दैजानेछ,"},{"number":16,"verse":"ताकि हामी अरूको क्षेत्रमा अघि नै भइसकेको काममा घमण्‍ड नगरी तिमीहरूदेखि बाहिरका ठाउँहरूमा सुसमाचार प्रचार गर्न सकौं।"},{"number":17,"verse":"“घमण्‍ड गर्नेले परमप्रभुमा घमण्‍ड गरोस्।” ( )"},{"number":18,"verse":"किनकि आफ्‍नो तारीफ आफै गर्ने मानिस स्‍वीकार गरिँदैन, तर प्रभुले तारीफ गर्नुहुने मानिसचाहिँ स्‍वीकार गरिनेछ।"}]}
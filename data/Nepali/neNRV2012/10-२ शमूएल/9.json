{"bibleAbbr":"neNRV2012","bookName":"२ शमूएल","bookEnglishName":"2 Samuel","chapterNumber":9,"verses":[{"number":1,"verse":"( मपीबोशेतमाथि दाऊदको दया) दाऊदले सोधे, “के शाऊलका घरानाको कोही बाँचेको छ, जसलाई म जोनाथनको खातिर दया देखाउन सक्‍छु?” ( )"},{"number":2,"verse":"शाऊलको घरानामा सीबा नाउँ भएको एक जना नोकर थियो। त्‍यसलाई दाऊदले बोलाइपठाए। राजाले सोधे, “के तँ सीबा होस्?” त्‍यसले जवाफ दियो, “हजूरको दास सीबा म नै हुँ।”"},{"number":3,"verse":"तब राजाले भने, “के शाऊलका घरानाको कोही जीवित छ, जसप्रति परमेश्‍वरको दया म देखाउन सक्‍छु?” ( ) सीबाले भन्‍यो, “हजूर, जोनाथनका एक जना छोरा जीवित छन्। उनी दुवै खुट्टाका लङ्गड़ा छन्।”"},{"number":4,"verse":"राजाले सोधे, “उनी कहाँ छन्?” अनि सीबाले जवाफ दियो, “उनी लो-देबारमा अम्‍मीएलका छोरा माकीरका घरमा छन्।”"},{"number":5,"verse":"तब राजाले मानिसहरू पठाएर लो-देबारदेखि अम्‍मीएलका छोरा माकीरको घरबाट उनलाई झिकाए।"},{"number":6,"verse":"जब जोनाथनका छोरा, शाऊलका नाति मपीबोशेत दाऊदकहाँ हाजिर भए, तब उनले घोप्‍टो परेर राजालाई दण्‍डवत् गरे। दाऊदले उनलाई भने, “मपीबोशेत!” उनले जवाफ दिए, “हजूर, म तपाईंको दास।”"},{"number":7,"verse":"दाऊदले भने, “नडराऊ। म तिमीलाई तिम्रा पिता जोनाथनको खातिर दया देखाउन चाहन्‍छु। म तिमीलाई तिम्रा बाजे शाऊलका सबै जग्‍गाजमिन फर्काइदिनेछु। तिमी मेरा टेबिलमा बसेर मसँगै खानेछौ।”"},{"number":8,"verse":"मपीबोशेतले फेरि घोप्‍टो परेर दण्‍डवत् गरी भने, “म को हुँ, र हजूरले म एउटा मरेको कुकुरलाई पनि ख्‍याल गर्नुहुन्‍छ?”"},{"number":9,"verse":"तब दाऊदले शाऊलको नोकर सीबालाई आफूकहाँ बोलाउने हुकुम गरेर त्‍यसलाई भने, “म तेरा मालिकका नातिलाई शाऊल र उनको घरानाका सबै सम्‍पत्ति दिँदैछु।"},{"number":10,"verse":"तैंले, तेरा छोराहरू र तेरा चाकरहरूले उनको जग्‍गाजमिनमा खेतीपाती गरेर त्‍यसको फसल तेरा मालिकको घरानालाई जुटाउनुपर्छ। अनि मपीबोशेत, तेरा मालिकका नातिले मेरो टेबिलमा बसेर खानेछन्।” (सीबाका पन्‍ध्र छोरा र बीस चाकरहरू थिए।)"},{"number":11,"verse":"तब सीबाले राजालाई भन्‍यो, “हजूरले हुकुम गर्नुभएबमोजिम म सबै गर्नेछु।” यसैले राजाका छोराहरूमध्‍ये एक जना भएझैँ मपीबोशेतले दाऊदको टेबिलमा खान लागे।"},{"number":12,"verse":"मपीबोशेतको मीका नाउँ भएको एक जना सानो छोरो थियो। सीबाको घरानाका सबै जना मपीबोशेतका नोकर भए।"},{"number":13,"verse":"अनि मपीबोशेतचाहिँ यरूशलेममा बस्‍न लागे, र राजाकै टेबिलमा नित्‍य राजासँगै उनले खाने गर्थे। उनी दुवै खुट्टाका लङ्गड़ा थिए।"}]}
{"bibleAbbr":"neNRV2012","bookName":"लेवीहरू","bookEnglishName":"Leviticus","chapterNumber":24,"verses":[{"number":1,"verse":"( पानस र परमेश्‍वरको भोजनसम्बन्‍धी विधिहरू) परमप्रभुले मोशालाई भन्‍नुभयो, ( )"},{"number":2,"verse":"“इस्राएलीहरूलाई आज्ञा दे: ‘बत्ती निरन्‍तर बलिरहनलाई तिमीहरूले प्रकाशको लागि कुटेको भद्राक्षको चोखो तेल ल्‍याउनू’।"},{"number":3,"verse":"भेट हुने पालमा गवाहीको पर्दादेखि बाहिर परमप्रभुको सामु साँझदेखि बिहानसम्‍म हारूनले ती बत्तीहरू निरन्‍तर रेखदेख गरोस्। यो तिमीहरूका पुस्‍तौँ-पुस्‍तौँका लागि अनन्‍तको विधि होस्।"},{"number":4,"verse":"त्‍यसले परमप्रभुको सामुन्‍ने निरन्‍तर निखुर सुनको पानसमा भएका बत्तीहरू रेखदेख गरोस्।"},{"number":5,"verse":"“मसिनो पीठो लिएर तैंले बाह्र वटा रोटी पकाउनू। प्रत्‍येक रोटीमा एक पाथी पीठो होस्। ( )"},{"number":6,"verse":"छ-छ वटाको लहर गरी दुई ताँती परमप्रभुको सामु निखुर सुनको टेबिलमा राख्‍नू।"},{"number":7,"verse":"एक-एक ताँतीमा चोखो धूप राख्‍नू, र त्‍यो रोटीको सम्‍झना स्‍वरूप आगोद्वारा परमप्रभुलाई चढ़ाइएको भेटी होस्।"},{"number":8,"verse":"हरेक शबाथ परमप्रभुको सामुन्‍ने त्‍यो रोटी बारम्‍बार राखिओस्। इस्राएलीहरूका निम्‍ति यो अनन्‍तको करार होस्।"},{"number":9,"verse":"हारून र त्‍यसका छोराहरूका निम्‍ति त्‍यो हो, र तिनीहरूले पवित्र ठाउँमा त्‍यो खाऊन्, किनकि परमप्रभुको निम्‍ति आगोद्वारा चढ़ाइएका बलिहरूमध्‍ये यो तिनीहरूका सदाको भाग अति पवित्र हो।” ( ; ; )"},{"number":10,"verse":"( ईश्‍वर-निन्‍दासम्‍बन्‍धी विधिहरू) एक जना मिश्री बुबा र इस्राएली आमाको छोरो इस्राएलीहरूका माझमा गएको थियो। त्‍यस इस्राएली स्‍त्रीको छोरो र एक जना इस्राएली पुरुष छाउनीभित्र आपसमा झगड़ा गरे।"},{"number":11,"verse":"त्‍यस इस्राएली स्‍त्रीको छोराले पवित्र नाउँको निन्‍दा गरेर सराप्‍न लाग्‍यो, र मानिसहरूले त्‍यसलाई मोशाकहाँ ल्‍याए। त्‍यसकी आमाको नाउँ शलोमीत थियो। त्‍यो दानका कुलको दिब्रीकी छोरी थिई।"},{"number":12,"verse":"परमप्रभुको इच्‍छा तिनीहरूले थाहा नपाएसम्‍म त्‍यसलाई थुनामा राखे।"},{"number":13,"verse":"तब परमप्रभुले मोशालाई भन्‍नुभयो,"},{"number":14,"verse":"“त्‍यस सराप बक्‍नेलाई छाउनीदेखि बाहिर लैजा, र त्‍यसले भनेका कुरा सुन्‍नेहरू सबैले आ-आफ्‍ना हात त्‍यसको टाउकोमा राखून्। त्‍यसपछि जम्‍मै समुदायले त्‍यसलाई ढुङ्गा हानेर मारून्।"},{"number":15,"verse":"तैंले इस्राएलीहरूलाई यसो भन्: ‘जसले आफ्‍ना परमेश्‍वरलाई सराप्‍छ, यसको निम्‍ति त्‍यो उत्तरदायी हुनेछ।"},{"number":16,"verse":"परमप्रभुका नाउँको निन्‍दा गर्नेलाई सारा समुदायले ढुङ्गा हानेर मार्नुपर्छ। स्‍वदेशी अथवा परदेशी जोसुकै होस्, त्‍यसले परमप्रभुका नाउँको निन्‍दा गर्‍यो भने त्‍यसलाई मार्नैपर्छ।"},{"number":17,"verse":"“‘कसैलाई मर्ने गरी हिर्काउनेलाई मार्नैपर्छ। ( )"},{"number":18,"verse":"पशुलाई मर्ने गरी हिर्काउनेले त्‍यसको भर्ना देओस्— पशुको साटो पशु।"},{"number":19,"verse":"कुनै मानिसले आफ्‍नो छिमेकीको कुनै अङ्गको नोक्‍सान गरिदियो भने, त्‍यसले जसो गरेको छ त्‍यसलाई त्‍यसै गरिओस्।"},{"number":20,"verse":"चोटको साटो चोट, आँखाको साटो आँखा, दाँतको साटो दाँत, जसरी त्‍यसले कसैको अङ्गको नोक्‍सान गरिदियो त्‍यसलाई पनि त्‍यसरी नै गर्नू। ( ; ; )"},{"number":21,"verse":"पशु मार्नेले त्‍यसको भर्ना गरोस्। तर ज्‍यानमाराचाहिँ मारिनैपर्छ।"},{"number":22,"verse":"स्‍वदेशीको निम्‍ति र परदेशीको निम्‍ति एउटै किसिमको ऐन होस्। म परमप्रभु तिमीहरूका परमेश्‍वर हुँ’।” ( )"},{"number":23,"verse":"मोशाले इस्राएलीहरूलाई यो कुरा बताएपछि तिनीहरूले त्‍यस सराप्‍नेलाई छाउनीबाहिर लगेर ढुङ्गाले हानेर मारे। यसरी परमप्रभुले मोशालाई आज्ञा दिनुभएबमोजिम इस्राएलीहरूले गरे।"}]}
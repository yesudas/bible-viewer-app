{"bibleAbbr":"neNRV2012","bookName":"लेवीहरू","bookEnglishName":"Leviticus","chapterNumber":22,"verses":[{"number":1,"verse":"( पूजाहारीहरू र अरू बलिदानका विधिहरू) परमप्रभुले मोशालाई भन्‍नुभयो,"},{"number":2,"verse":"“हारून र त्‍यसका छोराहरूलाई भन्: ‘इस्राएलीहरूले मेरो निम्‍ति चढ़ाएका पवित्र थोकहरूका बारेमा तिमीहरू होशियार रहो, र मेरो नाउँ अपवित्र नगर्नू। म परमप्रभु हुँ’।"},{"number":3,"verse":"“तिनीहरूलाई भन्: ‘तिमीहरूको कुनै पुस्‍तामा पनि यदि कोही अशुद्ध मान्‍छे इस्राएलीहरूले परमप्रभुलाई अर्पण गरेका पवित्र थोकहरूका नजिक गयो भने, त्‍यस मान्‍छे मेरो सामुन्‍नेबाट बहिष्‍कृत हुनेछ। म परमप्रभु हुँ।"},{"number":4,"verse":"“‘हारूनका सन्‍तानमध्‍ये कसैलाई पनि छालाको सरुवा रोग वा धातुको रोग छ भने, त्‍यो शुद्ध नहोउञ्‍जेल पवित्र थोकहरूबाट त्‍यसले केही नखाओस्। लाश छुने, धातु रोगीलाई छुने,"},{"number":5,"verse":"घस्रने जीवजन्‍तुलाई छुने र कुनै पनि अशुद्धता भएको मान्‍छेलाई छुने"},{"number":6,"verse":"मानिस साँझसम्‍म अशुद्ध रहोस्। त्‍यसले आफ्‍नो शरीर नधोउञ्‍जेल पवित्र थोकहरूबाट नखाओस्।"},{"number":7,"verse":"सूर्य अस्‍ताएपछि मात्र त्‍यो शुद्ध हुनेछ। त्‍यसपछि त्‍यसले पवित्र थोकहरूबाट खान सक्‍छ, किनभने त्‍यो त्‍यसको भोजन हो।"},{"number":8,"verse":"आफै मरेको अथवा जङ्गली पशुले फहराएर मारेको जन्‍तु खाएर त्‍यसले आफूलाई अशुद्ध नपारोस्। म परमप्रभु हुँ।"},{"number":9,"verse":"“‘पूजाहारीहरूले मेरा आज्ञाहरू पालन गरून्, नत्रता तिनीहरूले मेरा आज्ञा घृणा गरेको कारण तिनीहरू दोषी भएर मर्लान्। तिनीहरूलाई पवित्र तुल्‍याउने परमप्रभु म नै हुँ।"},{"number":10,"verse":"“‘पूजाहारीको परिवारबाहेक जुनसुकै मान्‍छेले पवित्र थोक नखाओस्, न त पूजाहारीको पाहुना वा ज्‍यालादारी नोकरले पवित्र थोक खाओस्।"},{"number":11,"verse":"तर दाम हालेर किनेको पूजाहारीको कमाराले र तिनको घरमा जन्‍मेका कमाराहरूले पनि पूजाहारीका भोजनको भागबाट खाए हुन्‍छ।"},{"number":12,"verse":"पूजाहारीकी छोरी अरू कुलको कुनै पुरुषसित विवाह भएकी छे भने त्‍यसले कुनै पवित्र भेटीहरूबाट नखाओस्।"},{"number":13,"verse":"तर कुनै पूजाहारीकी छोरी विधवा वा त्‍यागिएकी छे र त्‍यसका छोराछोरी नभई आफ्‍ना बुबाको घरमा बसेकी छे भने, त्‍यसको बाल्‍यावस्‍थामा झैँ त्‍यसले बुबाको भोजनबाट खाओस्। तर अरू कुलको जोसुकैले त्‍यसबाट नखाओस्।"},{"number":14,"verse":"“‘कुनै मानिसले थाहा नपाई पवित्र थोकबाट केही खायो भने, त्‍यसको पाँचौँ भाग थपेर त्‍यस पवित्र थोकको भर्ना पूजाहारीलाई देओस्।"},{"number":15,"verse":"इस्राएलीहरूले परमप्रभुलाई चढ़ाएका पवित्र थोकहरू पूजाहारीले अपवित्र नपारून्।"},{"number":16,"verse":"पूजाहारीले पवित्र भेटीबाट मानिसहरूलाई खान नदेऊन्, नत्रता तिनीहरूले आफ्‍नो अधर्मको दोष र दण्‍ड भोग्‍नेछन्। तिनीहरूलाई पवित्र तुल्‍याउने परमप्रभु म नै हुँ’।”"},{"number":17,"verse":"परमप्रभुले मोशालाई भन्‍नुभयो,"},{"number":18,"verse":"“हारून, त्‍यसका छोराहरू र सबै इस्राएलीहरूलाई भन्: ‘इस्राएली अथवा इस्राएलमा वास गर्ने परदेशीले भाकल वा राजीखुशीको होमबलि परमप्रभुलाई चढ़ाउँदा,"},{"number":19,"verse":"त्‍यो ग्रहणयोग्‍य हुनलाई साँढ़े, भेड़ा वा बोकाहरूबाट निष्‍खोट नरचाहिँ चढ़ाओस्।"},{"number":20,"verse":"खोट भएको जे छ त्‍यो तिमीहरूले नचढ़ाउनू, किनकि त्‍यो ग्रहणयोग्‍य हुनेछैन। ( )"},{"number":21,"verse":"मेलबलि चढ़ाएर परमप्रभुलाई आफ्‍नो भाकल पूरा गर्दा अथवा राजीखुशीको बलि चढ़ाउँदा बथान वा बगालबाट लिइने पशु ग्रहणयोग्‍य हुनलाई त्‍यो सिद्ध र निष्‍खोट हुनुपर्छ।"},{"number":22,"verse":"अन्‍धा, चोट भएका, अङ्गभङ्ग भएका, मूसा वा पाकेको घाउ भएका, यस्‍तालाई तिमीहरूले परमप्रभुको निम्‍ति अग्‍नि-होमको रूपमा वेदीमा नचढ़ाउनू।"},{"number":23,"verse":"तर अङ्गभङ्ग भएको साँढ़े वा भेड़ाचाहिँ तिमीहरूले राजीखुशीको बलिमा चढ़ाए हुन्‍छ। तर भाकलको बलिमा चाहिँ त्‍यो ग्रहण हुनेछैन।"},{"number":24,"verse":"जुन पशुका अण्‍ड कुच्‍च्‍याइएका वा चूर पारिएका, फोरिएका वा चिरिएका हुन्‍छन्, त्‍यो परमप्रभुको निम्‍ति नचढ़ाउनू। तिमीहरूको देशभरि नै त्‍यसो गर्नु निषेध छ।"},{"number":25,"verse":"कुनै परदेशीबाट लिएर पनि यस्‍तो कुनै पशु परमेश्‍वरको भोजन स्‍वरूप नचढ़ाउनू। तिनीहरूमा भएका अङ्गभङ्ग र खोटले गर्दा, ती तिमीहरूका निम्‍ति ग्रहणयोग्‍य हुनेछैन’।”"},{"number":26,"verse":"परमप्रभुले मोशालाई भन्‍नुभयो,"},{"number":27,"verse":"“बाछा वा भेड़ाबाख्राका पाठा बियाएको सात दिनसम्‍म त्‍यसकै माउसँग बसोस्। आठौँ दिनदेखि त्‍यसलाई आगोद्वारा बलि गरे त्‍यो परमप्रभुमा ग्रहणयोग्‍य हुनेछ।"},{"number":28,"verse":"गाई अथवा भेड़ीलाई त्‍यसको पाठासमेत एकै दिनमा नमार्नू।"},{"number":29,"verse":"“तिमीहरूले परमप्रभुको निम्‍ति धन्‍यवाद बलि चढ़ाउँदा त्‍यो ग्रहणयोग्‍य हुने गरी चढ़ाओ।"},{"number":30,"verse":"त्‍यही दिन त्‍यो खाइओस्। त्‍यसमा उब्रेको केही पनि बिहानसम्‍म नछोड़िओस्। म परमप्रभु हुँ।"},{"number":31,"verse":"“तिमीहरूले मेरा आज्ञाहरू पालन गर्नू। म परमप्रभु हुँ।"},{"number":32,"verse":"मेरो पवित्र नाउँ तिमीहरूले अपवित्र नगर्नू। इस्राएलीहरूले म पवित्र छु भनी स्‍वीकार गरून्। तिमीहरूलाई पवित्र गराउने,"},{"number":33,"verse":"र तिमीहरूका परमेश्‍वर हुनलाई तिमीहरूलाई मिश्रबाट निकाली ल्‍याउने परमप्रभु मै हुँ। म परमप्रभु हुँ।”"}]}
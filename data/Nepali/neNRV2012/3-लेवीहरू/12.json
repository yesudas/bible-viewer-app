{"bibleAbbr":"neNRV2012","bookName":"लेवीहरू","bookEnglishName":"Leviticus","chapterNumber":12,"verses":[{"number":1,"verse":"( सुत्केरीको शुद्धीकरण) परमप्रभुले मोशालाई भन्‍नुभयो,"},{"number":2,"verse":"“इस्राएलीहरूलाई भन्: ‘गर्भवती भएर छोरो जन्‍माउने स्‍त्री सात दिनसम्‍म अशुद्ध रहनेछे। रजस्‍वलाको दिनमा झैँ त्‍यो अशुद्धै रहनेछे।"},{"number":3,"verse":"आठौँ दिनमा छोराका खलड़ीको खतना होस्। ( ; )"},{"number":4,"verse":"त्‍यसपछि त्‍यो स्‍त्री आफ्‍नो रगत-प्रवाहबाट शुद्धीकरणको निम्‍ति तेत्तीस दिनसम्‍म पर्खनुपर्छ, र शुद्ध हुने दिन पूरा नहोउञ्‍जेल त्‍यसले कुनै पवित्र कुरा छुनुहुँदैन, अनि पवित्रस्‍थानभित्र पनि जानुहुँदैन।"},{"number":5,"verse":"तर त्‍यसले छोरी जन्‍माई भने रजस्‍वलाको दिनमा झैँ दुई हप्‍तासम्‍म त्‍यो अशुद्ध हुनेछे, र आफ्‍नो रगत-प्रवाहबाट शुद्धीकरणको निम्‍ति त्‍यो छयसट्ठी दिनसम्‍म पर्खनुपर्छ।"},{"number":6,"verse":"“‘त्‍यसका शुद्ध हुने दिन पूरा भएपछि, छोराको निम्‍ति होस् वा छोरीको निम्‍ति होस्, त्‍यसले होमबलिको लागि एउटा एक वर्षे थुमा र पापबलिको लागि परेवाको एउटा बचेरो वा एउटा ढुकुर भेट हुने पालको ढोकामा पूजाहारीकहाँ ल्‍याओस्।"},{"number":7,"verse":"पूजाहारीले परमप्रभुको सामुन्‍ने ती चढ़ाएर त्‍यसको निम्‍ति प्रायश्‍चित गर्नेछन्। अनि त्‍यो आफ्‍नो रगत-प्रवाहबाट शुद्ध ठहरिनेछे। “‘स्‍त्रीले छोरा वा छोरी जन्‍माएपछि त्‍यसको लागि विधिहरू यी नै हुन्।"},{"number":8,"verse":"थुमा ल्‍याउने त्‍यसको औकात छैन भने त्‍यसले दुई वटा ढुकुर अथवा परेवाका दुई वटा बचेरा— एउटा होमबलिको निम्‍ति र अर्को पापबलिको निम्‍ति ल्‍याओस्। यसरी पूजाहारीले त्‍यसको निम्‍ति प्रायश्‍चित गर्नेछन्, र त्‍यो शुद्ध ठहरिनेछे’।” ( )"}]}
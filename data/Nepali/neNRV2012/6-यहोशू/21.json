{"bibleAbbr":"neNRV2012","bookName":"यहोशू","bookEnglishName":"Joshua","chapterNumber":21,"verses":[{"number":1,"verse":"( लेवीहरूका अठचालीस सहरहरू) यसपछि लेवीहरूका मुखियाहरूले एलाजार पूजाहारी, नूनका छोरा यहोशू र इस्राएलका परिवार-परिवारका मुखियाहरूका नजिक आएर"},{"number":2,"verse":"कनान देशको शीलोमा तिनीहरूलाई यसो भने, “हामीलाई बस्‍नका निम्‍ति सहरहरू र हाम्रा बस्‍तुहरूलाई खर्कका निम्‍ति वरिपरिका ठाउँहरू हामीलाई दिनू भनी परमप्रभुले मोशाद्वारा हुकुम गर्नुभएको छ।” ( )"},{"number":3,"verse":"यसर्थ परमप्रभुको हुकुमअनुसार इस्राएलीहरूले लेवीहरूलाई आफ्‍ना अधिकारबाट यी सहरहरू र चरनहरू दिए।"},{"number":4,"verse":"अनि कहातीका वंश-वंशका नाउँमा पहिलो चिट्ठा निस्‍क्‍यो। लेवीहरूमध्‍येका हारून पूजाहारीका सन्‍तानले यहूदाको कुल, शिमियोनको कुल, र बेन्‍यामीनको कुलबाट तेह्र सहरहरू पाए।"},{"number":5,"verse":"कहातका बाँकी सन्‍तानले एफ्राइमको कुल, दानको कुल र मनश्‍शेको आधा कुलका वंशहरूबाट दश सहरहरू पाए।"},{"number":6,"verse":"गेर्शोनका सन्‍तानहरूले इस्‍साखारको कुल, आशेरको कुल, नप्‍तालीको कुल र बाशानमा मनश्‍शेको आधा कुलका वंशहरूबाट तेह्र सहरहरू पाए।"},{"number":7,"verse":"मरारीका सन्‍तानले तिनीहरूका वंश-वंशअनुसार रूबेनको, गादको र जबूलूनको कुलबाट बाह्र सहरहरू पाए।"},{"number":8,"verse":"परमप्रभुले मोशाद्वारा हुकुम गर्नुभएबमोजिम इस्राएलीहरूले लेवीहरूलाई चरनहरूसमेत ती सहरहरू दिए।"},{"number":9,"verse":"तिनीहरूले यहूदाको कुल र शिमियोनको कुलबाट तल नाउँ लेखिएका यी सहरहरू दिए।"},{"number":10,"verse":"यी सहरहरू लेवीका कुलका कहातीका वंशहरूका हारूनका सन्‍तानका निम्‍ति थिए, किनकि चिट्ठा पहिले तिनीहरूकै नाउँमा निस्‍केको थियो:"},{"number":11,"verse":"अनि तिनीहरूले उनीहरूलाई यहूदाको पहाड़ी देशमा किर्यत-अर्बा (जो हेब्रोन हो) नाउँको सहर र यसका वरिपरिको चरन दिए। (अनाकका पुर्खा अर्बा थिए।)"},{"number":12,"verse":"तर त्‍यस सहरका खेतहरू र त्‍यसका बस्‍तीहरूचाहिँ तिनीहरूले यपुन्‍नेका छोरा कालेबलाई अधिकारको निम्‍ति दिएका थिए।"},{"number":13,"verse":"हारून पूजाहारीका सन्‍तानलाई, ज्‍यानमाराको निम्‍ति शरण-नगर नियुक्त भएको हेब्रोन, त्‍यसका चरनसमेत, र लिब्‍ना,"},{"number":14,"verse":"यत्तीर, एश्‍तमो,"},{"number":15,"verse":"होलोन, दबीर,"},{"number":16,"verse":"ऐन, युत्ता, र बेथ-शेमेश, तिनका चरनहरूसमेत— ती दुई कुलबाट नौ वटा सहरहरू तिनीहरूले दिए।"},{"number":17,"verse":"अनि बेन्‍यामीनको कुलबाट गिबोन, गेबा,"},{"number":18,"verse":"अनातोत, अल्‍मोन, तिनका चरनहरूसमेत— चार सहरहरू दिए।"},{"number":19,"verse":"हारून पूजाहारीका सन्‍तानका जम्‍मा तेह्र सहरहरू तिनका चरनहरूसमेत थिए।"},{"number":20,"verse":"लेवीका कुलका कहातीका बाँकी वंशहरूले चाहिँ एफ्राइमका कुलको भागबाट यी सहरहरू पाए:"},{"number":21,"verse":"तिनीहरूले उनीहरूलाई, एफ्राइमको पहाड़ी देशमा ज्‍यानमाराको निम्‍ति शरण-नगर नियुक्त भएको शकेम, त्‍यसका चरनसमेत, र गेजेर,"},{"number":22,"verse":"किब्‍सैम, बेथ-होरोन, तिनका चरनहरूसमेत— चार सहरहरू दिए।"},{"number":23,"verse":"दानको कुलबाट तिनीहरूले एल्‍तके, गिब्‍बतोन,"},{"number":24,"verse":"अय्‍यालोन, गात-रिम्‍मोन, तिनका चरनहरूसमेत चार सहरहरू पाए।"},{"number":25,"verse":"मनश्‍शेको आधा कुलबाट तिनीहरूले तानाक र गात-रिम्‍मोन, तिनका चरनहरूसमेत— दुई सहरहरू पाए।"},{"number":26,"verse":"कहातीका बाँकी वंशका जम्‍मा दश सहरहरू तिनका चरनहरूसमेत थिए।"},{"number":27,"verse":"गेर्शोनीका लेवीका वंशहरूलाई: मनश्‍शेको आधा कुलबाट बाशानमा ज्‍यानमाराको निम्‍ति शरण-नगर नियुक्त भएको गोलान, त्‍यसका चरनसमेत, र बे-एश्‍तरा, त्‍यसका चरनसमेत— दुई सहरहरू दिइयो।"},{"number":28,"verse":"इस्‍साखारको कुलबाट किश्‍योन, दाबरत,"},{"number":29,"verse":"यर्मूत र एन-गन्‍नीम, तिनका चरनहरूसमेत— चार सहरहरू दिइयो।"},{"number":30,"verse":"आशेरको कुलबाट मिशाल, अब्‍दोन,"},{"number":31,"verse":"हेल्‍कत र रहोब, तिनका चरनहरूसमेत— चार सहरहरू दिइयो।"},{"number":32,"verse":"नप्‍तालीको कुलबाट गालीलमा ज्‍यानमाराको निम्‍ति शरण-नगर नियुक्त भएको केदेश, त्‍यसका चरनसमेत, र हम्‍मोत-डोर र कर्तान, तिनका चरनहरूसमेत— तीन सहरहरू दिइयो।"},{"number":33,"verse":"तिनीहरूका वंशअनुसार गेर्शोनीहरूका जम्‍मा तेह्र सहरहरू, तिनका चरनहरूसमेत थिए।"},{"number":34,"verse":"लेवीहरूका बाँकी मरारीका वंशहरूलाई चाहिँ: जबूलूनको कुलबाट योक्‍नाम, कर्तह,"},{"number":35,"verse":"दिम्‍ना र नहलल, तिनका चरनहरूसमेत— चार सहरहरू दिइयो।"},{"number":36,"verse":"रूबेनको कुलबाट बेसेर, यहसा,"},{"number":37,"verse":"कदेमोत र मेपात, तिनका चरनहरूसमेत— चार सहरहरू दिइयो।"},{"number":38,"verse":"गादको कुलबाट गिलादमा ज्‍यानमाराको निम्‍ति शरण-नगर नियुक्त भएको रामोत, त्‍यसका चरनसमेत, र महनोम,"},{"number":39,"verse":"हेश्‍बोन र याजेर, तिनका चरनहरूसमेत— जम्‍मा चार सहरहरू दिइयो।"},{"number":40,"verse":"तिनीहरूका वंशअनुसार लेवीका बाँकी मरारीका जम्‍मा बाह्र सहरहरू, तिनका चरनहरूसमेत थिए।"},{"number":41,"verse":"इस्राएली अधिकारमा रहेको भूभागभित्र लेवीहरूका चरनसहित जम्‍मा अठचालीस वटा सहरहरू थिए।"},{"number":42,"verse":"यी सहरहरूका आ-आफ्‍ना वरिपरि चरनहरू थिए। सबै सहरहरू यही किसिमका थिए।"},{"number":43,"verse":"यसरी परमप्रभुले इस्राएलीहरूलाई दिन्‍छु भनी तिनीहरूका पुर्खाहरूसँग प्रतिज्ञा गर्नुभएका सबै देश दिनुभयो, र तिनीहरूले त्‍यो आफ्‍नो अधिकारमा लिएर त्‍यसमा बसे।"},{"number":44,"verse":"अनि परमप्रभुले तिनीहरूका पुर्खाहरूसँग शपथ खानुभएबमोजिम, तिनीहरूलाई चारैतिरबाट विश्राम दिनुभयो। तिनीहरूका सबै शत्रुहरूमध्‍ये एक जना पनि तिनीहरूका सामुन्‍ने खड़ा हुन सकेन। परमप्रभुले तिनीहरूका शत्रुहरूलाई तिनीहरूकै हातमा सुम्‍पिदिनुभयो।"},{"number":45,"verse":"परमप्रभुले जति उत्तम प्रणहरू इस्राएलीहरूलाई गर्नुभएको थियो, तिनीहरूमा एक पनि घटी भएन, सबै पूरा भए।"}]}
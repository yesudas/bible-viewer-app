{"bibleAbbr":"neNRV2012","bookName":"यहोशू","bookEnglishName":"Joshua","chapterNumber":17,"verses":[{"number":1,"verse":"( मनश्शेको भाग) योसेफका जेठा छोरा मनश्‍शेको कुलमा परेको भाग, अर्थात् मनश्‍शेका जेठा छोरा माकीरको भाग यही हो। गिलादीहरूका बुबा माकीरले गिलाद र बाशान पाए, किनभने तिनी लड़ाका थिए।"},{"number":2,"verse":"यसकारण मनश्‍शेका बाँकी सन्‍तानले, अर्थात् अबीएजेरका सन्‍तान, हेलेकका सन्‍तान, अस्रीएलका सन्‍तान, शकेमका सन्‍तान, हेपेरका सन्‍तान, शमीदाका सन्‍तानहरूले तिनीहरूका वंश-वंशअनुसार भाग पाए। तिनीहरूका वंशअनुसार, योसेफका छोरा मनश्‍शेका पुरुष सन्‍तानहरू यी नै हुन्।"},{"number":3,"verse":"तर मनश्‍शेका छोरा माकीर, तिनका छोरा गिलाद, तिनका छोरा सलोफादका छोरीहरूबाहेक छोराहरू थिएनन्। तिनका छोरीहरूका नाउँ यी नै हुन्: महला, नोआह, होग्‍ला, मिल्‍का र तिर्सा।"},{"number":4,"verse":"तिनीहरूले पूजाहारी एलाजार, नूनका छोरा यहोशू र नायकहरूका सामुन्‍ने आएर यसो भने, “हामीलाई हाम्रा दाजुभाइहरूका बीचमै अधिकार दिनू भनेर परमप्रभुले मोशालाई आज्ञा दिनुभएको थियो।” परमप्रभुको आज्ञाअनुसार यिनले तिनीहरूलाई तिनका काकाहरूका बीचमा भाग दिए। ( )"},{"number":5,"verse":"तब मनश्‍शेलाई यर्दन पारिका गिलाद देश र बाशान देशबाहेक दश भाग मिल्‍यो,"},{"number":6,"verse":"किनभने मनश्‍शेका छोरीहरूले पनि तिनका छोराहरूकै बीचमा भाग पाएका थिए। गिलाद देशचाहिँ मनश्‍शेका बाँकी सन्‍तानहरूको भागमा पर्‍यो।"},{"number":7,"verse":"अब मनश्‍शेका भागको सिमाना आशेरदेखि शकेमका सामुन्‍नेको मिक्‍मतातसम्‍म थियो। त्‍यो सिमाना दक्षिणतिर लागेर एन-तप्‍पूहका बासिन्‍दाहरू भएका ठाउँसम्‍म पुगेको थियो।"},{"number":8,"verse":"तप्‍पूहीहरूको देश मनश्‍शेको भागमा पर्‍यो, तर मनश्‍शेको सिमानामा भएको तप्‍पूहचाहिँ एफ्राइमका सन्‍तानको भागमा पर्‍यो।"},{"number":9,"verse":"अनि त्‍यो सिमाना दक्षिणतिर कनाको खोल्‍सासम्‍म गएको थियो। मनश्‍शेका कति सहरहरू एफ्राइमको भागमा पर्‍यो, तर मनश्‍शेको सिमानाचाहिँ खोल्‍साको उत्तरतिर थियो, र त्‍यो समुद्रमा गएर टुङ्गिएको थियो।"},{"number":10,"verse":"दक्षिणतिर एफ्राइमको र उत्तरतिर मनश्‍शेको भाग थियो। मनश्‍शेको सिमानाचाहिँ समुद्रमा गएको थियो, र त्‍यो उत्तरतिर आशेर र पूर्वतिर इस्‍साखारसम्‍म पुगेको थियो।"},{"number":11,"verse":"इस्‍साखार र आशेरमा मनश्‍शेलाई यति पर्‍यो: बेथ-शान र त्‍यसका बस्‍तीहरू, यिबलाम र त्‍यसका बस्‍तीहरू र डोरका, एन्‍दोरका, तानाकका र मगिद्दोका बासिन्‍दाहरू र तिनीहरूका बस्‍तीहरू (सूचीमा तेस्रोचाहिँ डोरको लेक हो)।"},{"number":12,"verse":"तैपनि मनश्‍शेका सन्‍तानले ती सहरहरूका बासिन्‍दाहरूलाई धपाउन सकेनन्, किनभने ती कनानीहरू त्‍यस देशमा बस्‍न मन गरेका थिए। ( )"},{"number":13,"verse":"तर रहँदा-बस्‍दा इस्राएलीहरू सामर्थी भएपछि, तिनीहरूले उनीहरूलाई बेगारी काममा लाउन थाले, तर पूर्ण रूपले उनीहरूलाई धपाएनन्।"},{"number":14,"verse":"योसेफका सन्‍तानले यहोशूलाई यसो भने, “परमप्रभुले हामीलाई अहिलेसम्‍म प्रशस्‍त आशिष् दिनुभएको हुनाले हामी गन्‍तीमा बढ्ता नै छौं भन्‍ने जानेर पनि हाम्रो अधिकारको निम्‍ति किन एउटै भाग मात्र तपाईंले दिनुभयो?”"},{"number":15,"verse":"तब यहोशूले तिनीहरूलाई भने, “तिमीहरू गन्‍तीमा धेरै छौ, र एफ्राइमको पहाड़ी देश तिमीहरूलाई साँघुरो हुन्‍छ भने परिज्‍जी र रपाईहरूका देशको जङ्गलमा गएर तिमीहरूका निम्‍ति जङ्गल फाँड़।”"},{"number":16,"verse":"योसेफका सन्‍तानले भने, “पहाड़ी देशमा हामी अटाउँदैनौं। अनि बेथ-शान र त्‍यसका बस्‍तीहरूमा बस्‍नेहरूसँग र यिजरेलको बेँसीमा बस्‍ने सबै कनानीहरूसँग फलामका रथहरू छन्।”"},{"number":17,"verse":"तब यहोशूले योसेफका घराना, अर्थात् एफ्राइम र मनश्‍शेलाई यसो भने, “तिमीहरू धेरै जना छौ र बलिया पनि छौ। तिमीहरूलाई एक भाग मात्र हुनेछैन,"},{"number":18,"verse":"तर पहाड़ी देशको जङ्गल पनि तिमीहरूकै हुन्‍छ। त्‍यसका रूखहरू फाँड़, र त्‍यहाँ आसपासका जमिन पनि तिमीहरूकै हुनेछ। ती कनानीहरूसँग फलामका रथहरू छन् र तिनीहरू सामर्थी छन् तापनि तिमीहरूले तिनीहरूलाई धपाउन सक्‍नेछौ।”"}]}
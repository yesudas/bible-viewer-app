{"bibleAbbr":"neNRV2012","bookName":"२ इतिहास","bookEnglishName":"2 Chronicles","chapterNumber":30,"verses":[{"number":1,"verse":"( हिजकियाले निस्तार-चाड मनाएका) हिजकियाले यरूशलेममा परमप्रभु इस्राएलका परमेश्‍वरको निम्‍ति निस्‍तार-चाड़ परमप्रभुको मन्‍दिरमा मान्‍न आऊन् भनी निम्‍तो दिएर सबै इस्राएल र यहूदाकहाँ समाचार पठाए, अनि एफ्राइम र मनश्‍शेलाई पनि चिट्ठीहरू पठाए।"},{"number":2,"verse":"राजा, तिनका अधिकारीहरू र यरूशलेममा भेला भएका सबै समुदाय दोस्रो महिनामा निस्‍तार-चाड़ मनाउन सहमत भएका थिए। ( )"},{"number":3,"verse":"तिनीहरूले विधिअनुसार ठीक समयमा मनाउन सकेका थिएनन्, किनभने पर्याप्‍त पूजाहारीहरूले आफू-आफूलाई शुद्ध गरेका थिएनन्, र मानिसहरू पनि यरूशलेममा भेला भएका थिएनन्।"},{"number":4,"verse":"यो प्रस्‍ताव राजा र सारा समुदायलाई असल लाग्‍यो।"},{"number":5,"verse":"तब तिनीहरूले बेर्शेबादेखि दानसम्‍मै सारा इस्राएलभरि यस्‍तो घोषणा गर्ने निश्‍चय गरे, कि परमप्रभु इस्राएलका परमेश्‍वरको निम्‍ति निस्‍तार-चाड़ मान्‍न मानिसहरू यरूशलेममा आउनैपर्छ। यसको अघि तोकिएको विधिबमोजिम यति धेरैले यो चाड़ मानेका थिएनन्।"},{"number":6,"verse":"हिजकियाको हुकुमअनुसार राजा र तिनका अधिकारीहरूबाट यस्‍तो घोषणा-पत्र लिएर समाचारवाहकहरू सारा इस्राएल र यहूदाभरि गए: “हे इस्राएलका मानिस हो, अब्राहाम, इसहाक र इस्राएलका परमप्रभु परमेश्‍वरतिर तिमीहरू फर्क, र अश्‍शूरका राजाहरूका हातबाट उम्‍कनेहरूतिर उहाँ पनि फर्कून्।"},{"number":7,"verse":"तिमीहरू आफ्‍ना पुर्खाहरू र तिमीहरूका कुटुम्‍बहरूजस्‍तै नहोओ। तिनीहरू त परमप्रभु तिनीहरूका पुर्खाहरूका परमेश्‍वरको विरुद्धमा विश्‍वासघाती भए, र परमप्रभुले तिनीहरूलाई त्रासका पात्र तुल्‍याउनुभयो। त्‍यो तिमीहरू आफैले देख्‍यौ।"},{"number":8,"verse":"तिमीहरूका पुर्खाहरूझैँ तिमीहरू पनि हठी नहोओ। तिमीहरू आफू-आफूलाई परमप्रभुमा समर्पण गर, र उहाँले सदासर्वदाको निम्‍ति पवित्र पार्नुभएको उहाँको पवित्रस्‍थानमा प्रवेश गर। परमप्रभु तिमीहरूका परमेश्‍वरको सेवा गर, र उहाँको भयानक क्रोध तिमीहरूबाट पर हटोस्।"},{"number":9,"verse":"तिमीहरू परमप्रभुतिर फर्क्‍यौ भने तिमीहरूका कुटुम्‍बहरू र तिमीहरूका छोराछोरीहरूलाई कैद गरेर लैजानेहरूबाट तिनीहरूले दया पाउनेछन्, र तिनीहरू यस देशमा फर्केर आउन पाउनेछन्। किनभने परमप्रभु तिमीहरूका परमेश्‍वर दयालु र करुणामय हुनुहुन्‍छ। तिमीहरू उहाँतर्फ फर्क्‍यौ भने उहाँ तिमीहरूबाट फर्कनुहुनेछैन।”"},{"number":10,"verse":"तब ती समाचारवाहकहरू एफ्राइम र मनश्‍शेका देशभरि नै सहर-सहरमा भएर जबूलूनसम्‍मै गए। तर मानिसहरूले तिनीहरूको गिल्‍ला र हाँसो गरे।"},{"number":11,"verse":"तापनि आशेर, मनश्‍शे र जबूलूनका कुनै-कुनै मानिसहरू आफैलाई नम्र तुल्‍याएर यरूशलेममा गए।"},{"number":12,"verse":"यसबाहेक राजा र तिनका अधिकारीहरूले परमप्रभुको वचनअनुसार दिएको हुकुम एकमत भई पालन गर्न परमेश्‍वरको हातले यहूदाका मानिसहरूलाई उक्‍साए।"},{"number":13,"verse":"धेरै मानिसहरू, अर्थात् एउटा साह्रै ठूलो समुदाय दोस्रो महिनामा अखमिरी रोटीको चाड़ मान्‍न यरूशलेममा भेला भए।"},{"number":14,"verse":"तिनीहरूले यरूशलेममा भएका वेदीहरू हटाए, अनि धूप बाल्‍ने वेदीहरू पनि हटाइदिए, र तिनलाई किद्रोनको खोल्‍सामा फ्‍याँकिदिए।"},{"number":15,"verse":"तिनीहरूले दोस्रो महिनाको चौथो दिनमा निस्‍तार-चाड़को थुमा मारे। पूजाहारीहरू र लेवीहरू साह्रै लज्‍जित भए। तिनीहरूले आफू-आफूलाई शुद्ध गरे, र परमप्रभुको मन्‍दिरमा होमबलि ल्‍याए।"},{"number":16,"verse":"तब परमेश्‍वरका जन मोशाले दिएको व्‍यवस्‍थाअनुसार तिनीहरू आ-आफ्‍नो नियत स्‍थानमा बसे। लेवीहरूबाट लिएको रगत पूजाहारीहरूले वेदीमा छर्के।"},{"number":17,"verse":"तर समुदायका धेरै जनाले आफू-आफूलाई शुद्ध गरेका थिएनन्। यसैकारण परमप्रभुको सामुन्‍ने आ-आफ्‍नो थुमा पवित्र गर्न नसक्‍ने यी अशुद्ध भएका सबैका निम्‍ति लेवीहरूले निस्‍तार-चाड़का थुमाहरू मार्नुपर्‍यो।"},{"number":18,"verse":"एफ्राइम, मनश्‍शे, इस्‍साखार र जबूलूनबाट आएकाहरूमध्‍ये धेरै जना विधिपूर्वक शुद्ध भएका थिएनन्। तापनि तिनीहरूले अनियमित रीतिले निस्‍तार-चाड़ माने। तर हिजकियाले यसो भनेर तिनीहरूका निम्‍ति प्रार्थना गरे,"},{"number":19,"verse":"“पवित्रस्‍थानका शुद्धीकरणको नियम त्‍यसले पालन गरेको छैन भने पनि परमप्रभु त्‍यसका पुर्खाहरूका परमेश्‍वरलाई खोज्‍न सङ्कल्‍प गर्ने हरेकलाई परमप्रभुले क्षमा गरून्।”"},{"number":20,"verse":"अनि परमप्रभुले हिजकियाको प्रार्थना सुन्‍नुभयो, र मानिसहरूलाई निको पार्नुभयो।"},{"number":21,"verse":"यरूशलेममा उपस्‍थित भएका इस्राएलीहरूले सात दिनसम्‍म ठूलो रमाहटको साथ अखमिरी रोटीको चाड़ मनाए। अनि लेवीहरू र पूजाहारीहरूले नथामीकनै परमप्रभुका बाजाहरूका साथ दिनहुँ खूब जोशसँग परमप्रभुको प्रशंसा गरे।"},{"number":22,"verse":"परमप्रभुका सेवाको विषयमा साँचो ज्ञान भएका लेवीहरूलाई हिजकियाले उत्‍साहको वचनले बोले। यसरी तिनीहरूले चाड़का सात दिन मेलबलिहरू चढ़ाउँदै, परमप्रभु तिनीहरूका पुर्खाहरूका परमेश्‍वरको प्रशंसा गर्दै र आ-आफ्‍नो तोकिएको भाग खाँदै बिताए।"},{"number":23,"verse":"सारा समुदाय अरू सात दिनसम्‍म चाड़ मान्‍न सहमत भए। यसकारण तिनीहरूले रमाहटसित अरू सात दिन चाड़ मनाए।"},{"number":24,"verse":"यहूदाका राजा हिजकियाले समुदायको निम्‍ति एक हजार साँढ़े र सात हजार भेड़ाबाख्रा, अनि अधिकारीहरूले समुदायको निम्‍ति एक हजार साँढ़े र दश हजार भेड़ाबाख्रा अलग राखिदिएका थिए। पूजाहारीहरूले धेरै संख्‍यामा आफू-आफूलाई शुद्ध पारे।"},{"number":25,"verse":"यहूदाका सारा समुदाय, पूजाहारीहरू र लेवीहरूसमेत, अनि इस्राएलबाट आएका सबै समुदायसाथ इस्राएल र यहूदामा बसोबास गर्ने विदेशीहरूले पनि रमाहट गरे।"},{"number":26,"verse":"यरूशलेममा ठूलो रमाहट भयो, किनभने त्‍यस्‍तो त इस्राएलका राजा दाऊदका छोरा सोलोमनको पालोदेखि यसो त्‍यहाँ भएको थिएन।"},{"number":27,"verse":"पूजाहारीहरू र लेवीहरू मानिसहरूलाई आशीर्वाद दिन खड़ा भए, अनि परमेश्‍वरले पुकारा सुन्‍नुभयो, किनकि तिनीहरूको प्रार्थना स्‍वर्गमा परमेश्‍वरको पवित्र वासस्‍थानसम्‍मै पुग्‍यो।"}]}
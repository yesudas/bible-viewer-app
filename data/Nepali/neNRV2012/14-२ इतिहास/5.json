{"bibleAbbr":"neNRV2012","bookName":"२ इतिहास","bookEnglishName":"2 Chronicles","chapterNumber":5,"verses":[{"number":1,"verse":"( करारको सन्दूक मन्दिरमा ल्याएको) सोलोमनले परमप्रभुका मन्‍दिरको निम्‍ति गरेका सबै कामहरू सिद्ध्याएपछि आफ्‍ना पिता दाऊदले पवित्र कामको लागि अलग राखेका चीजहरू, अर्थात् सुन, चाँदी, र सबै सरसामानहरू ल्‍याए र ती परमप्रभुको मन्‍दिरका भण्‍डारहरूमा राखे। ( ; )"},{"number":2,"verse":"त्‍यसपछि सोलोमनले इस्राएलका धर्म-गुरुहरू र कुल-कुलका सबै नायकहरू र इस्राएलका परिवारका मुख्‍य-मुख्‍य व्‍यक्तिहरूलाई परमप्रभुका करारको सन्‍दूक दाऊदको सहर, अर्थात् सियोनबाट ल्‍याउन यरूशलेममा भेला हुन भनी बोलाए। ( ; ) ( )"},{"number":3,"verse":"अनि इस्राएलका सबै मानिसहरू सातौँ महिनामा भएको चाड़को समयमा राजाको सामुन्‍ने भेला भए।"},{"number":4,"verse":"इस्राएलका सबै धर्म-गुरुहरू आइसकेपछि,"},{"number":5,"verse":"लेवीहरूले सन्‍दूक उठाए, अनि सन्‍दूक र भेट हुने पाल र त्‍यसमा भएका सबै पवित्र सामानहरू उठाएरमाथि लगे। पूजाहारीले, जो लेवीहरू थिए, ती बोकेर माथि लगे।"},{"number":6,"verse":"सोलोमन राजा र इस्राएलका सारा समुदाय, जो तिनको अगाड़ि भेला भएका थिए, तिनीहरू अनगन्‍ती भेड़ा र साँढ़ेहरू बलिदान चढ़ाउँदै सन्‍दूकको सामुन्‍ने थिए।"},{"number":7,"verse":"त्‍यसपछि पूजाहारीहरूले परमप्रभुका करारको सन्‍दूक मन्‍दिरको भित्री पवित्रस्‍थान, अर्थात् महा-पवित्रस्‍थानमा त्‍यसकै ठाउँमा ल्‍याएर करूबहरूका पखेटामुनि राखे।"},{"number":8,"verse":"करूबहरूका पखेटा सन्‍दूक राखिएको ठाउँमाथि फैलिएका थिए, अनि तिनले सन्‍दूक र त्‍यसका डन्‍डाहरू ढाकेका थिए।"},{"number":9,"verse":"डन्‍डाहरूचाहिँ यति लामा गरी निस्‍केका थिए, कि तिनका टुप्‍पाहरू भित्री पवित्रस्‍थानबाट देखिन सकिन्‍थे, तर पवित्रस्‍थानको बाहिरबाट देखिन सकिँदैनथे। ती आजको दिनसम्‍म त्‍यहीँ नै छन्।"},{"number":10,"verse":"त्‍यस सन्‍दूकभित्र अरू केही थिएन, केवल दुई वटा पाटीहरू, जुन मोशाले होरेब पर्वतमा सन्‍दूकमा राखेका थिए, जहाँ इस्राएलीहरूले मिश्रदेश छोड्दा परमप्रभुले तिनीहरूसित करार बाँध्‍नुभएको थियो। ( )"},{"number":11,"verse":"पूजाहारीहरू पवित्रस्‍थानबाट बाहिर निस्‍केर आए। त्‍यहाँ हाजिर भएका सबै पूजाहारीहरूले आ-आफ्‍नो दलअनुसार नगरीकनै आफैलाई पवित्र गरेका थिए।"},{"number":12,"verse":"सबै लेवी गायकहरू, अर्थात् आसाप, हेमान र यदूतून, तिनीहरूका छोराहरू र कुटुम्‍बहरूसमेत मलमलका कपड़ा लगाएर झ्‍याली, वीणा र सारङ्गीहरू लिएर वेदीको पूर्वपट्टि उभिए। अनि तिनीहरूका साथमा एक सय बीस जना पूजाहारीहरू पनि थिए। तिनीहरूले चाहिँ तुरही बजाए।"},{"number":13,"verse":"तुरही बजाउनेहरू र गीत गाउनेहरूले परमप्रभुको प्रशंसा र धन्‍यवादको निम्‍ति एक सोर गरी आवाज निकाले। अनि तुरही, झ्‍याली र अरू बाजाहरूसित परमप्रभुको प्रशंसा गर्नलाई तिनीहरूले यसो भनेर गीतको आवाज निकाले: ( ) ( ; ; ; ; ; ; ; ; ) “उहाँ असल हुनुहुन्‍छ, किनकि उहाँको प्रेम सदासर्वदै रहिरहन्‍छ।” तब परमप्रभुको मन्‍दिर बादलले भरियो,"},{"number":14,"verse":"अनि बादलले गर्दा पूजाहारीहरूले सेवा गर्न सकेनन्, किनकि परमेश्‍वरको मन्‍दिर परमप्रभुको महिमाले भरिएको थियो। ( )"}]}
{"bibleAbbr":"neNRV2012","bookName":"२ इतिहास","bookEnglishName":"2 Chronicles","chapterNumber":31,"verses":[{"number":1,"verse":"जब यो उत्‍सव भइसकियो तब उपस्‍थित भएका सबै इस्राएलीहरू यहूदाका सहरहरू हुँदो गएर ती सबै खतम नहोउञ्‍जेल तिनीहरूले चोखा ढुङ्गाहरू टुक्रा-टुक्रा पारिदिए र अशेरा देवीका मूर्तिहरू ढालिदिए। सारा यहूदा र बेन्‍यामीन, र एफ्राइम र मनश्‍शेका अल्‍गा-अल्‍गा थानहरू र वेदीहरू भत्‍काइदिए। त्‍यति गरिसकेपछि इस्राएलीहरू हरेक आ-आफ्‍नो सहर र पैतृक भूमिमा फर्के।"},{"number":2,"verse":"( पूजाहारी र लेवीहरूका निम्‍ति खानेकुराको बन्‍दोबस्‍त मिलाइएको) त्‍यसपछि हिजकियाले पूजाहारीहरू र लेवीहरूलाई दल-दल गरी होमबलि र मेलबलि चढ़ाउन, सेवा गर्न, धन्‍यवाद दिन र परमप्रभुको मन्‍दिरका ढोकाहरूमा प्रशंसा गर्न आ-आफ्‍ना विशेष कामहरू हरेकलाई खटाइदिए।"},{"number":3,"verse":"राजाले आफ्‍नै भण्‍डारबाट बिहान र बेलुकाका होमबलिका निम्‍ति, अनि शबाथ, औंसी र तोकिएका चाड़हरूका निम्‍ति परमप्रभुको व्‍यवस्‍थामा लेखिएबमोजिम जुटाइदिए। ( )"},{"number":4,"verse":"पूजाहारीहरू र लेवीहरू परमप्रभुको व्‍यवस्‍थामा नै लागिरहून् भनेर राजाले यरूशलेममा बस्‍ने मानिसहरूलाई तिनीहरूले दिनुपर्ने भाग जुटाइदेऊन् भनी हुकुम गरे। ( , )"},{"number":5,"verse":"राजाको हुकुम इस्राएलीहरूलाई दिने बित्तिकै तिनीहरूले आफ्‍ना अन्‍न, नयाँ दाखमद्य, तेल, मह र जमिनका सबै उब्‍जनीका अगौटे फल दिए। तिनीहरूले प्रशस्‍त मात्रामा— थोकको पूरा दशांश ल्‍याए।"},{"number":6,"verse":"यहूदाका सहरमा बस्‍ने इस्राएलीहरू र यहूदीहरूले पनि गाईबस्‍तुको दशांश, अनि परमप्रभु तिनीहरूका परमेश्‍वरमा अर्पण गरिएका सबै थोकको दशांश ल्‍याएर थुपारे।"},{"number":7,"verse":"तिनीहरूले तेस्रो महिनामा थुपार्न सुरु गरे, र सातौँ महिनामा सिद्ध्याए।"},{"number":8,"verse":"हिजकिया र तिनका अधिकारीहरू आएर ती थुपारिएका कुरा देख्‍दा, तिनीहरूले परमप्रभु र उहाँको प्रजा इस्राएललाई धन्‍यवाद दिए।"},{"number":9,"verse":"यी थुपारिएका कुराहरूको विषयमा हिजकियाले पूजाहारीहरू र लेवीहरूसित सोधपूछ गरे।"},{"number":10,"verse":"सादोकको वंशका प्रधान पूजाहारी अजर्याहले जवाफ दिए, “मानिसहरूले परमप्रभुको मन्‍दिरमा आ-आफ्‍नो भेटी ल्‍याएको समयदेखि यसो हामीहरूलाई खानका निम्‍ति प्रशस्‍त भयो अनि उब्रेका पनि छन्, किनभने परमप्रभुले उहाँको प्रजालाई यति धेरै आशिष् दिनुभएको छ, कि यी धेरै कुरा उब्रेका पनि छन्।”"},{"number":11,"verse":"तब हिजकियाले परमप्रभुको मन्‍दिरमा भण्‍डारहरू तयार गर्न हुकुम गरे, र ती तयार गरिए।"},{"number":12,"verse":"अनि मानिसहरूले ईमानदारीसाथ आ-आफ्‍ना भेटीहरू, दशांश र तिनीहरूले अर्पण गरेका दानहरू ल्‍याए। तिनको जिम्‍मा लिने अधिकृत लेवी कोनन्‍याह थिए, अनि तिनका भाइ शिमीचाहिँ उपअधिकृत थिए।"},{"number":13,"verse":"राजा हिजकिया र परमेश्‍वरको मन्‍दिरका अधिकारी अजर्याहले कोनन्‍याह र तिनका भाइ शिमीलाई सहायता गर्न यहीएल, अजज्‍याह, नहत, असाहेल, यरीमोत, योजाबाद, एलीएल, यिस्‍मक्‍याह, महत र बनायाहलाई नियुक्त गरेका थिए।"},{"number":14,"verse":"परमप्रभुलाई दिएका थोकहरू र अर्पण गरिएका दानहरू बाँड्न परमेश्‍वरको निम्‍ति ल्‍याएका राजीखुशीका भेटीहरू लेवी यिम्‍नाका छोरा पूर्व ढोकाका द्वारपाल कोरेको जिम्‍मामा थिए।"},{"number":15,"verse":"दल-दलअनुसार ठूला-साना सङ्गी-पूजाहारीहरूलाई ठीक-ठीक हिस्‍सा बाँड्न पूजाहारीहरूका सहरहरूमा अदन, मिन्‍यामीन, येशूअ, शमायाह, अमर्याह र शकन्‍याहले कोरेलाई ईमानदारीसाथ सहायता गरे।"},{"number":16,"verse":"वंशावलीमा नाउँ लेखिएका परमप्रभुको मन्‍दिरमा नित्‍य खटिएका काम गर्ने तीन वर्ष र त्‍यसभन्‍दा बढ़ी उमेरका पुरुषहरू सबैलाई आ-आफ्‍ना दल र जिम्‍माअनुसार तिनीहरूले भाग बाँड़िदिए।"},{"number":17,"verse":"त्‍यसबाहेक वंशावलीमा आफ्‍ना परिवार-परिवारअनुसार नाउँ लेखिएका पूजाहारीहरू अनि बीस वर्ष र त्‍यसभन्‍दा बढ़ी उमेरका लेवीहरू सबैलाई आ-आफ्‍ना दल र जिम्‍माअनुसार तिनीहरूले भाग बाँड़िदिए।"},{"number":18,"verse":"यी वंशावलीका पुस्‍तकहरूमा नाउँ लेखिएका सारा समुदाय, तिनीहरूका पत्‍नी र छोराछोरीहरूसमेत, सबैलाई भाग बाँड़िएको थियो। किनभने तिनीहरूले आफू-आफूलाई विधिपूर्वक शुद्ध गर्दथे।"},{"number":19,"verse":"अनि सहरहरूका छेउछाउका बस्‍तीहरूमा र अरू कुनै गाउँमा बस्‍ने हारूनका वंशका पूजाहारीहरूमध्‍ये हरेक पुरुषलाई अनि लेवीहरूका वंशावलीमा नाउँ लेखिएका पूजाहारीहरू सबैलाई पनि आ-आफ्‍नो भाग दिन विशेष मानिसहरू खटाइए।"},{"number":20,"verse":"हिजकियाले यहूदाभरि नै यसरी काम गरे। परमप्रभु आफ्‍ना परमेश्‍वरका दृष्‍टिमा जे असल, ठीक र विश्‍वासयोग्‍य थिए, ती नै तिनले गरे।"},{"number":21,"verse":"परमप्रभुका मन्‍दिरको सेवामा र आफ्‍ना परमेश्‍वरको अगुवाइ खोज्‍न उहाँका व्‍यवस्‍था र आज्ञाहरू मानेर गरेका सबै काममा तिनले आफ्‍ना परमेश्‍वरलाई खोजे र आफ्‍ना तनमनले काम गरे। अनि तिनी सफल पनि भए।"}]}
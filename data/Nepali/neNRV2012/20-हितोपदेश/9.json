{"bibleAbbr":"neNRV2012","bookName":"हितोपदेश","bookEnglishName":"Proverbs","chapterNumber":9,"verses":[{"number":1,"verse":"( बुद्धि र मूर्खता) बुद्धिले आफ्‍नो घर बनाएको छ, त्‍यसले आफ्‍ना सात खामा गाड़ेको छ।"},{"number":2,"verse":"त्‍यसले आफ्‍नो पशु मारेको छ, दाखमद्यमा मसला मिसाएको छ, त्‍यसले आफ्‍नो टेबिल पनि तयार पारेको छ।"},{"number":3,"verse":"त्‍यसले आफ्‍ना दासीलाई पठाएको छ, र सहरका अग्ला ठाउँहरूबाट बोलाउँछ।"},{"number":4,"verse":"“ए सबै निर्बुद्धिहरू भित्र आओ!” भन्‍दै ती समझ नभएकाहरूलाई त्‍यसले भन्‍छ।"},{"number":5,"verse":"“आओ, मसँग खाओ, र मैले मसला मिसाएको दाखमद्य पिओ।”"},{"number":6,"verse":"आफ्‍ना अज्ञानी चालहरू छोडिदेओ, र तिमी बाँच्‍नेछौ। समझशक्तिको मार्गमा हिँड़।"},{"number":7,"verse":"जसले गिल्‍ला गर्ने व्‍यक्तिलाई सुधार्छ, त्‍यसले अपमान निम्‍त्‍याउँछ, जसले दुष्‍ट मानिसलाई हप्‍काउँछ, त्‍यसले दुर्व्‍यवहार बेहोर्नुपर्छ।"},{"number":8,"verse":"गिल्‍ला गर्नेलाई नहप्‍का, नत्र त्‍यसले तँलाई घृणा गर्नेछ। बुद्धिमान् मानिसलाई हप्‍का, र त्‍यसले तँलाई प्रेम गर्नेछ।"},{"number":9,"verse":"बुद्धिमान्लाई अर्ती दे, र त्‍यो झन् बढी बुद्धिमान् हुनेछ। धर्मी मानिसलाई शिक्षा दे, र त्‍यसले आफ्‍नो ज्ञान अझ बढ़ाउनेछ।"},{"number":10,"verse":"“परमप्रभुको भय मान्‍नु नै बुद्धिको सुरुआत हो, ( ; ; ) र परमपवित्रको ज्ञान नै समझशक्ति हो।"},{"number":11,"verse":"किनभने मद्वारा नै तेरो जीवनका दिनहरू धेरै हुनेछन्, अनि तँ दीर्घायु हुनेछस्।"},{"number":12,"verse":"तँ बुद्धिमान् भइस् भने तेरो बुद्धिले नै तँलाई इनाम ल्‍याउनेछ, तँ गिल्‍ला गर्ने व्‍यक्ति भइस् भने तैंले मात्र नोक्‍सान बेहोर्नुपर्नेछ।"},{"number":13,"verse":"“मूर्खता” भनिने स्‍त्री चर्की हुन्‍छे, त्‍यो अनुशासनहीन र अज्ञानी हुन्‍छे।"},{"number":14,"verse":"त्‍यो आफ्‍नो घरको ढोकामा सहरको सबैभन्‍दा अग्‍ला ठाउँहरूमा भएको आसनमा बस्‍छे।"},{"number":15,"verse":"त्‍यसको नजिकैबाट सरासर आफ्‍नो बाटो हिँड़िरहेकाहरूलाई त्‍यसले बोलाउँछे।"},{"number":16,"verse":"ती समझ नभएकाहरूलाई त्‍यसले भन्‍छे, “सबै अज्ञानी जति यता आऊन्।"},{"number":17,"verse":"चोरीको पानी मीठो हुन्‍छ, गुप्‍तमा खाएको रोटी स्‍वादिष्‍ठ हुन्‍छ।”"},{"number":18,"verse":"तर मृतकहरूको वास त्‍यहाँ हुन्‍छ, र त्‍यस स्‍त्रीका पाहुनाहरू पातालको गहिराइमा पुगिसकेका छन् भन्‍ने कुराको ज्ञान तिनीहरूलाई रत्तीभर हुँदैन।"}]}
{"bibleAbbr":"neNRV2012","bookName":"हितोपदेश","bookEnglishName":"Proverbs","chapterNumber":3,"verses":[{"number":1,"verse":"( बुद्धिबाट पाइने अरू फाइदाहरू) हे मेरो छोरा, मेरो शिक्षालाई नभुल्, तर मेरा आज्ञाहरू आफ्‍नो हृदयमा लुकाइराख्।"},{"number":2,"verse":"किनभने तिनले तँलाई दीर्घायु बनाउनेछन्, र तेरो लागि सम्‍पन्‍नता ल्‍याउनेछन्।"},{"number":3,"verse":"भक्ति र विश्‍वासयोग्‍यताले तँलाई कहिल्‍यै नछोडून्, ती तैंले आफ्‍नो गलामा बाँधिराख्, आफ्‍नो हृदयको पाटीमा ती लेखिराख्।"},{"number":4,"verse":"तब परमेश्‍वर र मानिसको दृष्‍टिमा ( ) तैंले निगाह पाउनेछस् र असल नाउँ कमाउनेछस्।"},{"number":5,"verse":"आफ्‍नो सारा हृदयले परमेश्‍वरमा भरोसा राख्, र तेरो आफ्‍नै समझशक्तिमा भर नपर्"},{"number":6,"verse":"आफ्‍ना सारा मार्गमा उहाँलाई सम्‍झी, र उहाँले तेरा मार्गहरू सोझा तुल्‍याइदिनुहुनेछ।"},{"number":7,"verse":"आफ्‍नै नजरमा बुद्धिमान् नहोऊ, ( ) परमप्रभुको भय मान् र दुष्‍कर्मलाई त्‍याग्।"},{"number":8,"verse":"यसले तेरो शरीरलाई स्‍वस्‍थ तुल्‍याउनेछ, र तेरो हड्डीको लागि पोषण दिनेछ।"},{"number":9,"verse":"आफ्‍नो धन-सम्‍पत्ति र आफ्‍ना सबै उब्‍जनीको अगौटे फलले परमप्रभुको आदर गर,"},{"number":10,"verse":"तब तेरा ढुकुटीहरू पोखुन्‍जेल भरिनेछन्, र तेरा भाँड़ाहरू नयाँ मद्यले चुलिएर पोखिनेछन्।"},{"number":11,"verse":"हे मेरो छोरो, परमप्रभुको अनुशासनलाई अवहेलना नगर्, ( ) ( ) र उहाँको हप्‍कीलाई खराब नठान्,"},{"number":12,"verse":"किनभने जसलाई परमप्रभु प्रेम गर्नुहुन्‍छ ( ) उसैलाई नै उहाँले अनुशासन दिनुहुन्छ। जसरी बुबाले आफ्‍नो प्‍यारो छोरालाई अनुशासन दिन्‍छन्।"},{"number":13,"verse":"धन्‍य हो त्‍यो मानिस जसले बुद्धि प्राप्‍त गर्छ, र समझशक्ति हासिल गर्छ,"},{"number":14,"verse":"किनभने बुद्धि चाँदीभन्‍दा धेरै लाभदायक हुन्‍छ, र त्‍यसले सुनले भन्‍दा बढ़ी फाइदा दिन्‍छ।"},{"number":15,"verse":"त्‍यो मानिकभन्‍दा पनि बहुमूल्‍य हुन्‍छ, र तैंले इच्‍छा गरेको कुनै पनि थोक त्‍यससँग तुलना गर्न सकिँदैन।"},{"number":16,"verse":"बुद्धिको दाहिने हातमा दीर्घायु, र त्‍यसको देब्रे हातमा धन र सम्‍मान हुन्‍छन्।"},{"number":17,"verse":"त्‍यसका मार्गहरू आनन्‍ददायक हुन्‍छन्, र त्‍यसका सबै बाटोहरू शान्‍तिका हुन्‍छन्।"},{"number":18,"verse":"बुद्धिलाई अँगाल्‍नेहरूका निम्‍ति त्‍यो एक जीवनको रूख हो, त्‍यसलाई पक्रनेहरूले आशिष् पाउनेछन्।"},{"number":19,"verse":"बुद्धिले नै परमप्रभुले पृथ्‍वीको जगहरू बसाल्‍नुभयो, समझशक्तिले उहाँले आकाशलाई त्‍यसको ठाउँमा राख्‍नुभयो।"},{"number":20,"verse":"उहाँको ज्ञानले गहिरा सागरहरू फुटिनिस्‍के, र बादलले तलतिर शीत झारे।"},{"number":21,"verse":"हे मेरो छोरो, सद्दे बुद्धि र विवेकलाई जोगाइराख्, तिनलाई तेरो दृष्‍टिबाट जान नदे,"},{"number":22,"verse":"ती तेरो निम्‍ति जीवन, र तेरो गलामा शोभाको गहनाझैँ हुनेछन्।"},{"number":23,"verse":"तब तँ आफ्‍नो मार्गमा सुरक्षित भई हिँड्नेछस्, र तेरा खुट्टा लरबरिनेछैन।"},{"number":24,"verse":"जब तँ ढल्‍किनेछस् तँ भयभीत हुनेछैनस्, जब तँ ढल्‍किनेछस् तँलाई मीठो निद्रा लाग्‍नेछ।"},{"number":25,"verse":"दुष्‍टहरूमाथि एक्‍कासि आइलाग्‍ने विपत्ति वा सर्वनाशसँग तँचाहिँ नडरा,"},{"number":26,"verse":"किनभने परमप्रभु नै तेरो साहस हुनुहुनेछ, र उहाँले तेरो खुट्टालाई पासोमा पर्नदेखि जोगाउनुहुनेछ।"},{"number":27,"verse":"ज-जसलाई भलाइ गर्नुपर्छ, तेरो हातमा भइञ्‍जेल त्‍यो नरोक्,"},{"number":28,"verse":"जब कि तँसँग त्‍यो अहिले नै छ, आफ्‍नो छिमेकीलाई “पछि आऊ, भोलिपर्सि दिऊँला,” नभन्।"},{"number":29,"verse":"आफ्‍नो छिमेकीको विरुद्धमा षड्यन्‍त्र नरच्। जो तेरो नजिक भरोसा राखेर बस्‍दछ।"},{"number":30,"verse":"विनाकारण कुनै मानिसलाई दोष नलगा, जसले तेरो कुनै खराबी गरेको छैन।"},{"number":31,"verse":"हिंसात्‍मक मानिसको ईर्ष्‍या नगर्, र त्‍यसको कुनै पनि मार्गलाई नछान्।"},{"number":32,"verse":"किनकि परमप्रभु कुटिल मानिसलाई घृणा गर्नुहुन्‍छ, तर सोझाहरूलाई आफ्‍नो विश्‍वासमा राख्‍नुहुन्‍छ।"},{"number":33,"verse":"दुष्‍टहरूको घरमा परमप्रभुको सराप पर्छ, तर धर्मीको घरलाई उहाँले आशिष् दिनुहुन्‍छ।"},{"number":34,"verse":"अभिमानी गिल्‍ला गर्नेहरूलाई उहाँले गिल्‍लामा उड़ाउनुहुन्‍छ, ( ; ) तर नम्रहरूलाई अनुग्रह दिनुहुन्‍छ।"},{"number":35,"verse":"बुद्धिमान्ले इज्‍जत प्राप्‍त गर्दछ, तर मूर्खहरूलाई उहाँले लज्‍जित तुल्‍याउनुहुनेछ।"}]}
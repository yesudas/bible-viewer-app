{"bibleAbbr":"neNRV2012","bookName":"हितोपदेश","bookEnglishName":"Proverbs","chapterNumber":25,"verses":[{"number":1,"verse":"( सोलोमनका अरू हितोपदेश) सोलोमनका यी हितोपदेश यहूदाका राजा हिजकियाका मानिसहरूले उतारेका हुन्:"},{"number":2,"verse":"कुनै कुरा गोप्‍य राख्‍नुमा परमेश्‍वरको महिमा हुन्‍छ, कुनै कुराको खोजी निकाल्‍नुमा राजाहरूको महिमा हुन्‍छ।"},{"number":3,"verse":"जसरी स्‍वर्गहरू उच्‍च छन् र पृथ्‍वी गहिरो छ, त्‍यसरी नै राजाहरूका हृदयको खानतलासी गर्न नसकिने हुन्‍छ।"},{"number":4,"verse":"चाँदीको कसर निकालिदे, अनि मात्र कलाकारको निम्‍ति काम लाग्‍ने वस्‍तु निस्‍कन्‍छ।"},{"number":5,"verse":"राजाको उपस्‍थितिबाट दुष्‍टहरू निकालिदे, अनि मात्र तिनको सिंहासन धार्मिकताले स्‍थापित हुनेछ।"},{"number":6,"verse":"राजाको उपस्‍थितिमा आफैलाई नउचाल्, ( ) र महापुरुषहरूका माझमा बस्‍ने हक नखोज्।"},{"number":7,"verse":"ठूलाबड़ाका अगि तँलाई तिनले होच्‍याउनुभन्‍दा, तिनी आफैले तँलाई यसो भनेको बेस हुनेछ, “यहाँ माथि आऊ।”"},{"number":8,"verse":"तेरो आँखाले जे देखेको छ, त्‍यो कुरा हत्तपत्त अदालतमा नलैजा, किनभने अन्‍त्‍यमा तैंले के गर्नेछस्, यदि तेरो छिमेकीले तँलाई लाजमा पार्‍यो भने?"},{"number":9,"verse":"छिमेकीसँग आफ्‍नो मुद्दा-मामिला तैंले बहस गर्दा, अर्का मानिसको आस्‍थामा विश्‍वासघात नगर्,"},{"number":10,"verse":"नत्रता त्‍यो सुन्‍नेले तँलाई लाजमा पार्ला, र तेरो खराब नाम कहिल्‍यै मेटिनेछैन।"},{"number":11,"verse":"ठीकसित बोलिएको वचन चाँदीमा जड़ान गरिएको सुनका स्‍याउहरूजस्‍तै हुन्‍छन्।"},{"number":12,"verse":"सुनको कुण्‍डल वा निखुर सुनको गहनाझैँ बुद्धिमान् मानिसको हप्‍की सुन्‍ने कानको लागि हुन्‍छ।"},{"number":13,"verse":"कटनीको बेला हिउँको शीतलताझैँ विश्‍वास योग्य‍ दूत त्‍यसलाई पठाउनेहरूका निम्‍ति हुन्‍छ। आफ्‍ना मालिकको आत्‍मालाई त्‍यसले ताजा गराउँछ।"},{"number":14,"verse":"झरीविनाको बादल र बतासझैँ आफूले नदिएको दानमा धाक लाउने मानिस हुन्‍छ।"},{"number":15,"verse":"धैर्य गर्नाले शासकलाई मनाउन सकिन्‍छ, र विनीत जिब्रोले हड्डी गलाउन सक्‍छ।"},{"number":16,"verse":"मह भेट्टाइस् भने चाहिँदो मात्र खा, यो धेरै खाइस् भने तैंले बान्‍ता गर्नेछस्।"},{"number":17,"verse":"आफ्‍नो छिमेकीको घरमा कहिलेकहीँ मात्र जाने गर्, धेरै जाने गरिस् भने त्‍यसले तँलाई घृणा गर्नेछ।"},{"number":18,"verse":"लाठो वा तरवार वा तीखो काँड़झैँ आफ्‍नो छिमेकीको विरुद्ध झूटो गवाही दिने मानिस हो।"},{"number":19,"verse":"दु:खेको दाँत अथवा लङ्गड़ो खुट्टा भएझैँ सङ्कष्‍टको बेला अविश्‍वसयोग्य व्‍यक्तिमा भर पर्नु हो।"},{"number":20,"verse":"जाडो दिनमा ओढ्ने खोसेर लगेझैँ वा सोडामा सिर्का खन्‍याएझैँ, दु:खित हृदय भएकोलाई गीत गाइदिने मानिस हुन्छ।"},{"number":21,"verse":"यदि तेरो शत्रु भोकाएको छ भने, त्‍यसलाई खान भोजन दे, ( ) यदि त्‍यो तिर्खाएको छ भने, त्‍यसलाई पिउन पानी दे।"},{"number":22,"verse":"यसो गर्नाले तैंले त्‍यसको टाउकोमा जलिरहेको भुङ्ग्रो खन्‍याउनेछस्, र परमप्रभुले तँलाई इनाम दिनुहुनेछ।"},{"number":23,"verse":"उत्तरीय बतासले वृष्‍टि ल्‍याएझैँ धूर्त जिब्रोले क्रुद्ध अनुहार ल्‍याउँछ।"},{"number":24,"verse":"झगड़िया पत्‍नीसँग एउटै घरमा बस्‍नुभन्‍दा त कौसीको एक कुनामा बस्‍नु बेस।"},{"number":25,"verse":"थकित प्राणको लागि चिसो पानीझैँ टाढ़ा ठाउँबाट आएको शुभ समाचार हो।"},{"number":26,"verse":"दुष्‍टको कुरामा लाग्‍ने धर्मी मानिस हिले जरुवा-पानी वा दूषित कूवाझैँ हो।"},{"number":27,"verse":"धेरै मह खानु राम्रो हुँदैन, न त आफ्‍नै मान खोज्‍नु कसैलाई आदरणीय हुन्‍छ।"},{"number":28,"verse":"पर्खालहरू भत्‍किएको नगरझैँ आत्‍मसंयम नभएको मानिस हो।"}]}
{"bibleAbbr":"neNRV2012","bookName":"हितोपदेश","bookEnglishName":"Proverbs","chapterNumber":1,"verses":[{"number":1,"verse":"( प्रस्‍तावना: उद्देश्‍य र विषय) दाऊदका छोरा इस्राएलका राजा सोलोमनका हितोपदेश: ( )"},{"number":2,"verse":"जसद्वारा मानिसहरूले बुद्धि र अनुशासन प्राप्‍त गर्नेछन्, अन्‍तर्दृष्‍टिका कुराहरू बुझ्‍नेछन्,"},{"number":3,"verse":"एक अनुशासित र विवेकी जीवन जिउनेछन्,"},{"number":4,"verse":"सोझाहरू विवेकशील बन्‍नेछन्, जवानहरूले ज्ञान र बुद्धि प्राप्‍त गर्नेछन्।"},{"number":5,"verse":"बुद्धिमान्ले सुनून् र तिनीहरूको ज्ञान बढ़ोस्, र विवेकशील व्‍यक्तिलाई अगुवाइ मिलोस्,"},{"number":6,"verse":"जसद्वारा हितोपदेश र दृष्‍टान्‍तहरू, बुद्धिमान्को आहान र रहस्‍यका कुराहरू तिनीहरूले बुझून्।"},{"number":7,"verse":"परमप्रभुको भय नै ज्ञानको सुरु हो, ( ; ; ) तर मूर्खले ( हिब्रूमा “मूर्ख” को अर्थ “अधर्मतिर लाग्‍ने” पनि हुन सक्छ।) बुद्धि र अनुशासनलाई तुच्‍छ ठान्‍दछ।"},{"number":8,"verse":"( बहकाउको विरुद्ध चेताउनी) हे मेरो छोरा, आफ्‍नो बुबाको आदेश सुन् र आफ्‍नी आमाको शिक्षा नत्‍याग्।"},{"number":9,"verse":"ती तेरो शिरमा शोभाको मुकुट, र तेरो गलामा सम्‍मानको हार हुनेछ।"},{"number":10,"verse":"हे मेरो छोरा, यदि पापीहरूले तँलाई बहकाउन खोजे भने, तिनीहरूको बहकाउमा नलाग्।"},{"number":11,"verse":"तिनीहरू भन्‍लान्, “आऊ हामीसँग, कसैको रक्तपात गर्न ढुकिबसौं, कुनै निर्दोषलाई लुट्न ढुकिबसौं,"},{"number":12,"verse":"चिहानले ( हिब्रूमा “पातालले”) निलेझैँ, र गहिरो भड्खालोमा परी त्‍यसको पीँधमा पुग्‍नेहरूलाई झैँ, हामी तिनीहरूलाई पूरै जिउँदै निलौं।"},{"number":13,"verse":"हामी सबै किसिमका बहुमूल्‍य थोकहरू लिनेछौं, र लूटका मालसामानले हाम्रा घर भर्नेछौं,"},{"number":14,"verse":"तिमी हामीसँगै साझेदार होऊ, र हामी लूटको थैलोबाट बाँड्नेछौं।”"},{"number":15,"verse":"हे मेरो छोरा, तिनीहरूसँग नजा, तिनीहरूको मार्गमा पाइलै नराख्,"},{"number":16,"verse":"किनकि तिनीहरूका पाइला पाप गर्न हतारिन्‍छन्, तिनीहरू रक्तपात गर्न आतुरी गर्छन्।"},{"number":17,"verse":"सबै पक्षीहरूका नजरको सामु जाल फैलाउनु कति व्‍यर्थ!"},{"number":18,"verse":"यी मानिसहरू आफ्‍नै रगतको लागि ढुकिरहन्‍छन्, तिनीहरू आफै जाकिन ढुकिरहन्‍छन्!"},{"number":19,"verse":"बेईमानीसित कमाउनपट्टि लाग्‍नेहरू सबैको अन्‍त्‍य यस किसिमले हुन्‍छ, यसरी धन आर्जन गर्नेको जीवन त्‍यसैले छिनेर लैजान्‍छ।"},{"number":20,"verse":"( बुद्धिको तिरस्‍कार विरुद्ध चेताउनी) बुद्धि सड़कहरूमा चर्को सोरले कराउँछ, ( ) त्‍यसले आफ्‍नो आवाज बजारहरूमा उचाल्‍छ,"},{"number":21,"verse":"होहल्‍लाले भरिएका गल्‍लीहरूका पर्खालमाथिबाट त्‍यो चिच्‍च्‍याउँछ, सहरका मूल ढोकाहरूमा यसरी त्‍यसले भाषण गर्छ:"},{"number":22,"verse":"“हे निर्बुद्धि ( हिब्रूमा “निर्बुद्धि” को अर्थ “अधर्मतिर लाग्‍ने” पनि हुन सक्छ।) हो, कहिलेसम्‍म तिमीहरू आफ्‍नो बुद्धिहीन मार्गलाई प्रेम गरिरहनेछौ? कहिलेसम्‍म खिल्‍ली उड़ाउनेहरू खिल्‍ली उड़ाइरहनमा मग्‍न भइरहने र मूर्खहरूले ज्ञानलाई घृणा गर्दैरहने?"},{"number":23,"verse":"यदि मेरो हप्‍की तिमीहरूले ग्रहण गरेका भए, म आफ्‍नो हृदयका कुराहरू तिमीहरूसँग पोख्‍नेथिएँ, र मेरा विचारहरू तिमीहरूलाई थाहा गराउनेथिएँ।"},{"number":24,"verse":"तर मैले बोलाउँदा तिमीहरूले इन्‍कार गरेका हुनाले र मैले आफ्‍नो हात फैलाउँदा कसैले ध्‍यान नदिएको हुनाले,"},{"number":25,"verse":"मेरा सबै अर्तीलाई तिमीहरूले बेवास्‍ता गरेका हुनाले र मेरो हप्‍की ग्रहण नगरेका हुनाले,"},{"number":26,"verse":"तिमीहरूलाई आपत्ति आइपर्दा म हाँस्‍नेछु, विपत्तिले तिमीहरूलाई छोप्‍दा म खिल्‍ली उड़ाउनेछु—"},{"number":27,"verse":"जब आँधीबेहरीझैँ तिमीहरूलाई विपत्तिले ढाक्‍छ, जब भुमरीझैँ आपत्ति तिमीहरूमाथि मड़ारिएर आउँछ, जब सङ्कष्‍ट र दु:खले तिमीहरूलाई डुबाउँछन्।"},{"number":28,"verse":"“तब तिनीहरू मलाई पुकार्नेछन्, तर म जवाफ दिनेछैन, तिनीहरूले मेरो खोजी गर्नेछन्, तर मलाई भेट्टाउनेछैनन्।"},{"number":29,"verse":"तिनीहरूले ज्ञानलाई घृणा गरेका हुनाले, र परमप्रभुको भय मान्‍न नचाहेका हुनाले,"},{"number":30,"verse":"तिनीहरूले मेरो अर्ती ग्रहण नगरेका हुनाले, र मेरो हप्‍की तिरस्‍कार गरेका हुनाले,"},{"number":31,"verse":"तिनीहरूले आफ्‍नो चालचलनको फल भोग्‍नेछन्, र आफ्‍ना कपट योजनाको फलले आफै लादिनेछन्।"},{"number":32,"verse":"आफ्‍नै मनमानीपनले गर्दा निर्बुद्धिहरू मर्नेछन्, र मूर्खहरूको आफ्‍नै निश्‍चिन्‍तताले तिनीहरूमाथि नाश आइपर्नेछ।"},{"number":33,"verse":"तर मैले भनेको कुरा जस-जसले सुन्‍छन् तिनीहरू सुरक्षामा जिउनेछन्, र हानि-नोक्‍सानीको डरैविना ढुक्‍क रहनेछन्।”"}]}
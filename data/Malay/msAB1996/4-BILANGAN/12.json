{"bibleAbbr":"msAB1996","bookName":"BILANGAN","bookEnglishName":"Numbers","chapterNumber":12,"verses":[{"number":1,"verse":"( Miryam Dihukum) Musa telah berkahwin dengan seorang perempuan Kus. ( perempuan Kus (banding dengan ); atau perempuan Midian; atau perempuan Etiopia.) Oleh itu Miryam dan Harun menjadikan perkara itu sebagai alasan untuk mencela Musa."},{"number":2,"verse":"Mereka berkata, “Adakah TUHAN berfirman melalui ( melalui; atau kepada.) Musa sahaja? Tidakkah TUHAN berfirman melalui ( melalui; atau kepada.) kita juga?” TUHAN mendengar kata-kata mereka itu."},{"number":3,"verse":"Musa seorang yang rendah hati, lebih rendah hati daripada sesiapa pun di bumi."},{"number":4,"verse":"Tiba-tiba TUHAN berfirman kepada Musa, Harun, dan Miryam, “Aku mahu kamu bertiga pergi ke Khemah-Ku.” Mereka pun pergi,"},{"number":5,"verse":"lalu TUHAN turun di dalam tiang awan dan berdiri di pintu Khemah TUHAN, serta berseru, “Harun! Miryam!” Kedua-dua mereka maju,"},{"number":6,"verse":"lalu TUHAN berfirman, “Dengarlah firman-Ku ini. Apabila ada nabi-nabi di kalangan kamu, Aku menyatakan diri kepada mereka dalam penglihatan dan Aku berfirman kepada mereka dalam mimpi."},{"number":7,"verse":"( ) Tetapi tidak demikian dengan hamba-Ku Musa; Aku sudah menjadikan dia pemimpin segenap umat-Ku Israel. ( Aku sudah... Israel; atau dia dapat dipercayai dengan segala urusan-Ku.)"},{"number":8,"verse":"Oleh itu Aku berfirman kepadanya berhadapan muka, secara jelas dan bukan dengan teka-teki; bahkan rupa-Ku pun sudah dilihatnya. Mengapa kamu berani melawan Musa, hamba-Ku?”"},{"number":9,"verse":"TUHAN murka kepada Harun dan Miryam; oleh itu, ketika TUHAN pergi"},{"number":10,"verse":"dan awan itu meninggalkan Khemah, tiba-tiba kulit Miryam kena penyakit kulit yang mengerikan. Kulitnya menjadi putih seperti salji. Apabila Harun nampak bahawa Miryam telah kena penyakit itu,"},{"number":11,"verse":"Harun berkata kepada Musa, “Tolonglah tuan, janganlah biar kami diseksa kerana dosa yang kami lakukan dalam kebodohan kami."},{"number":12,"verse":"Janganlah biarkan dia menjadi seperti bayi yang lahir mati, dengan dagingnya setengah busuk.”"},{"number":13,"verse":"Maka Musa berseru kepada TUHAN, “Ya Allah, sembuhkanlah dia!”"},{"number":14,"verse":"( ) TUHAN menjawab, “Andaikata bapanya meludahi mukanya, dia mesti menanggung malu selama tujuh hari. Oleh itu keluarkanlah dia dari perkhemahan selama tujuh hari. Selepas itu, dia boleh dibawa masuk semula.”"},{"number":15,"verse":"Miryam dikeluarkan dari perkhemahan selama tujuh hari, dan umat Israel tidak memindahkan perkhemahan sehingga Miryam dibawa masuk semula."},{"number":16,"verse":"Kemudian mereka meninggalkan Hazerot, lalu berkhemah di padang gurun Paran."}]}
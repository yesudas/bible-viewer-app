{"bibleAbbr":"msAB1996","bookName":"KEJADIAN","bookEnglishName":"Genesis","chapterNumber":16,"verses":[{"number":1,"verse":"( Hagar dan Ismael) Sarai, isteri Abram, masih belum mempunyai anak. Tetapi Sarai mempunyai seorang hamba dari Mesir, seorang gadis yang bernama Hagar."},{"number":2,"verse":"Sarai berkata kepada Abram, “TUHAN tidak membolehkan aku melahirkan anak. Oleh itu, tidurlah dengan hambaku ini. Mungkin dia dapat melahirkan seorang anak untukku.” Abram bersetuju dengan cadangan Sarai,"},{"number":3,"verse":"maka Sarai memberikan Hagar kepada Abram untuk dijadikan gundik. Pada masa itu Abram sudah tinggal di Kanaan selama sepuluh tahun."},{"number":4,"verse":"Abram bersetubuh dengan Hagar, lalu perempuan itu mengandung. Tetapi apabila Hagar tahu bahawa dia mengandung, dia menjadi sombong lalu menghina Sarai."},{"number":5,"verse":"Kemudian Sarai berkata kepada Abram, “Aku sudah memberikan hambaku Hagar kepadamu, dan sejak dia tahu bahawa dia mengandung, dia menghina aku. Hal itu kesalahanmu. ( Hal itu kesalahanmu; atau Biarlah engkau menderita, kerana melakukan kesalahan ini terhadapku.) Semoga TUHAN mengadili siapa antara kita yang benar, engkau ataupun aku.”"},{"number":6,"verse":"Abram menjawab, “Baiklah, dia hambamu dan engkau berkuasa terhadapnya; perlakukanlah dia sesuka hatimu.” Kemudian Sarai memperlakukan Hagar dengan sangat kejam sehingga Hagar melarikan diri."},{"number":7,"verse":"Malaikat TUHAN menjumpai Hagar dekat mata air di padang gurun, di jalan yang menuju ke padang gurun Syur."},{"number":8,"verse":"Malaikat itu berkata, “Hagar, hamba Sarai, engkau dari mana dan hendak ke mana?” Hagar menjawab, “Hamba melarikan diri daripada tuan hamba, Sarai.”"},{"number":9,"verse":"Malaikat itu berkata, “Kembalilah kepadanya dan layanilah dia.”"},{"number":10,"verse":"Kemudian malaikat itu berkata, “Aku akan memberikan keturunan yang sangat banyak kepadamu, sehingga tiada seorang pun dapat menghitung mereka."},{"number":11,"verse":"Tidak lama lagi engkau akan melahirkan seorang anak lelaki; namakanlah dia Ismael, ( Ismael: Dalam bahasa Ibrani, nama ini bermakna “Allah mendengar.”) kerana TUHAN sudah mendengar tangisanmu."},{"number":12,"verse":"Tetapi anakmu itu akan hidup seperti keldai liar; dia akan melawan setiap orang dan setiap orang pun akan melawan dia. Dia akan hidup terpisah daripada semua sanak saudaranya.”"},{"number":13,"verse":"Hagar bertanya dalam hati, “Benarkah aku sudah nampak Allah dan aku masih hidup?” Oleh itu dia menyebut TUHAN yang sudah berfirman kepadanya itu “Allah Yang Melihat”."},{"number":14,"verse":"Itulah sebabnya perigi di antara Kades dan Bered itu dinamakan, “Perigi Dia Yang Hidup Yang Melihat Aku.”"},{"number":15,"verse":"( ) Kemudian Hagar melahirkan seorang anak lelaki, lalu Abram, bapa anak itu menamakan dia Ismael."},{"number":16,"verse":"Pada masa itu Abram berumur 86 tahun."}]}
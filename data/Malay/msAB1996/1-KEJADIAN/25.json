{"bibleAbbr":"msAB1996","bookName":"KEJADIAN","bookEnglishName":"Genesis","chapterNumber":25,"verses":[{"number":1,"verse":"( Keturunan Abraham daripada Isterinya yang Lain) ( ( 130 1:32-33 )) Abraham berkahwin lagi dengan seorang perempuan yang bernama Ketura."},{"number":2,"verse":"Isterinya itu melahirkan Zimran, Yoksan, Medan, Midian, Ishbak, dan Suah."},{"number":3,"verse":"Yoksan ialah bapa Syeba dan Dedan. Keturunan Dedan ialah orang Asyur, orang Letus, dan orang Leum."},{"number":4,"verse":"Anak Midian ialah Efa, Efer, Henokh, Abida, dan Eldaa. Mereka semuanya keturunan Ketura."},{"number":5,"verse":"Walaupun Abraham mewariskan segala harta bendanya kepada Ishak,"},{"number":6,"verse":"semasa Abraham masih hidup, dia memberikan hadiah kepada anak-anak yang dilahirkan oleh isteri-isterinya yang lain. Kemudian dia menyuruh anak-anaknya itu pindah ke daerah di sebelah timur Kanaan, jauh daripada Ishak, anaknya."},{"number":7,"verse":"( Abraham Meninggal dan Dikuburkan) Abraham meninggal ketika umurnya sudah lanjut, iaitu 175 tahun."},{"number":9,"verse":"Anak-anaknya Ishak dan Ismael mengebumikan dia di dalam Gua Makhpela yang terletak di tanah sebelah timur Mamre. Dahulu tanah itu milik Efron anak Zohar, orang Het,"},{"number":10,"verse":"( ) tetapi sudah dibeli oleh Abraham daripada orang Het itu. Sara, isteri Abraham, juga dikebumikan di sana."},{"number":11,"verse":"Selepas Abraham meninggal, Allah memberkati Ishak, anak Abraham, yang tinggal berhampiran dengan perigi yang disebut “Perigi Dia Yang Hidup Yang Melihat Aku.”"},{"number":12,"verse":"( Keturunan Ismael) ( ( 130 1:28-31 )) Ismael ialah anak Abraham dan Hagar, perempuan Mesir, hamba Sara."},{"number":13,"verse":"Berikut ialah nama anak-anak Ismael menurut urutan kelahiran mereka: Nebayot, Kedar, Adbeel, Mibsam,"},{"number":14,"verse":"Misyma, Duma, Masa,"},{"number":15,"verse":"Hadad, Tema, Yetur, Nafis, dan Kedma."},{"number":16,"verse":"Mereka menjadi nenek moyang dua belas suku; pekan dan perkhemahan mereka disebut menurut nama mereka."},{"number":17,"verse":"Ismael berumur 137 tahun ketika dia meninggal."},{"number":18,"verse":"Keturunan Ismael tinggal di kawasan di antara Hawila dan Syur, di sebelah timur Mesir ke arah Asyur. Mereka hidup terpisah daripada keturunan Abraham yang lain."},{"number":19,"verse":"( Kelahiran Esau dan Yakub) Inilah kisah Ishak, anak Abraham."},{"number":20,"verse":"Ishak berumur empat puluh tahun ketika dia berkahwin dengan Ribka anak Betuel, adik Laban, seorang Aram dari Mesopotamia."},{"number":21,"verse":"Oleh sebab Ribka tidak mempunyai anak, Ishak berdoa kepada TUHAN untuk isterinya. TUHAN mengabulkan doanya sehingga Ribka mengandung."},{"number":22,"verse":"Ribka mengandung anak kembar. Sebelum anak-anak itu lahir, mereka bergelut di dalam rahim. Ribka berkata, “Mengapakah perkara seperti ini harus berlaku kepadaku?” Oleh itu dia memohon petunjuk daripada TUHAN."},{"number":23,"verse":"( ) TUHAN berfirman kepadanya, “Dua bangsa berada di dalam kandunganmu. Engkau akan melahirkan dua bangsa yang bermusuhan. Yang seorang lebih kuat daripada yang lain; yang sulung akan melayani yang bongsu.”"},{"number":24,"verse":"Masanya tiba bagi Ribka untuk bersalin, lalu dia melahirkan anak lelaki kembar."},{"number":25,"verse":"Anak yang sulung kemerah-merahan dan kulitnya seperti jubah yang berbulu, maka anak itu dinamakannya Esau. ( Esau: Nama ini mungkin merujuk kepada Seir, daerah yang didiami oleh keturunan Esau pada kemudian hari; Seir bunyinya seperti perkataan Ibrani yang bermakna “berbulu”.)"},{"number":26,"verse":"Apabila anak yang kedua dilahirkan, tangannya memegang tumit Esau, maka anak itu dinamakannya Yakub. ( Yakub: Nama ini bunyinya seperti perkataan Ibrani yang bermakna “tumit”.) Ishak berumur enam puluh tahun ketika anak-anak itu dilahirkan."},{"number":27,"verse":"( Esau Menjual Haknya sebagai Anak Sulung) Kedua-dua orang anak itu membesar; Esau menjadi seorang pemburu yang mahir dan suka tinggal di padang, tetapi Yakub bersifat tenang dan suka tinggal di khemah."},{"number":28,"verse":"Ishak lebih sayang kepada Esau kerana dia suka makan daging binatang buruan, tetapi Ribka lebih sayang kepada Yakub."},{"number":29,"verse":"Pada suatu hari ketika Yakub sedang memasak bubur kacang merah, Esau pulang dari berburu. Esau berasa lapar,"},{"number":30,"verse":"lalu berkata kepada Yakub, “Aku kelaparan; berilah aku sedikit kacang merah itu.” (Itulah sebabnya dia disebut Edom.) ( Edom: Nama ini bunyinya seperti perkataan Ibrani yang bermakna “merah”.)"},{"number":31,"verse":"Yakub menjawab, “Aku akan memberikan kacang merah itu kepadamu, jika engkau menyerahkan hakmu sebagai anak sulung kepadaku.”"},{"number":32,"verse":"Esau berkata, “Peduli apa hak itu bagiku. Aku lapar setengah mati!”"},{"number":33,"verse":"( ) Yakub menjawab, “Bersumpahlah dahulu bahawa kamu akan menyerahkan hakmu kepadaku.” Esau bersumpah dan menyerahkan haknya kepada Yakub."},{"number":34,"verse":"Kemudian Yakub memberikan roti dan sebahagian bubur kacang merah itu kepadanya. Esau makan dan minum, lalu pergi. Demikianlah Esau tidak menghargai haknya sebagai anak sulung."}]}
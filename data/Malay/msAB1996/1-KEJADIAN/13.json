{"bibleAbbr":"msAB1996","bookName":"KEJADIAN","bookEnglishName":"Genesis","chapterNumber":13,"verses":[{"number":1,"verse":"( Abram dan Lot Berpisah) Abram meninggalkan Mesir lalu pergi ke arah utara, menuju ke bahagian selatan tanah Kanaan bersama dengan isterinya serta segala miliknya; Lot juga mengikut Abram."},{"number":2,"verse":"Abram kaya raya; dia mempunyai domba, kambing, lembu, dan juga emas serta perak."},{"number":3,"verse":"Kemudian dia meninggalkan tempat itu dan pergi dari satu tempat ke tempat yang lain, menuju ke Betel. Dia tiba di daerah di antara Betel dan Ai, tempat dia berkhemah"},{"number":4,"verse":"dan mendirikan mazbah dahulu. Dia menyembah TUHAN di situ."},{"number":5,"verse":"Lot, yang mengikut Abram, juga mempunyai keluarga sendiri dan hamba, domba, kambing, serta lembu."},{"number":6,"verse":"Padang rumput di situ tidak cukup bagi mereka tinggal bersama-sama, kerana mereka mempunyai ternakan yang sangat banyak."},{"number":7,"verse":"Oleh sebab itu pertengkaran berlaku antara para gembala Abram dan para gembala Lot. (Pada masa itu orang Kanaan dan orang Feris masih tinggal di tanah itu.)"},{"number":8,"verse":"Kemudian Abram berkata kepada Lot, “Kita ini bersaudara; orangmu dan orangku tidak sepatutnya bertengkar."},{"number":9,"verse":"Oleh itu sebaiknya kita berpisah. Pilihlah bahagian tanah yang kamu suka. Jika kamu pergi ke sebelah sini, aku akan pergi ke sebelah sana.”"},{"number":10,"verse":"( ) Lot memandang di sekelilingnya dan nampak bahawa seluruh Lembah Yordan, sampai ke kota Zoar mempunyai banyak air, seperti Taman TUHAN ( Taman TUHAN: Merujuk kepada Taman Eden.) atau seperti tanah Mesir. (Begitulah keadaannya sebelum TUHAN memusnahkan kota Sodom dan Gomora.)"},{"number":11,"verse":"Akhirnya Lot memilih seluruh Lembah Yordan, lalu berangkat ke sebelah timur. Demikianlah kedua-dua orang itu berpisah."},{"number":12,"verse":"Abram tetap tinggal di tanah Kanaan, sedangkan Lot tinggal di antara kota-kota di lembah itu dan berkhemah dekat Sodom."},{"number":13,"verse":"Penduduk kota Sodom sangat jahat dan berdosa terhadap TUHAN."},{"number":14,"verse":"( Abram Berpindah ke Hebron) Selepas Lot meninggalkan tempat itu, TUHAN berfirman kepada Abram, “Dari tempat engkau berdiri, pandanglah baik-baik ke segala arah;"},{"number":15,"verse":"( ) Aku akan memberikan seluruh tanah yang engkau lihat itu kepadamu dan keturunanmu. Tanah itu akan menjadi milikmu selama-lamanya."},{"number":16,"verse":"Aku akan memberi engkau keturunan yang sangat banyak, sehingga tiada sesiapa pun dapat menghitung mereka. Sebagaimana debu di tanah tidak dapat dihitung, demikian juga keturunanmu tidak akan dapat dihitung."},{"number":17,"verse":"Sekarang, jelajahilah seluruh tanah ini, kerana Aku akan memberikan tanah ini kepadamu.”"},{"number":18,"verse":"Selepas itu Abram memindahkan perkhemahannya, lalu menetap berhampiran dengan pokok-pokok keramat di Mamre, dekat Hebron. Di situ dia membina sebuah mazbah untuk TUHAN."}]}
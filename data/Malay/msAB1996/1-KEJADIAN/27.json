{"bibleAbbr":"msAB1996","bookName":"KEJADIAN","bookEnglishName":"Genesis","chapterNumber":27,"verses":[{"number":1,"verse":"( Ishak Memberkati Yakub) Pada suatu hari, ketika Ishak sudah tua dan buta pula, dia memanggil Esau, anaknya yang sulung, lalu berkata kepadanya, “Hai anakku!” “Ya, ayah,” jawab Esau."},{"number":2,"verse":"Ishak berkata, “Engkau tahu bahawa aku sudah tua dan mungkin tidak hidup lama lagi."},{"number":3,"verse":"Ambillah busur dan anak panahmu; pergilah memburu seekor binatang di padang."},{"number":4,"verse":"Masaklah makanan lazat yang aku sukai, dan bawalah makanan itu kepadaku. Selepas aku memakannya, aku akan memberkati engkau sebelum aku meninggal.”"},{"number":5,"verse":"Percakapan Ishak dengan Esau itu didengar oleh Ribka. Maka selepas Esau berangkat untuk pergi berburu,"},{"number":6,"verse":"Ribka berkata kepada Yakub, “Aku baru saja mendengar bapamu berkata kepada Esau begini,"},{"number":7,"verse":"‘Berilah aku seekor binatang buruan dan masaklah makanan yang lazat untuk aku. Selepas aku memakannya, aku akan memberkati engkau di hadapan TUHAN, sebelum aku meninggal.’ ”"},{"number":8,"verse":"Ribka berkata lagi, “Sekarang, hai anakku, dengarlah aku dan lakukanlah apa yang aku katakan ini."},{"number":9,"verse":"Pergilah ke tempat kawanan domba kita dan pilihlah dua ekor anak kambing yang gemuk supaya aku memasak makanan yang sangat disukai bapamu."},{"number":10,"verse":"Kemudian bawalah makanan itu kepadanya supaya dimakannya. Selepas itu dia akan memberkati engkau, sebelum dia meninggal.”"},{"number":11,"verse":"Tetapi Yakub berkata kepada ibunya, “Mak tahu badan Esau berbulu, sedangkan badan saya tidak."},{"number":12,"verse":"Jangan-jangan ayah meraba badan saya dan tahu bahawa saya menipu dia; nanti dia tidak akan memberkati saya, sebaliknya mengutuk saya pula.”"},{"number":13,"verse":"Ibunya menjawab, “Jangan khuatir, nak. Biar mak yang menanggung segala kutukannya. Buat saja apa yang mak katakan. Pergilah ambil kambing-kambing itu.”"},{"number":14,"verse":"Maka Yakub pergi mengambil kambing. Dia membawa kambing-kambing itu kepada ibunya, lalu Ribka memasak makanan kesukaan Ishak."},{"number":15,"verse":"Selepas itu Ribka mengambil pakaian Esau yang terbaik, yang disimpannya di dalam khemah, lalu mengenakan pakaian itu pada Yakub."},{"number":16,"verse":"Dia menutupi lengan dan leher Yakub yang tidak berbulu dengan kulit kambing."},{"number":17,"verse":"Dia memberikan makanan yang lazat itu bersama dengan roti yang dibuatnya, kepada Yakub."},{"number":18,"verse":"Kemudian Yakub pergi kepada bapanya dan berkata, “Ayah!” “Ya”, jawab bapanya. “Siapakah engkau, Esau atau Yakub?”"},{"number":19,"verse":"Yakub menjawab, “Saya Esau, anak sulung ayah; saya sudah melakukan suruhan ayah. Duduklah dan makanlah daging binatang buruan yang saya bawa ini supaya ayah dapat memberkati saya.”"},{"number":20,"verse":"Ishak berkata, “Bagaimana engkau mendapatkannya dengan begitu cepat, hai anakku?” Jawab Yakub, “TUHAN, Allah yang disembah ayah telah menolong saya.”"},{"number":21,"verse":"Ishak berkata kepada Yakub, “Mari dekat sedikit supaya aku dapat meraba engkau. Benarkah engkau ini Esau?”"},{"number":22,"verse":"Yakub menghampiri bapanya. Bapanya meraba dia dan berkata, “Suaramu seperti suara Yakub, tetapi lenganmu seperti lengan Esau.”"},{"number":23,"verse":"Ishak tidak mengenali Yakub kerana lengannya berbulu seperti lengan Esau. Ishak hampir memberkati Yakub,"},{"number":24,"verse":"tetapi dia bertanya lagi, “Benarkah engkau ini Esau?” “Ya,” jawab Yakub."},{"number":25,"verse":"Ishak berkata, “Berilah aku daging itu. Selepas aku makan, aku akan memberkati engkau.” Yakub membawa makanan itu kepada bapanya, dan juga wain untuk diminum."},{"number":26,"verse":"Kemudian bapanya berkata kepadanya, “Marilah lebih dekat lagi kepadaku dan ciumlah aku, nak.”"},{"number":27,"verse":"Ketika Yakub datang untuk mencium bapanya, Ishak menghidu pakaiannya, lalu memberkati dia. Ishak berkata, “Bau anakku seharum padang yang sudah diberkati TUHAN."},{"number":28,"verse":"Semoga TUHAN mengurniai engkau embun dari langit dan menjadikan ladang-ladangmu subur. Semoga Dia mengurniai engkau gandum dan wain yang berlimpah-limpah."},{"number":29,"verse":"( ) Semoga bangsa-bangsa menjadi hambamu dan suku-suku takluk kepadamu. Semoga engkau menguasai semua saudara maramu, dan semoga keturunan ibumu sujud di hadapanmu. Terkutuklah semua orang yang mengutuk engkau, dan diberkatilah semua orang yang memberkati engkau.” ( )"},{"number":30,"verse":"( Esau Mohon Berkat daripada Ishak) Selepas Ishak memberkati Yakub, dan sebaik sahaja Yakub pergi, Esau abangnya, pulang dari berburu."},{"number":31,"verse":"Dia juga memasak makanan yang lazat dan membawa makanan itu kepada bapanya. Dia berkata, “Ayah, bangunlah, dan makanlah daging yang saya bawa untuk ayah, supaya ayah dapat memberkati saya.”"},{"number":32,"verse":"“Siapakah engkau?” Ishak bertanya. Esau menjawab, “Esau, anak sulung ayah.”"},{"number":33,"verse":"Seluruh tubuh Ishak gementar, lalu dia bertanya, “Jika begitu, siapakah yang sudah memburu binatang dan membawanya kepadaku tadi? Aku telah memakannya sebelum engkau tiba. Kemudian aku memberikan berkatku yang terakhir kepadanya, dan kini berkat itu menjadi miliknya selama-lamanya.”"},{"number":34,"verse":"Apabila Esau mendengar hal itu, dia meraung-raung dengan penuh kepedihan, lalu berkata, “Berkatilah saya juga, ayah!”"},{"number":35,"verse":"Ishak menjawab, “Adikmu sudah datang dan menipu aku. Dia sudah mengambil berkat yang sebetulnya hendak aku berikan kepadamu.”"},{"number":36,"verse":"( ) Esau berkata, “Inilah kali kedua dia menipu saya. Patutlah namanya Yakub. ( Yakub: Nama ini bunyinya seperti perkataan Ibrani yang bermakna “tipu”.) Dia sudah mengambil hak saya sebagai anak sulung, dan sekarang dia mengambil pula berkat yang sepatutnya untuk saya. Tidakkah ayah mempunyai berkat lain bagi saya?”"},{"number":37,"verse":"Ishak menjawab, “Aku sudah menjadikan dia tuanmu, dan semua saudara maranya aku jadikan hambanya. Aku sudah memberikan gandum serta wain kepadanya. Sekarang tiada apa-apa lagi yang boleh aku lakukan untukmu, nak!”"},{"number":38,"verse":"( ) Esau terus-menerus merayu kepada bapanya, “Adakah ayah mempunyai satu berkat saja? Berkatilah saya juga, ayah!” Maka dia mula meraung-raung lagi."},{"number":39,"verse":"Kemudian Ishak berkata kepadanya, “Tiada embun dari langit bagimu, tiada ladang yang subur untukmu."},{"number":40,"verse":"( ) Engkau akan hidup dengan pedangmu, tetapi menjadi hamba adikmu. Namun apabila engkau memberontak, ( memberontak; atau menjadi gelisah.) engkau akan bebas daripada kuasanya.” ( ; )"},{"number":41,"verse":"Maka Esau membenci Yakub kerana bapanya sudah memberikan berkatnya kepada Yakub. Esau berfikir, “Tidak lama lagi ayah akan meninggal dan apabila masa berkabung selesai, aku akan membunuh Yakub!”"},{"number":42,"verse":"( Ishak Menyuruh Yakub Pergi kepada Laban) Apabila Ribka mendengar tentang rancangan Esau, dia memanggil Yakub dan berkata, “Dengarlah, abangmu Esau merancang untuk membalas dendam dan membunuh engkau."},{"number":43,"verse":"Sekarang, hai anakku, buatlah apa yang aku katakan. Pergilah dengan segera kepada abangku Laban, di Haran."},{"number":44,"verse":"Tinggallah bersama dengan dia untuk beberapa lama, sampai kemarahan abangmu reda"},{"number":45,"verse":"dan dia lupa akan perbuatanmu terhadapnya. Kemudian aku akan menghantar orang untuk membawa engkau kembali. Aku tidak mahu kehilangan kedua-dua orang anakku pada hari yang sama.”"},{"number":46,"verse":"Kemudian Ribka berkata kepada Ishak, “Aku jemu dan bosan dengan isteri-isteri Esau yang berbangsa asing itu. Jika Yakub juga berkahwin dengan gadis Het, lebih baik aku mati saja.”"}]}
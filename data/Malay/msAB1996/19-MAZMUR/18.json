{"bibleAbbr":"msAB1996","bookName":"MAZMUR","bookEnglishName":"Psalms","chapterNumber":18,"verses":[{"number":1,"verse":"( Lagu Kemenangan Daud) ( ( 100 22:1-51 )) Untuk pemimpin koir. Mazmur Daud, hamba TUHAN. Dinyanyikan kepada TUHAN pada waktu TUHAN menyelamatkan Daud daripada Raja Saul dan daripada semua musuhnya."},{"number":2,"verse":"Aku sangat mengasihi Engkau, ya TUHAN! Engkaulah pembelaku."},{"number":3,"verse":"TUHAN ialah pelindungku; Dia bagaikan kubu yang kuat bagiku. Allahku tempat perlindunganku, aku selamat bersama dengan Dia. Dia melindungi aku seperti perisai; Dia membela dan menjaga aku supaya aku selamat."},{"number":4,"verse":"Aku berseru kepada TUHAN yang patut dipuji, dan Dia menyelamatkan aku daripada musuhku."},{"number":5,"verse":"Bahaya maut mengelilingi aku, banjir kebinasaan menggenangi aku."},{"number":6,"verse":"Bahaya maut mengelilingi aku, dan kubur memasang perangkap untukku."},{"number":7,"verse":"Dalam kesusahan aku berseru kepada TUHAN; aku berseru kepada Allahku minta pertolongan. Di dalam Rumah-Nya Dia mendengar suaraku; Dia memperhatikan seruanku."},{"number":8,"verse":"Kemudian bumi bergempa dan bergoncang; tapak gunung bergoyang dan bergegar, kerana Allah murka."},{"number":9,"verse":"Asap berhembus dari hidung-Nya, api dan bara keluar dari mulut-Nya."},{"number":10,"verse":"Dia membelah langit lalu turun dengan awan gelap di bawah kaki-Nya."},{"number":11,"verse":"Dia terbang laju dengan mengenderai kerub; ( kerub: Golongan malaikat yang digambarkan sebagai makhluk bersayap, dan melambangkan kekuasaan TUHAN serta hadirat-Nya.) Dia melayang di atas sayap angin."},{"number":12,"verse":"Dia menutup diri-Nya dengan kegelapan; awan mendung yang tebal mengelilingi Dia."},{"number":13,"verse":"Hujan batu dan api datang dari kilat yang di hadapan-Nya, menembusi awan yang tebal itu."},{"number":14,"verse":"Kemudian TUHAN mengguntur dari angkasa; dan Yang Maha Tinggi memperdengar suara-Nya. ( Menurut sebuah terjemahan kuno: memperdengar suara-Nya; Di dalam naskhah Ibrani ada tambahan: hujan batu dan api.)"},{"number":15,"verse":"Dia melepaskan anak panah-Nya dan mencerai-beraikan musuh-Nya; Dia memancarkan kilat sehingga menyebabkan mereka lari."},{"number":16,"verse":"Dasar lautan tersingkap, dan asas bumi terdedah, ketika Engkau menegur musuh-Mu, ya TUHAN, dan bertempik dengan murka terhadap mereka."},{"number":17,"verse":"Dari atas TUHAN menghulurkan tangan-Nya, Dia memegang aku, lalu menarik aku keluar dari air yang dalam."},{"number":18,"verse":"Dia menyelamatkan aku daripada musuhku yang kuat, dan daripada mereka yang membenci aku, kerana mereka terlalu kuat bagiku."},{"number":19,"verse":"Ketika aku dalam kesusahan, mereka menyerang aku, tetapi TUHAN melindungi aku."},{"number":20,"verse":"Dia melepaskan aku daripada bahaya; Dia menyelamatkan aku kerana Dia berkenan kepadaku."},{"number":21,"verse":"TUHAN mengganjar aku kerana aku melakukan yang benar; Dia memberkati aku kerana aku tidak bersalah."},{"number":22,"verse":"Aku mematuhi Taurat TUHAN; aku tidak meninggalkan Allahku."},{"number":23,"verse":"Aku telah mentaati segala hukum-Nya; aku tidak pernah mengingkari perintah-Nya."},{"number":24,"verse":"Dia tahu bahawa aku tidak bercela, dan aku menjauhkan diri daripada kesalahan."},{"number":25,"verse":"Oleh itu Dia mengganjar aku kerana aku melakukan yang benar, kerana Dia tahu bahawa aku tidak bersalah."},{"number":26,"verse":"Ya TUHAN, Engkau setia kepada orang yang setia kepada-Mu, dan Engkau sangat baik kepada orang yang baik."},{"number":27,"verse":"Engkau menyatakan diri-Mu suci kepada orang yang suci, tetapi Engkau memusuhi orang yang jahat."},{"number":28,"verse":"Engkau menyelamatkan orang yang rendah hati, tetapi Engkau merendahkan orang yang sombong."},{"number":29,"verse":"Engkau memberikan cahaya kepadaku; TUHAN Allahku menerangi kegelapanku."},{"number":30,"verse":"Engkau memberi aku kekuatan untuk menyerang musuhku, dan kuasa untuk menembusi pertahanan mereka."},{"number":31,"verse":"Betapa sempurnanya perbuatan Allah ini, firman TUHAN dapat dipercayai. Dia umpama perisai bagi semua orang yang berlindung kepada-Nya."},{"number":32,"verse":"TUHAN satu-satunya Allah; hanya Allah pembela kita."},{"number":33,"verse":"Dialah Allah yang menguatkan aku, dan menjadikan jalanku aman."},{"number":34,"verse":"( ) Dia menguatkan kakiku seperti kaki rusa; Dia menjaga keselamatanku di pergunungan."},{"number":35,"verse":"Dia melatih aku untuk berperang, supaya aku dapat melengkungkan busur yang terkuat."},{"number":36,"verse":"Ya TUHAN, Engkau melindungi dan menyelamatkan aku; pertolongan-Mu telah menjadikan aku agung dan kuasa-Mu memelihara keselamatanku."},{"number":37,"verse":"Engkau menjaga aku supaya aku tidak ditawan, dan aku tidak pernah jatuh."},{"number":38,"verse":"Aku mengejar musuhku dan menangkap mereka; aku tidak berhenti sehingga aku mengalahkan mereka."},{"number":39,"verse":"Aku memukul mereka sehingga mereka tidak dapat bangun; mereka rebah kerana kalah di hadapanku."},{"number":40,"verse":"Engkau memberi aku tenaga untuk bertempur, dan kemenangan atas musuhku."},{"number":41,"verse":"Engkau menyebabkan musuhku lari daripadaku; aku membinasakan orang yang membenci aku."},{"number":42,"verse":"Mereka berteriak minta tolong, tetapi tiada sesiapa pun menyelamatkan mereka; mereka berseru kepada TUHAN, tetapi Dia tidak menjawab."},{"number":43,"verse":"Aku menghancurkan mereka sehingga mereka menjadi seperti debu yang ditiup angin; aku memijak-mijak mereka seperti lumpur di jalan."},{"number":44,"verse":"Engkau menyelamatkan aku daripada umat yang memberontak, dan menjadikan aku pemerintah bangsa-bangsa; bangsa yang tidak aku kenal menjadi rakyatku."},{"number":45,"verse":"Bangsa asing meromok ketakutan di hadapanku, dan taat apabila mendengar perintahku."},{"number":46,"verse":"Mereka hilang keberanian; mereka gementar dan keluar dari kubu pertahanan."},{"number":47,"verse":"TUHAN hidup! Pujilah pembelaku! Isytiharkanlah keagungan Allah penyelamatku!"},{"number":48,"verse":"Dia memberi aku kemenangan atas musuhku; Dia menaklukkan bangsa-bangsa di hadapanku"},{"number":49,"verse":"dan menyelamatkan aku daripada lawanku. Ya TUHAN, Engkau memberi aku kemenangan atas musuhku dan melindungi aku daripada orang ganas."},{"number":50,"verse":"( ) Oleh itu aku memuji Engkau di kalangan bangsa-bangsa; aku menyanyikan pujian untuk-Mu. (51) Allah memberikan kemenangan besar kepada raja pilihan-Nya; Dia tetap mengasihi orang yang dilantik-Nya, iaitu Daud dan keturunannya, untuk selama-lamanya."}]}
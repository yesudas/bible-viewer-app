{"bibleAbbr":"msAB1996","bookName":"MAZMUR","bookEnglishName":"Psalms","chapterNumber":141,"verses":[{"number":1,"verse":"( Doa Malam) Mazmur Daud. Aku berseru kepada-Mu, ya TUHAN; tolonglah aku sekarang! Dengarlah aku apabila aku berseru kepada-Mu."},{"number":2,"verse":"( ) Terimalah doaku sebagai kemenyan, dan sambutlah tangan yang aku tadahkan sebagai korban malam."},{"number":3,"verse":"Ya TUHAN, kawallah mulutku, dan jagalah bibirku."},{"number":4,"verse":"Jauhkan aku daripada keinginan berbuat jahat, dan daripada pergaulan dengan orang derhaka. Jangan biarkan aku berpesta dengan mereka."},{"number":5,"verse":"Aku rela menerima hukuman dan teguran daripada orang baik, tetapi aku tidak akan menerima pujian daripada orang jahat kerana aku sentiasa berdoa menentang perbuatan jahat mereka."},{"number":6,"verse":"Apabila pemerintah mereka dicampakkan dari tebing batu, barulah mereka akan mengakui bahawa perkataanku benar."},{"number":7,"verse":"Seperti kayu yang dibelah dan ditetak kecil-kecil, begitulah juga tulang mereka dihamburkan di tepi kubur."},{"number":8,"verse":"Tetapi aku tetap percaya kepada-Mu, ya TUHAN Rajaku; aku mengharapkan perlindungan-Mu; janganlah biarkan aku mati!"},{"number":9,"verse":"Lindungilah aku dari perangkap yang dipasang untukku, dari jerat yang dipasang oleh orang jahat."},{"number":10,"verse":"Biarlah mereka jatuh ke dalam perangkap mereka sendiri, sedangkan aku dapat melepaskan diri dan selamat."}]}
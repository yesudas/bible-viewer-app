{"bibleAbbr":"msAB1996","bookName":"MAZMUR","bookEnglishName":"Psalms","chapterNumber":138,"verses":[{"number":1,"verse":"( Doa Kesyukuran) Mazmur Daud. Ya TUHAN, aku bersyukur kepada-Mu dengan sepenuh hatiku; aku menyanyikan pujian untuk-Mu di hadapan makhluk-makhluk syurga."},{"number":2,"verse":"Aku menghadap Rumah-Mu yang suci, aku sujud dan memuji nama-Mu kerana Engkau setia dan kasih-Mu kekal, kerana Engkau telah menunjukkan bahawa nama-Mu dan firman-Mu agung. ( Dapat bermakna: nama-Mu dan firman-Mu agung; Menurut naskhah Ibrani: firman-Mu lebih besar daripada nama-Mu.)"},{"number":3,"verse":"Engkau menjawab apabila aku berseru kepada-Mu; Engkau menguatkan aku sehingga aku berani."},{"number":4,"verse":"Semua raja di dunia akan memuji Engkau, ya TUHAN, kerana mereka telah mendengar janji-janji-Mu."},{"number":5,"verse":"Mereka akan menyanyi tentang perbuatan-Mu, dan tentang kemuliaan-Mu yang besar."},{"number":6,"verse":"Walaupun Engkau begitu agung, Engkau memperhatikan orang yang hina, dan orang sombong tidak dapat bersembunyi daripada-Mu."},{"number":7,"verse":"Ketika aku ditimpa kesusahan, Engkau memelihara aku; Engkau menentang musuhku yang ganas, dan menyelamatkan aku dengan kuasa-Mu."},{"number":8,"verse":"Engkau akan memenuhi segala janji-Mu kepadaku; ya TUHAN, kasih-Mu kekal abadi. Jangan tinggalkan umat yang telah Engkau jadikan."}]}
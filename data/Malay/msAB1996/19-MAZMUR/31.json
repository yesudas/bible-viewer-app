{"bibleAbbr":"msAB1996","bookName":"MAZMUR","bookEnglishName":"Psalms","chapterNumber":31,"verses":[{"number":1,"verse":"( Berharap kepada Allah) Mazmur Daud."},{"number":2,"verse":"Aku berlindung pada-Mu, ya TUHAN, jangan biarkan aku dipermalukan. Engkau Allah yang adil; selamatkanlah aku."},{"number":3,"verse":"Dengarlah aku! Selamatkanlah aku dengan segera! Jadilah penaungku untuk melindungi aku, dan pembelaku untuk menyelamatkan aku."},{"number":4,"verse":"Engkaulah penaungku dan pembelaku; bimbinglah aku menurut janji-Mu."},{"number":5,"verse":"Selamatkanlah aku daripada perangkap yang dipasang untukku; Engkaulah tempat perlindunganku."},{"number":6,"verse":"( ) Aku serahkan diriku kepada jagaan-Mu. Engkau akan menyelamatkan aku, ya TUHAN, Allah yang setia."},{"number":7,"verse":"Engkau membenci orang yang menyembah berhala, tetapi aku percaya kepada TUHAN."},{"number":8,"verse":"Aku akan bergembira dan bergirang, kerana Engkau tetap mengasihi aku. Engkau nampak penderitaanku; Engkau tahu kesusahanku."},{"number":9,"verse":"Engkau tidak membenarkan aku ditawan musuh; Engkau membolehkan aku berjalan dengan bebas."},{"number":10,"verse":"Kasihanilah aku, ya TUHAN, kerana aku dalam kesusahan; mataku pedih kerana menangis; jiwa ragaku merana."},{"number":11,"verse":"Kedukaan telah menyingkatkan hidupku, dan tangisan telah memendekkan umurku. Kesihatanku merosot kerana kesusahanku, ( Beberapa terjemahan kuno: kesusahanku; Naskhah Ibrani: kejahatan.) bahkan tulangku menjadi rapuh."},{"number":12,"verse":"Semua musuhku mentertawakan aku; jiran-jiranku menghina aku; mereka yang mengenal aku takut akan aku; mereka lari apabila nampak aku di jalan."},{"number":13,"verse":"Aku dilupakan seolah-olah aku sudah mati; aku umpama barang terbuang."},{"number":14,"verse":"Aku mendengar bisikan musuhku; perkara dahsyat terdapat di sekelilingku. Mereka berkomplot menentang aku, dan merancang hendak membunuh aku."},{"number":15,"verse":"Tetapi aku berharap kepada-Mu, ya TUHAN; Engkaulah Allahku."},{"number":16,"verse":"Aku sentiasa berada dalam jagaan-Mu; selamatkanlah aku daripada musuhku dan daripada mereka yang menganiaya aku."},{"number":17,"verse":"Semoga Engkau berkenan kepada hamba-Mu; selamatkanlah aku demi kasih-Mu."},{"number":18,"verse":"Aku berseru kepada-Mu, ya TUHAN; jangan biarkan aku dipermalukan. Biarlah orang jahat dipermalukan, dan turun ke alam maut dengan senyap."},{"number":19,"verse":"Biarlah pembohong menjadi kelu, kerana mereka sombong dan menghina orang jujur."},{"number":20,"verse":"Betapa limpahnya kebaikan-Mu yang Engkau sediakan untuk orang yang menghormati Engkau. Setiap orang melihat kebaikan yang Engkau lakukan bagi mereka yang berlindung kepada-Mu."},{"number":21,"verse":"Engkau menyembunyikan mereka di tempat hadirat-Mu, yang selamat daripada komplot manusia; Engkau menyembunyikan mereka di tempat perlindungan yang selamat daripada hinaan musuh mereka."},{"number":22,"verse":"Terpujilah TUHAN! Sangat mengagumkan kasih-Nya bagiku, ketika aku dikepung dan diserang oleh musuh."},{"number":23,"verse":"Aku takut dan menyangka bahawa TUHAN telah mengusir aku dari hadirat-Nya. Tetapi Dia telah mendengar seruanku, ketika aku minta pertolongan-Nya."},{"number":24,"verse":"Kasihilah TUHAN, hai semua umat-Nya yang setia. TUHAN melindungi orang yang setia, tetapi menghukum orang yang sombong. (25) Kuatkanlah dan teguhkanlah hati kamu, kamu semua yang berharap kepada TUHAN."}]}
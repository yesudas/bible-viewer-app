{"bibleAbbr":"msAB1996","bookName":"MAZMUR","bookEnglishName":"Psalms","chapterNumber":62,"verses":[{"number":1,"verse":"( Keyakinan akan Perlindungan Allah) Untuk pemimpin koir. Menurut: Yedutun. Mazmur Daud."},{"number":2,"verse":"Dengan tenang aku menantikan Allah; Dia sahaja yang menyelamatkan aku."},{"number":3,"verse":"Hanya Dia pelindungku dan penyelamatku; Dialah pembelaku, dan aku tidak akan dikalahkan."},{"number":4,"verse":"Sampai bilakah kamu semua akan menyerang seorang yang lemah seperti pagar yang hampir roboh, dan seperti dinding yang miring?"},{"number":5,"verse":"Kamu hanya ingin menjatuhkan dia dari tempat kehormatannya; kamu suka berdusta. Dengan mulut, kamu memberkati, tetapi kamu mengutuk dalam hati."},{"number":6,"verse":"Dengan tenang aku menantikan Allah; Dia sahaja yang memberi aku harapan."},{"number":7,"verse":"Hanya Dia pelindungku dan penyelamatku; Dialah pembelaku, dan aku tidak akan dikalahkan."},{"number":8,"verse":"Penyelamatanku dan kehormatanku bergantung kepada Allah; Dialah pelindungku yang kuat; Dialah tempat perlindunganku."},{"number":9,"verse":"Hai bangsaku, percayalah kepada Allah setiap masa. Beritahukanlah segala kesusahan kamu kepada-Nya, kerana Dialah penaung kita."},{"number":10,"verse":"Manusia hanya seperti hembusan nafas; besar atau kecil sama-sama tidak berharga. Kalau ditimbang, mereka ternyata ringan, lebih ringan daripada sehembus nafas."},{"number":11,"verse":"Jangan bergantung kepada hasil pemerasan; jangan harapkan keuntungan daripada rompakan; walaupan kekayaan kamu bertambah, jangan bergantung kepadanya."},{"number":12,"verse":"Beberapa kali aku telah mendengar Allah berfirman bahawa kuasa berasal daripada-Nya, (13) ( ; ; ; ; ) dan bahawa kasih-Nya kekal. Engkau, ya Tuhan, membalas semua orang menurut perbuatan mereka."}]}
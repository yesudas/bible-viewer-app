{"bibleAbbr":"msAB1996","bookName":"MAZMUR","bookEnglishName":"Psalms","chapterNumber":38,"verses":[{"number":1,"verse":"( Doa Orang yang Menderita) Mazmur Daud, ketika mempersembahkan korban peringatan."},{"number":2,"verse":"Ya TUHAN, jangan hukum aku walaupun Engkau murka."},{"number":3,"verse":"Panah-Mu melukai tubuhku; tangan-Mu memukul aku."},{"number":4,"verse":"Aku sakit parah kerana kemarahan-Mu; seluruh badanku sakit kerana dosaku."},{"number":5,"verse":"Aku lemas dalam banjir dosaku; dosaku terlalu berat bagiku."},{"number":6,"verse":"Kerana perbuatanku yang bodoh, luka-lukaku bernanah dan busuk."},{"number":7,"verse":"Aku menjadi bongkok, aku tersungkur; aku berdukacita sepanjang hari."},{"number":8,"verse":"Demam membakar badanku, dan aku sakit tenat."},{"number":9,"verse":"Aku remuk-redam dan kehabisan tenaga; aku mengeluh kerana hatiku susah."},{"number":10,"verse":"Ya Tuhan, Engkau tahu keinginanku; Engkau mendengar segala keluhanku."},{"number":11,"verse":"Jantungku berdebar-debar, tenagaku hilang, dan mataku sudah menjadi suram."},{"number":12,"verse":"Sahabat dan jiranku tidak mahu menghampiri aku kerana kudisku; bahkan keluargaku pun turut menjauhi aku."},{"number":13,"verse":"Orang yang hendak membunuh aku memasang perangkap untukku, dan mereka yang ingin menyakiti aku mengancam hendak membinasakan aku; sepanjang hari mereka berkomplot menentang aku."},{"number":14,"verse":"Aku umpama orang pekak yang tidak dapat mendengar, umpama orang bisu yang tidak dapat bercakap."},{"number":15,"verse":"Aku umpama orang yang tidak menjawab, kerana tidak dapat mendengar."},{"number":16,"verse":"Tetapi aku berharap kepada-Mu, ya TUHAN; dan Engkau, ya Tuhan, Allahku, akan mengabulkan doaku."},{"number":17,"verse":"Jangan biarkan musuhku mentertawakan penderitaanku; jangan biarkan mereka berasa megah kerana kejatuhanku!"},{"number":18,"verse":"Aku hampir jatuh, dan sentiasa kesakitan."},{"number":19,"verse":"Aku mengakui dosaku; hatiku cemas memikirkan kesalahanku."},{"number":20,"verse":"Musuh-musuhku sihat dan kuat; banyak orang yang membenci aku tanpa sebab."},{"number":21,"verse":"Mereka yang membalas kebaikan dengan kejahatan, menentang aku kerana aku berusaha melakukan yang benar."},{"number":22,"verse":"Jangan tinggalkan aku, ya TUHAN, jangan jauhi aku, ya Allahku! (23) Tolonglah aku sekarang, ya Tuhan penyelamatku!"}]}
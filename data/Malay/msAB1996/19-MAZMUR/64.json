{"bibleAbbr":"msAB1996","bookName":"MAZMUR","bookEnglishName":"Psalms","chapterNumber":64,"verses":[{"number":1,"verse":"( Doa Minta Perlindungan) Untuk pemimpin koir. Mazmur Daud."},{"number":2,"verse":"Aku dalam kesusahan, ya Allah - dengarlah doaku! Aku takut kepada musuhku - selamatkanlah aku!"},{"number":3,"verse":"Lindungilah aku daripada komplot orang derhaka, dan daripada rusuhan orang durjana."},{"number":4,"verse":"Lidah mereka setajam pedang, kata-kata mereka berbisa seperti anak panah beracun."},{"number":5,"verse":"Mereka menyebarkan dusta dari tempat persembunyian; mereka membinasakan orang baik dengan fitnah."},{"number":6,"verse":"Mereka menggalakkan sesama sendiri untuk melakukan yang jahat; mereka berunding tentang tempat memasang perangkap; mereka menyangka tiada orang yang melihat."},{"number":7,"verse":"Mereka membuat rancangan jahat dan berkata, â€œKita telah merancang jenayah yang licik sekali.â€ Sungguh dalamnya hati serta fikiran manusia, sehingga tidak dapat diselami."},{"number":8,"verse":"Tetapi Allah melepaskan anak panah-Nya terhadap mereka, dan dengan serta-merta mereka cedera."},{"number":9,"verse":"Dia akan membinasakan mereka kerana kata-kata mereka; ( Dapat bermakna: Dia akan membinasakan mereka kerana kata-kata mereka; Naskhah Ibrani: Mereka akan membinasakan Dia, kata-kata mereka menentang mereka.) semua orang yang melihat mereka akan menggelengkan kepala."},{"number":10,"verse":"Mereka akan ketakutan; mereka memikirkan tindakan Allah, dan memberitakan perbuatan-Nya. (11) Semua orang baik akan bergirang kerana perbuatan TUHAN; mereka akan mendapat perlindungan daripada-Nya; semua orang yang tulus akan memuji Dia."}]}
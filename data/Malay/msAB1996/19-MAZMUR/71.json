{"bibleAbbr":"msAB1996","bookName":"MAZMUR","bookEnglishName":"Psalms","chapterNumber":71,"verses":[{"number":1,"verse":"( Doa Orang Tua) Ya TUHAN, aku datang kepada-Mu untuk perlindungan; jangan biarkan aku dipermalukan."},{"number":2,"verse":"Kerana Engkau adil, tolonglah aku dan bebaskanlah aku. Dengarlah aku dan selamatkanlah aku!"},{"number":3,"verse":"Jadilah perlindungan yang kukuh bagiku, serta kubu yang kuat untuk melindungi aku; Engkaulah penaung dan pembelaku."},{"number":4,"verse":"Ya Allahku, selamatkanlah aku daripada orang jahat, daripada kuasa manusia yang tidak adil dan kejam."},{"number":5,"verse":"Ya TUHAN Raja, aku berharap kepada-Mu; aku percaya kepada-Mu sejak masa mudaku."},{"number":6,"verse":"Aku bergantung kepada-Mu seumur hidupku; sejak aku dilahirkan, Engkau melindungi aku. Aku akan sentiasa memuji Engkau."},{"number":7,"verse":"Kehidupanku menjadi teladan kepada banyak orang, kerana Engkau pembelaku yang kuat."},{"number":8,"verse":"Sepanjang hari aku memuji-Mu dan mengisytiharkan kemuliaan-Mu."},{"number":9,"verse":"Janganlah tolak aku sekarang kerana aku tua; janganlah tinggalkan aku sekarang kerana aku lemah."},{"number":10,"verse":"Musuhku hendak membunuh aku; mereka berbincang dan bersekongkol menentang aku."},{"number":11,"verse":"Mereka berkata, â€œAllah telah meninggalkan dia; marilah kita kejar dan tangkap dia, kerana tiada sesiapa akan menyelamatkan dia!â€"},{"number":12,"verse":"Ya Allah, janganlah jauhi aku, ya Allahku, cepatlah tolong aku!"},{"number":13,"verse":"Biarlah mereka yang menyerang aku dikalahkan serta dibinasakan! Biarlah mereka yang cuba mencelakakan aku dipermalukan dan dihinakan!"},{"number":14,"verse":"Aku akan sentiasa berharap kepada-Mu, dan semakin memuji-Mu."},{"number":15,"verse":"Aku akan mengisahkan kebaikan-Mu; sepanjang hari aku akan menceritakan penyelamatan daripada-Mu, walaupun hal ini melampaui pengertianku."},{"number":16,"verse":"Aku akan memuji perbuatan-Mu yang perkasa, ya TUHAN Raja, aku akan mengisytiharkan kebaikan-Mu, kebaikan-Mu sahaja."},{"number":17,"verse":"Engkau telah mengajar aku sejak masa mudaku; sampai sekarang aku menceritakan perbuatan-Mu yang menakjubkan itu."},{"number":18,"verse":"Kini aku sudah tua dan rambutku pun beruban, jangan tinggalkan aku, ya Allah. Sertailah aku semasa aku mengisytiharkan kuasa dan kebesaran-Mu kepada semua keturunan yang akan datang."},{"number":19,"verse":"Kebaikan-Mu, ya Allah, memuncak ke langit. Engkau telah melakukan perkara yang besar-besar; Engkau tiada bandingnya!"},{"number":20,"verse":"Engkau telah mendatangkan kesusahan dan penderitaan kepada diriku, tetapi Engkau akan memulihkan kekuatanku; Engkau akan menjauhkan aku dari kubur."},{"number":21,"verse":"Engkau akan membuat aku lebih terhormat; Engkau akan menghiburkan aku semula."},{"number":22,"verse":"Sesungguhnya aku akan memuji Engkau dengan kecapi; aku akan memuji kesetiaan-Mu, ya Allahku. Aku akan menyanyikan mazmur untuk-Mu dengan kecapi, ya Allah umat Israel, Allah Yang Suci."},{"number":23,"verse":"Aku akan bersorak ketika memainkan kecapi; aku akan menyanyi dengan segenap jiwaku, kerana Engkau telah menyelamatkan aku."},{"number":24,"verse":"Sepanjang hari aku akan mengisahkan kesetiaan-Mu, kerana mereka yang cuba mencelakakan aku telah dikalahkan dan dipermalukan."}]}
{"bibleAbbr":"msAB1996","bookName":"MAZMUR","bookEnglishName":"Psalms","chapterNumber":21,"verses":[{"number":1,"verse":"( Pujian kerana Kemenangan) Untuk pemimpin koir. Mazmur Daud."},{"number":2,"verse":"Raja bergembira, ya TUHAN, kerana Engkau menguatkan raja; raja bersukacita kerana kemenangan yang Engkau berikan kepadanya."},{"number":3,"verse":"Engkau telah memenuhi segala hasrat hatinya; Engkau telah mengabulkan permintaannya."},{"number":4,"verse":"Engkau datang kepadanya dengan berkat yang berlimpah, dan mengenakan mahkota emas di atas kepalanya."},{"number":5,"verse":"Raja meminta hidup, maka Engkau pun memberikan hidup kepadanya, bahkan umur panjang untuk selama-lamanya."},{"number":6,"verse":"Kemuliaannya besar kerana pertolongan-Mu; Engkau telah memberi raja kemasyhuran dan keagungan."},{"number":7,"verse":"Berkat-Mu kepadanya berlanjutan, dan hadirat-Mu membuat raja sangat girang."},{"number":8,"verse":"Raja yakin kepada TUHAN Yang Maha Tinggi; baginda selalu selamat kerana sentiasa dikasihi TUHAN."},{"number":9,"verse":"Raja akan menangkap semua musuhnya; raja akan menawan semua orang yang membenci baginda."},{"number":10,"verse":"Raja datang seperti api yang menyala-nyala untuk memusnahkan mereka. TUHAN akan membinasakan mereka oleh kemurkaan-Nya, dan api akan menghanguskan mereka."},{"number":11,"verse":"Raja akan membunuh semua anak mereka, dan menghapuskan semua keturunan mereka."},{"number":12,"verse":"Mereka membuat rancangan, dan berkomplot menentang raja, tetapi mereka tidak akan berjaya."},{"number":13,"verse":"Raja akan melepaskan anak panah ke arah mereka, dan membuat mereka berpatah balik dan lari. (14) Kami memuji Engkau, ya TUHAN, kerana besarlah kuasa-Mu! Kami akan menyanyi dan memuji keperkasaan-Mu."}]}
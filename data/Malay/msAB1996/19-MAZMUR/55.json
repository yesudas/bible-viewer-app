{"bibleAbbr":"msAB1996","bookName":"MAZMUR","bookEnglishName":"Psalms","chapterNumber":55,"verses":[{"number":1,"verse":"( Doa Orang yang Dikhianati oleh Sahabat) Untuk pemimpin koir. Dengan iringan kecapi. Sajak Daud."},{"number":2,"verse":"Ya Allah, dengarlah doaku; jangan berpaling daripada rayuanku."},{"number":3,"verse":"Dengarlah aku dan jawablah aku; aku lemah kerana kerunsinganku."},{"number":4,"verse":"Aku cemas kerana ancaman musuhku, dan remuk kerana orang jahat menindas aku. Mereka menyusahkan aku; mereka marah kepadaku dan membenci aku."},{"number":5,"verse":"Aku sangat ketakutan, ngeri akan dahsyatnya kematian."},{"number":6,"verse":"Aku diliputi ketakutan dan kegentaran, dan dicengkam oleh perasaan seram."},{"number":7,"verse":"Sekiranya aku bersayap seperti burung merpati, aku akan terbang mencari tempat yang tenang."},{"number":8,"verse":"Aku akan terbang jauh sekali; padang gurun akan kudiami."},{"number":9,"verse":"Aku akan bergegas mencari tempat berlindung terhadap ribut dan angin kencang."},{"number":10,"verse":"Kelirukanlah percakapan musuhku, ya Tuhan, kerana di kota aku nampak orang merusuh dan melakukan keganasan."},{"number":11,"verse":"Siang malam mereka mengelilingi kota, melakukan kekacauan dan jenayah."},{"number":12,"verse":"Di merata tempat berlaku pemusnahan; jalan-jalan penuh dengan penindasan dan penipuan."},{"number":13,"verse":"Andaikata musuh mempermainkan aku, aku dapat menanggungnya; andaikata seorang lawan menghina aku, aku pun dapat bersembunyi daripadanya."},{"number":14,"verse":"Tetapi engkau ini, temanku, rakanku serta sahabat karibku."},{"number":15,"verse":"Kita pernah berbual dengan mesra, dan beribadat bersama-sama di Rumah TUHAN."},{"number":16,"verse":"Biarlah dengan mendadak musuhku mati, dan turun hidup-hidup ke dunia orang mati, kerana kejahatan memenuhi rumah mereka, dan menguasai hati mereka."},{"number":17,"verse":"Tetapi aku berseru kepada TUHAN Allah untuk menolong aku, dan Dia akan menyelamatkan aku."},{"number":18,"verse":"Keluhanku dan tangisanku naik ke hadirat-Nya pada petang, pagi, dan tengah hari, dan Dia akan mendengar suaraku."},{"number":19,"verse":"Dia akan membawa aku pulang dengan selamat setelah aku berperang melawan musuh yang banyak sangat."},{"number":20,"verse":"Allah yang memerintah selama-lamanya, akan mendengar aku dan mengalahkan musuhku, kerana mereka tidak mahu berubah hati, dan tidak takut kepada Allah."},{"number":21,"verse":"Bekas temanku menyerang kawan-kawannya; dia mengingkari janjinya."},{"number":22,"verse":"Kata-katanya halus merayu, tetapi hatinya penuh kebencian; kata-katanya lemah-lembut, tetapi menikam hati seperti pedang yang tajam."},{"number":23,"verse":"Serahkanlah kekhuatiranmu kepada TUHAN, maka Dia akan membela kamu; Dia tidak akan membiarkan orang jujur dikalahkan. (24) Tetapi Engkau, ya Allah, akan membinasakan pendusta dan pembunuh sebelum mereka mencapai separuh usia. Tetapi bagiku, aku akan percaya kepada-Mu."}]}
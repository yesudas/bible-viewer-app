{"bibleAbbr":"msAB1996","bookName":"MAZMUR","bookEnglishName":"Psalms","chapterNumber":51,"verses":[{"number":1,"verse":"( Doa Minta Ampun) Untuk pemimpin koir. Mazmur Raja Daud"},{"number":2,"verse":"( ) setelah baginda ditegur oleh Nabi Natan kerana berzina dengan Batsyeba."},{"number":3,"verse":"Kasihanilah aku, ya Allah, kerana kasih-Mu; hapuskanlah dosa-dosaku, kerana belas kasihan-Mu sungguh besar."},{"number":4,"verse":"Basuhlah aku daripada segala kejahatanku, dan bersihkanlah aku daripada dosaku."},{"number":5,"verse":"Aku mengakui kesalahanku; aku sentiasa sedar akan dosaku."},{"number":6,"verse":"( ) Aku telah berdosa terhadap-Mu - terhadap-Mu sahaja, dan aku melakukan perkara yang Engkau anggap jahat. Maka patutlah Engkau menghakimi aku; adillah Engkau ketika menghukum aku."},{"number":7,"verse":"Aku jahat sejak aku dilahirkan; aku berdosa sejak aku dalam kandungan."},{"number":8,"verse":"Engkau menghendaki ketulusan hati; penuhkanlah batinku dengan kebijaksanaan-Mu."},{"number":9,"verse":"Sucikanlah aku, maka aku akan menjadi bersih; basuhlah aku, lalu aku akan menjadi lebih putih daripada salji."},{"number":10,"verse":"Biarlah aku mendengar suara kesukaan dan kegembiraan, agar aku yang Engkau hancurkan dan remukkan, akan menjadi gembira semula."},{"number":11,"verse":"Palingkanlah wajah-Mu daripada dosaku, dan hapuskanlah segala kejahatanku."},{"number":12,"verse":"Ya Allah, ciptalah hati yang murni bagiku, baharuilah batinku agar menjadi teguh."},{"number":13,"verse":"Janganlah buang aku daripada hadirat-Mu; janganlah ambil Roh-Mu yang suci daripadaku."},{"number":14,"verse":"Buatlah aku gembira lagi kerana penyelamatan daripada-Mu, dan berilah aku hati yang rela mentaati-Mu."},{"number":15,"verse":"Maka aku akan mengajarkan perintah-Mu kepada orang berdosa, dan mereka akan kembali kepada-Mu."},{"number":16,"verse":"Ya Allah, lepaskanlah aku daripada maut, dan selamatkanlah aku, ( Ya Allah, lepaskanlah... selamatkanlah aku; atau Ya Allah, penyelamatku, jauhkanlah aku daripada jenayah pembunuhan.) lalu dengan sukacita aku akan memberitakan keadilan-Mu."},{"number":17,"verse":"Tolonglah aku berkata-kata, ya Tuhan, lalu aku akan memberi Engkau pujian."},{"number":18,"verse":"Engkau tidak mahu korban yang dipersembahkan; jika aku mempersembahkan korban untuk menyenangkan hati-Mu, ( korban untuk menyenangkan hati-Mu; Harfiah: korban bakar. (Lihat Kamus.)) Engkau pun tidak berkenan."},{"number":19,"verse":"Persembahanku adalah hati yang hancur, ya Allah; hati yang remuk dan sesal, akan Engkau terima. (20) Tunjukkanlah kebaikan-Mu kepada Sion, ya Allah, binalah tembok-tembok Yerusalem semula. (21) Maka Engkau akan berkenan dengan persembahan yang layak, serta korban-korban yang kami bakar; di atas mazbah-Mu, lembu jantan akan dipersembahkan."}]}
{"bibleAbbr":"msAB1996","bookName":"MAZMUR","bookEnglishName":"Psalms","chapterNumber":60,"verses":[{"number":1,"verse":"( Doa Minta Tolong) Untuk pemimpin koir. Menurut lagu: Bunga Bakung Kesaksian. Mazmur Raja Daud,"},{"number":2,"verse":"( ; ) ketika baginda memerangi orang Aram-Mesopotamia dan orang Aram-Zoba, dan ketika Yoab pulang dan membunuh 12000 orang Edom di Lembah Masin."},{"number":3,"verse":"Ya Allah, Engkau telah menolak kami dan mengalahkan kami; Engkau murka terhadap kami, tetapi kini kembalilah kepada kami! ( Engkau... kami; atau Engkau murka terhadap kami dan membelakangi kami.)"},{"number":4,"verse":"Engkau telah menggempakan bumi sehingga belah; perbaikilah yang pecah kerana bumi goyah."},{"number":5,"verse":"Engkau telah menyebabkan umat-Mu mengalami penderitaan berat, sehingga kami terhuyung-hayang seperti orang mabuk."},{"number":6,"verse":"Engkau telah memberikan amaran kepada orang yang menghormati Engkau, supaya mereka terlepas daripada kebinasaan."},{"number":7,"verse":"Selamatkanlah kami dengan kuasa-Mu; kabulkanlah doa kami, supaya umat yang Engkau kasihi diselamatkan."},{"number":8,"verse":"Dari kediaman-Nya yang suci, ( Dari kediaman-Nya yang suci; atau Dalam kesucian-Nya.) Allah berfirman, “Aku akan bersorak dan membahagi-bahagikan tanah Sikhem, dan mengagihkan Lembah Sukot kepada umat-Ku."},{"number":9,"verse":"Gilead dan Manasye kepunyaan-Ku, Efraim topi besi-Ku, dan Yehuda tongkat pemerintahan-Ku."},{"number":10,"verse":"Tetapi Moab hanya tempat pembasuhan-Ku; kepada Edom Aku lemparkan kasut-Ku, sebagai tanda bahawa Edom milik-Ku. Adakah orang Filistin berfikir bahawa mereka akan bersorak kerana mengalahkan Aku?”"},{"number":11,"verse":"Siapakah yang akan membawa aku ke dalam kota yang berkubu itu? Siapakah yang akan membawa aku ke Edom?"},{"number":12,"verse":"Ya Allah, adakah Engkau sudah menolak kami? Tidakkah Engkau maju bersama-sama tentera kami? (13) Tolonglah kami melawan musuh, kerana pertolongan manusia tidak berguna. (14) ( , ) Bersama dengan Allah, kita akan berjaya; Dialah yang akan mengalahkan musuh kita."}]}
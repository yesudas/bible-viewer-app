{"bibleAbbr":"msAB1996","bookName":"AYUB","bookEnglishName":"Job","chapterNumber":11,"verses":[{"number":1,"verse":"( Zofar) Kemudian Zofar dari negeri Naamah berkata,"},{"number":2,"verse":"â€œTiadakah sesiapa mahu menjawab segala cakap kosong itu? Dapatkah orang dibenarkan dengan cakap yang banyak itu?"},{"number":3,"verse":"Ayub, adakah engkau berfikir bahawa kami tidak dapat menjawabmu, dan bahawa kami bungkam kerana ejekanmu?"},{"number":4,"verse":"Engkau berpendapat bahawa kata-katamu tidak salah, dan bahawa engkau suci di hadapan Allah."},{"number":5,"verse":"Aku sangat berharap agar Allah menjawab engkau!"},{"number":6,"verse":"Dia akan memberitahu engkau bahawa hikmat itu banyak seginya; ada perkara yang terlalu dalam bagi manusia. Allah menghukum engkau lebih ringan daripada yang sepatutnya."},{"number":7,"verse":"Dapatkah engkau memahami hal-hal yang dalam tentang Allah? Dapatkah engkau menyelami batas keagungan Yang Maha Kuasa?"},{"number":8,"verse":"Keagungan Allah lebih tinggi daripada angkasa, dan engkau tidak dapat mencapainya. Keagungan-Nya lebih dalam daripada dunia orang mati, dan engkau tidak dapat memahaminya."},{"number":9,"verse":"Keagungan Allah lebih luas daripada bumi, lebih lebar daripada samudera."},{"number":10,"verse":"Jika Allah menangkap dan mengadili engkau, siapakah yang akan menghalangi-Nya?"},{"number":11,"verse":"Allah tahu manusia yang mana tidak berguna; Dia nampak semua perbuatan jahat mereka."},{"number":12,"verse":"Orang bodoh akan mula menjadi bijak, apabila keldai liar dilahirkan jinak."},{"number":13,"verse":"Ayub, bersihkanlah hatimu, bertaubatlah. Angkatlah tangan dan berdoalah kepada Allah."},{"number":14,"verse":"Berhentilah berbuat dosa, dan jauhkanlah kejahatan daripada rumah tanggamu."},{"number":15,"verse":"Kemudian hadapilah hidup dengan hati nurani yang bersih; engkau akan tabah dan teguh hati."},{"number":16,"verse":"Maka kesusahanmu tidak lagi engkau kenang, seperti banjir yang sudah surut dan dilupakan orang."},{"number":17,"verse":"Kehidupanmu akan menjadi lebih terang daripada sinar matahari waktu siang, dan saat-saat gelap dalam hidupmu akan bersinar seperti pada waktu subuh."},{"number":18,"verse":"Engkau akan hidup dengan selamat dan penuh harapan; Allah akan melindungi engkau sehingga engkau berehat dengan aman."},{"number":19,"verse":"Engkau tidak akan takut terhadap musuh; banyak orang akan minta tolong kepadamu."},{"number":20,"verse":"Tetapi orang jahat akan melihat di sekeliling dan berasa bingung; mereka tidak menemui jalan keluar. Satu-satunya harapan mereka adalah menghembus nafas terakhir.â€"}]}
{"bibleAbbr":"msAB1996","bookName":"AYUB","bookEnglishName":"Job","chapterNumber":35,"verses":[{"number":1,"verse":"Ayub, engkau tidak patut berkata bahawa engkau tidak bersalah di sisi Allah,"},{"number":3,"verse":"ataupun bertanya kepada Allah, â€˜Apakah kesan dosaku kepada-Mu? Aku tidak mendapat faedah walaupun aku tidak berdosa.â€™"},{"number":4,"verse":"Ayub, aku akan memberikan jawapan kepadamu dan kepada sahabat-sahabatmu."},{"number":5,"verse":"Pandanglah langit dan perhatikan betapa tingginya awan."},{"number":6,"verse":"( ) Jika engkau berdosa, hal itu tidak merugikan Allah. Jika engkau melakukan banyak kesalahan, hal itu tidak memberikan kesan kepada Allah."},{"number":7,"verse":"Adakah engkau menolong Allah dengan perbuatan baikmu? Allah tidak memerlukan apa-apa daripada kamu."},{"number":8,"verse":"Kawan-kawan sesamamu yang menderita akibat kejahatanmu, dan mereka juga yang beruntung kerana kebaikanmu."},{"number":9,"verse":"Apabila orang ditindas, mereka mengerang; mereka berteriak minta tolong."},{"number":10,"verse":"Tetapi mereka tidak berseru kepada Allah, Pencipta mereka, yang memberikan harapan pada waktu mereka berduka,"},{"number":11,"verse":"dan yang menjadikan mereka lebih bijaksana daripada binatang di darat ataupun unggas di udara."},{"number":12,"verse":"Orang tertindas itu berseru, tetapi Allah tidak menjawab, kerana mereka sombong dan jahat."},{"number":13,"verse":"Tiada gunanya mereka berteriak dengan sekuat tenaga; Allah Yang Maha Kuasa tidak melihat atau mendengar mereka."},{"number":14,"verse":"Ayub, engkau berkata bahawa engkau tidak dapat melihat Dia; tetapi tunggulah dengan sabar - perkaramu ada di hadapan-Nya."},{"number":15,"verse":"Engkau berfikir bahawa Allah tidak menjatuhkan hukuman, dan bahawa Dia tidak mempedulikan pelanggaran."},{"number":16,"verse":"Sia-sialah engkau terus berkata-kata; jelaslah bahawa engkau tidak tahu apa yang kaukatakan."}]}
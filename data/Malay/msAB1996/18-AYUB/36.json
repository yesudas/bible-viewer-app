{"bibleAbbr":"msAB1996","bookName":"AYUB","bookEnglishName":"Job","chapterNumber":36,"verses":[{"number":1,"verse":"Dengarlah sebentar lagi dan bersabarlah, masih ada yang hendak aku katakan demi Allah."},{"number":3,"verse":"Pengetahuanku luas; aku akan menggunakannya untuk menunjukkan bahawa Penciptaku adil."},{"number":4,"verse":"Perkataanku tiada yang palsu; orang yang sungguh bijak berada di depanmu."},{"number":5,"verse":"Allah sungguh perkasa, dan tidak menghina sesiapa; segala sesuatu difahami-Nya."},{"number":6,"verse":"Dia tidak membiarkan orang berdosa hidup lama, dan Dia memberikan keadilan kepada orang yang menderita."},{"number":7,"verse":"Dia melindungi orang yang jujur; Dia membiarkan mereka memerintah seperti raja sehingga mereka dihormati selama-lamanya."},{"number":8,"verse":"Tetapi jika orang dibelenggu dengan rantai besi, dan menderita kerana perbuatan mereka sendiri,"},{"number":9,"verse":"maka dosa dan kesombongan mereka, akan dinyatakan oleh Allah."},{"number":10,"verse":"Dia menggerakkan mereka supaya mendengarkan amaran-Nya, dan supaya meninggalkan kejahatan mereka."},{"number":11,"verse":"Jika mereka mematuhi Allah dan mengabdi kepada-Nya, mereka akan hidup aman dan makmur sampai akhir hayat mereka."},{"number":12,"verse":"Tetapi jika mereka tidak mematuhi Allah, mereka akan binasa; mereka akan mati dalam kebodohan mereka."},{"number":13,"verse":"Orang yang tidak mengenal Allah, menyimpan kemarahan; walaupun dihukum, mereka tidak berdoa minta pertolongan."},{"number":14,"verse":"Mereka mati ketika masih muda, kerana hidup mereka penuh aib."},{"number":15,"verse":"Tetapi Allah mengajar manusia melalui penderitaan dan menginsafkan mereka melalui kesusahan."},{"number":16,"verse":"Allah telah melepaskan engkau daripada kesusahan, dan membiarkan engkau menikmati keamanan, dan mejamu dipenuhi makanan."},{"number":17,"verse":"Tetapi kini, setimpal dengan kejahatanmu, engkau menerima hukumanmu."},{"number":18,"verse":"Waspadalah, jangan biarkan rasuah menipu engkau, dan jangan biarkan kekayaan menyesatkan engkau."},{"number":19,"verse":"Tiada gunanya engkau berteriak minta bantuan; segenap tenagamu tidak dapat memberikan pertolongan."},{"number":20,"verse":"Jangan rindukan malam yang gelap, waktunya bangsa-bangsa binasa dan lenyap."},{"number":21,"verse":"Waspadalah, jangan berpaling kepada kejahatan; penderitaan didatangkan untuk menjauhkan engkau daripada kejahatan."},{"number":22,"verse":"Ingatlah, kuasa Allah sungguh besar. Dialah guru yang maha besar."},{"number":23,"verse":"Tiada sesiapa yang boleh memberitahu Allah apa yang harus dilakukan, ataupun menuduh Dia melakukan kejahatan."},{"number":24,"verse":"Allah sentiasa dipuji kerana perbuatan-Nya; engkau juga mesti menyanjung Dia."},{"number":25,"verse":"Semua orang telah melihat perbuatan-Nya; tetapi kita dapat memandang dari jauh sahaja. ( kita dapat memandang dari jauh sahaja; atau tidak seorang pun memahaminya.)"},{"number":26,"verse":"Kita tidak dapat mengetahui keagungan Allah dengan sepenuhnya, ataupun mengira jumlah tahun-Nya."},{"number":27,"verse":"Allah yang menarik air dari bumi ke langit, dan mengubahnya menjadi titisan air hujan."},{"number":28,"verse":"Dia membiarkan air mencurah dari mega, menjadi hujan yang turun ke atas semua manusia."},{"number":29,"verse":"Tiada sesiapa yang tahu caranya awan bergerak, atau guruh mengguntur di langit tempat kediaman Allah."},{"number":30,"verse":"Dia menerangi seluruh langit dengan kilat, tetapi dasar laut tetap gelap pekat."},{"number":31,"verse":"Itulah cara Dia memberikan makanan ( Dapat bermakna: memberikan makanan; Naskhah Ibrani: menghakimi.) kepada manusia, dan menyediakan makanan yang berlimpah-limpah."},{"number":32,"verse":"Dia menangkap kilat dengan tangan, lalu menyuruhnya menyambar sasaran."},{"number":33,"verse":"Bunyi guruh menandakan bahawa ribut akan melanda, dan ternakan pun tahu bahawa badai segera tiba."}]}
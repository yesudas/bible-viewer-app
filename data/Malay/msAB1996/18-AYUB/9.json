{"bibleAbbr":"msAB1996","bookName":"AYUB","bookEnglishName":"Job","chapterNumber":9,"verses":[{"number":1,"verse":"( Ayub) Kemudian Ayub menjawab,"},{"number":2,"verse":"( ) “Ya, aku telah mendengar semuanya dahulu. Tetapi bagaimanakah manusia boleh menang dalam perkaranya terhadap Allah?"},{"number":3,"verse":"Bagaimanakah orang boleh berbantah dengan Dia? Seribu soalan boleh diajukan oleh Allah, tetapi satu pun tidak dapat dijawab oleh sesiapa. ( Seribu soalan... sesiapa; atau Manusia dapat menanyakan seribu soalan kepada-Nya, dan Dia tidak akan menjawab.)"},{"number":4,"verse":"Allah amat bijak dan berkuasa sehingga tiada seorang pun dapat menentang Dia."},{"number":5,"verse":"Dia memindahkan gunung dengan tiba-tiba, dan memusnahkannya ketika murka."},{"number":6,"verse":"Allah menggempakan bumi dan menggegarkan tanah; Dia menggoyangkan tiang penyangga dunia."},{"number":7,"verse":"Allah dapat melarang matahari terbit, dan melarang bintang-bintang bersinar pada waktu malam."},{"number":8,"verse":"Tiada sesiapa yang menolong Allah membentangkan langit, ataupun memijak belakang naga laut. ( memijak belakang naga laut: Ini merujuk kepada cerita-cerita kuno yang menggambarkan seekor naga laut yang dibunuh dan diinjak-injak (lihat juga 26.13).)"},{"number":9,"verse":"( ; ) Allah menempatkan bintang-bintang di langit; Biduk, Orion, Kartika, dan bintang-bintang selatan."},{"number":10,"verse":"Kita tidak dapat memahami perbuatan besar Allah, dan mukjizat-Nya tidak terkira."},{"number":11,"verse":"Allah lalu di depanku, tetapi aku tidak nampak Dia. Dia lalu di sampingku, tetapi bagiku tidak nyata."},{"number":12,"verse":"Dia mengambil apa yang dikehendaki-Nya, dan tiada sesiapa pun dapat menahan Dia; tiada sesiapa berani bertanya kepada-Nya, “Engkau sedang buat apa?”"},{"number":13,"verse":"Allah tidak menahan kemurkaan-Nya. Dia menghancurkan musuh-Nya, mereka yang menolong Rahab ( Rahab: Naga laut yang melambangkan kekacauan dan kejahatan.) menentang Allah."},{"number":14,"verse":"Oleh itu, bagaimanakah aku dapat membantah Allah, dan mencari perkataan untuk menjawab Dia?"},{"number":15,"verse":"Sungguhpun aku tidak bersalah, apa dayaku kecuali mohon belas kasihan daripada Allah, pengadilku?"},{"number":16,"verse":"Jika Dia mengizinkan aku bercakap, aku tidak percaya Dia akan mendengar aku."},{"number":17,"verse":"Dia meremukkan aku dengan ribut taufan, dan menambah lukaku tanpa alasan."},{"number":18,"verse":"Dia tidak membenarkan aku menarik nafas; Dia memenuhi hidupku dengan kepahitan."},{"number":19,"verse":"Haruskah aku mengadu tenaga dengan Dia? Lihatlah, betapa hebatnya kekuatan-Nya. Dapatkah aku membawa Dia ke mahkamah? Siapakah yang dapat membuat Dia ( Dapat bermakna: Dia; Naskhah Ibrani: aku.) pergi?"},{"number":20,"verse":"Aku setia dan tidak bersalah, tetapi kata-kataku kedengarannya salah, setiap kata yang keluar dari mulutku seolah-olah menyalahkan diriku."},{"number":21,"verse":"Aku tidak bersalah, tetapi sekarang aku tidak peduli. Aku bosan hidup. Tidak ada yang penting lagi. Sama ada kita benar atau salah, Allah akan membinasakan kita."},{"number":23,"verse":"Apabila orang yang tidak bersalah, mati dengan tiba-tiba, Allah ketawa sahaja."},{"number":24,"verse":"Allah telah memberikan dunia ini kepada orang durjana, dan menjadikan semua hakim buta. Allah yang melakukan semua ini. Kalau bukan Dia, siapa lagi?"},{"number":25,"verse":"Hari-hariku berlalu dengan cepat sekali, tetapi tiada satu hari pun yang menyenangkan hati."},{"number":26,"verse":"Seperti perahu laju, hidupku berlalu, secepat helang menyambar mangsanya."},{"number":27,"verse":"Jika aku tersenyum dan cuba melupakan derita, segala dukaku kembali memburu aku; aku tahu bahawa Allah menyalahkan aku."},{"number":29,"verse":"Allah telah menyalahkan aku, peduli apa aku?"},{"number":30,"verse":"Tiada sabun yang dapat menghilangkan dosaku."},{"number":31,"verse":"Allah melemparkan aku ke dalam kotoran, hingga pakaianku pun menganggap aku menjijikkan."},{"number":32,"verse":"Sekiranya Allah itu manusia, aku akan dapat menjawab Dia; kami akan pergi ke tempat pengadilan untuk membicarakan pertengkaran."},{"number":33,"verse":"Tetapi tiada sesiapa yang dapat menjadi pengantara yang dapat mengadili kami berdua."},{"number":34,"verse":"Ya Allah, berhentilah menghukum aku, berhentilah menakutkan aku."},{"number":35,"verse":"Aku tidak takut kepada-Nya dan akan bercakap kini, kerana aku kenal akan hatiku sendiri."}]}
{"bibleAbbr":"msAB1996","bookName":"AYUB","bookEnglishName":"Job","chapterNumber":32,"verses":[{"number":1,"verse":"( Ucapan Elihu) ( (32.1â€”37.24)) Oleh sebab Ayub yakin bahawa dia tidak bersalah, tiga orang sahabat itu tidak menjawab lagi."},{"number":2,"verse":"Tetapi di situ ada seorang yang tidak dapat menahan geramnya, kerana Ayub menyalahkan Allah dan mengaku dirinya tidak bersalah. Namanya Elihu anak Barakheel, seorang keturunan Bus, daripada puak Ram."},{"number":3,"verse":"Dia juga marah terhadap tiga orang sahabat Ayub itu kerana mereka tidak dapat menjawab Ayub, walaupun mereka menyalahkan dia."},{"number":4,"verse":"Elihu yang termuda antara mereka. Oleh itu dia menunggu sehingga setiap orang sudah bercakap."},{"number":5,"verse":"Setelah dia melihat tiga orang itu tidak dapat menjawab Ayub, dia menjadi marah"},{"number":6,"verse":"dan berkata demikian, â€œAku ini masih muda, sedangkan kamu sudah tua, oleh itu aku takut dan ragu-ragu mengemukakan pendapatku."},{"number":7,"verse":"Fikirku, biarlah yang sudah lanjut usia bercakap, dan yang lebih tua membahagikan hikmat."},{"number":8,"verse":"Tetapi sebenarnya Roh Allah Yang Maha Kuasa yang memberikan hikmat kepada manusia."},{"number":9,"verse":"Orang menjadi bijak, bukan kerana lanjut umurnya; orang mengerti yang benar, bukan kerana tinggi usianya."},{"number":10,"verse":"Oleh itu, dengarkanlah aku; biarlah aku memberitahu kamu pendapatku."},{"number":11,"verse":"Aku mendengar dengan sabar ketika kamu bercakap, dan menunggu ketika kamu mencari kata-kata bijak."},{"number":12,"verse":"Aku memperhatikan dan mendengar kamu menemui kegagalan. Kesalahan dalam kata-kata Ayub tidak dapat kamu buktikan."},{"number":13,"verse":"Bagaimana kamu dapat mengatakan kamu telah mendapatkan hikmat? Allah mesti menjawab Ayub, kerana kamu telah gagal."},{"number":14,"verse":"Ayub berkata-kata kepada kamu, bukan kepada aku, tetapi aku tidak sekali-kali akan menjawab seperti kamu."},{"number":15,"verse":"Ayub, mereka bingung dan tidak dapat memberikan jawapan; tiada lagi yang dapat dikatakan mereka."},{"number":16,"verse":"Haruskah aku terus menunggu, ketika mereka berdiam diri? Mereka berdiri di situ dan tidak dapat berkata apa-apa lagi."},{"number":17,"verse":"Tidak, kini aku hendak memberikan pendapatku, dan memberitahu kamu fikiranku."},{"number":18,"verse":"Aku tidak sabar lagi menunggu. Aku tidak dapat menahan kata-kataku."},{"number":19,"verse":"Jika aku tidak bercakap, aku akan meletup, seperti kirbat kulit yang berisikan wain baru."},{"number":20,"verse":"Aku mesti bercakap supaya hatiku tenang; aku mesti membuka mulut dan memberikan jawapan."},{"number":21,"verse":"Aku tidak akan menyebelahi sesiapa pun; aku tidak akan memuji sesiapa pun."},{"number":22,"verse":"Cara memuji pun aku tidak tahu. Jika aku berbuat begitu, Allah akan segera menghukum aku."}]}
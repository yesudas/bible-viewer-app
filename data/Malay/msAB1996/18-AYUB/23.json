{"bibleAbbr":"msAB1996","bookName":"AYUB","bookEnglishName":"Job","chapterNumber":23,"verses":[{"number":1,"verse":"( Ayub) Tetapi Ayub menjawab,"},{"number":2,"verse":"â€œAku tetap memberontak dan membantah Allah; aku tidak dapat menahan keluh kesah."},{"number":3,"verse":"Alangkah baiknya jika aku tahu di mana Allah berada, dan dapat pergi ke tempat-Nya."},{"number":4,"verse":"Maka aku akan mengajukan perkaraku kepada-Nya, dan membela diri dengan sedaya upaya."},{"number":5,"verse":"Aku hendak tahu apa yang akan dikatakan-Nya, dan bagaimana Dia memberikan jawapan-Nya."},{"number":6,"verse":"Adakah Allah dengan segala kekuatan-Nya menentang diriku? Tidak, Dia akan mendengarkan kata-kataku."},{"number":7,"verse":"Aku jujur dan dapat berhujah dengan Allah, dan aku akan dinyatakan tidak bersalah ( aku akan dinyatakan tidak bersalah; atau maka amanlah hak-hak aku.) untuk selama-lamanya."},{"number":8,"verse":"Aku telah mencari Allah di timur, tetapi Dia tiada di sana; apabila aku mencari Dia di barat, Dia juga tiada di sana."},{"number":9,"verse":"Allah telah bertindak di selatan dan utara, tetapi aku masih belum menemui Dia."},{"number":10,"verse":"Namun Allah tahu setiap langkahku; jika aku diuji, terbukti kemurnian hatiku."},{"number":11,"verse":"Aku mengikut jalan-Nya dengan setia, aku tidak menyimpang dari jalan yang ditentukan-Nya."},{"number":12,"verse":"Perintah-perintah Allah selalu kutaati, aku menurut kehendak-Nya, bukan kehendakku sendiri."},{"number":13,"verse":"Allah tidak pernah berubah dan tiada yang dapat menentang Dia. Dia melakukan apa yang dikehendaki-Nya."},{"number":14,"verse":"Dia akan menjalankan rancangan-Nya untuk diriku, dan banyak lagi rancangan-Nya selain itu."},{"number":15,"verse":"Kerana takut akan Dia, gementarlah aku; semakin aku fikirkan semua itu, semakin takutlah aku."},{"number":16,"verse":"Allah Yang Maha Kuasa telah mematahkan semangatku. Aku takut kerana Allah, dan bukan kerana kegelapan, walaupun kegelapan mengelilingi aku dan menutupi wajahku."}]}
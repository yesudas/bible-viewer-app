{"bibleAbbr":"msAB1996","bookName":"AYUB","bookEnglishName":"Job","chapterNumber":18,"verses":[{"number":1,"verse":"( Bildad) Kemudian Bildad menjawab,"},{"number":2,"verse":"â€œAyub, tidak bolehkah engkau berhenti bercakap? Jika engkau diam dan mendengar, kami akan bercakap."},{"number":3,"verse":"Mengapakah engkau berfikir bahawa kami dungu, dan menyamakan kami dengan lembu?"},{"number":4,"verse":"Kemarahan hanya menyakiti dirimu. Adakah bumi kehilangan penduduknya kerana engkau marah? Adakah gunung-gunung dipindahkan dari tempatnya untuk memuaskan hatimu?"},{"number":5,"verse":"Hidup orang jahat yang seperti nyala pelita, akan dipadamkan; mereka seperti api yang tidak lagi menyala."},{"number":6,"verse":"( ) Mereka seperti khemah yang pelitanya sudah padam; pelita penerang mereka tidak lagi bersinar."},{"number":7,"verse":"Langkah mereka yang mantap kini terhuyung-huyung; rancangan mereka sendiri menyebabkan mereka jatuh."},{"number":8,"verse":"Mereka berjalan ke dalam jaring dan kaki mereka tersangkut;"},{"number":9,"verse":"tumit mereka terperangkap sehingga mereka tertangkap."},{"number":10,"verse":"Jerat tersembunyi di atas tanah; dan perangkap terpasang pada jalan mereka."},{"number":11,"verse":"Kengerian mengejutkan orang jahat dari segala arah, dan mengikuti mereka setiap langkah."},{"number":12,"verse":"Dahulu mereka kaya, tetapi kini mereka lapar; bencana selalu menyertai mereka."},{"number":13,"verse":"Kulit mereka dimakan penyakit yang teruk, lengan dan kaki mereka menjadi busuk."},{"number":14,"verse":"Mereka dikeluarkan dari khemah tempat tinggal yang aman, dan diheret untuk menghadap kematian."},{"number":15,"verse":"Kini sesiapa pun boleh tinggal di dalam khemah mereka, setelah direnjis belerang untuk membasmi penyakit! ( belerang untuk membasmi penyakit: Belerang digunakan pada zaman dahulu untuk membersihkan rumah-rumah yang penghuninya meninggal.)"},{"number":16,"verse":"Akar mereka kering dan kisut, cabang mereka layu dan lisut."},{"number":17,"verse":"Mereka tidak dikenal lagi di bumi; tiada seorang pun yang mengingati mereka lagi."},{"number":18,"verse":"Dari tanah orang yang hidup, mereka akan dihalaukan, diusir dari cahaya ke dalam kegelapan."},{"number":19,"verse":"Mereka tidak mempunyai sanak atau anak cucu, dan tiada lagi yang hidup di tempat mereka dahulu."},{"number":20,"verse":"Mendengar nasib mereka, penduduk di barat terkejut, dan penduduk di timur gementar kerana takut."},{"number":21,"verse":"Itulah kesudahan orang derhaka, mereka yang tidak mempedulikan Allah.â€"}]}
{"bibleAbbr":"msAB1996","bookName":"AYUB","bookEnglishName":"Job","chapterNumber":19,"verses":[{"number":1,"verse":"( Ayub) Kemudian Ayub menjawab,"},{"number":2,"verse":"“Mengapakah kamu terus mengecam aku, dan menyeksa aku dengan perkataan kamu?"},{"number":3,"verse":"Berulang-ulang kamu menghina aku, dan menyalahkan aku tanpa rasa malu."},{"number":4,"verse":"Seandainya salah perbuatanku, hal itu tidak merugikan kamu."},{"number":5,"verse":"Kamu berfikir bahawa kamu lebih baik daripada aku, dan kamu menganggap kesusahanku sebagai bukti kesalahanku."},{"number":6,"verse":"Ketahuilah bahawa Allah yang menyalahkan aku. Dia telah memasang perangkap untuk menangkap aku."},{"number":7,"verse":"Aku berseru, ‘Kejam!’ tetapi tidak ada yang mendengarkan; aku berseru minta tolong, tetapi tidak ada keadilan."},{"number":8,"verse":"Allah telah menutup jalanku sehingga aku tidak dapat lewat; Dia telah meliputi jalanku dengan kegelapan yang pekat."},{"number":9,"verse":"Dia telah merampas segala kekayaanku, dan merosakkan nama baikku."},{"number":10,"verse":"Dia menghentam aku dari segala arah. Dia mencabut harapanku seperti orang mencabut pokok kayu."},{"number":11,"verse":"Kemurkaan Allah terhadapku menyala-nyala, dan aku dianggap-Nya sebagai musuh-Nya."},{"number":12,"verse":"Dia menghantar tentera-Nya untuk menyerang aku; mereka menghalangi jalanku dan mengepung khemahku."},{"number":13,"verse":"Allah menjauhkan saudaraku daripada aku; aku menjadi orang asing kepada kenalanku."},{"number":14,"verse":"Saudara maraku telah meninggalkan aku, dan sahabat-sahabatku tidak mengingat aku."},{"number":15,"verse":"Orang yang pernah menginap di rumahku telah melupakan aku; aku dianggap sebagai orang asing oleh hamba perempuanku."},{"number":16,"verse":"Apabila aku memanggil hambaku, dia tidak menjawab walaupun aku mohon pertolongannya."},{"number":17,"verse":"Isteriku tidak tahan bau nafasku, saudara kandungku sendiri tidak mahu menghampiri aku."},{"number":18,"verse":"Bahkan kanak-kanak pun menghina aku, dan tertawa apabila melihat aku."},{"number":19,"verse":"Sahabat karibku jijik melihat aku, mereka yang sangat aku kasihi meninggalkan aku."},{"number":20,"verse":"Badanku hanya tinggal kulit pembalut tulang; nyawaku hampir melayang."},{"number":21,"verse":"Kamu sahabat-sahabatku! Kasihanilah aku! Tangan Allah telah memukul aku."},{"number":22,"verse":"Mengapa kamu mengikut Allah menganiaya aku? Belum cukupkah kamu menyeksa aku?"},{"number":23,"verse":"Alangkah baiknya jika kata-kataku dicatat, dan ditulis di dalam kitab supaya diingat;"},{"number":24,"verse":"ataupun dipahat pada batu, agar kekal sepanjang waktu. ( kekal sepanjang waktu; atau tercatat.)"},{"number":25,"verse":"Tetapi aku tahu bahawa di syurga ada Penyelamatku; akhirnya Dia akan datang menolong aku."},{"number":26,"verse":"Walaupun kulitku habis dimakan penyakit, tetapi aku akan melihat Allah selagi aku bertubuh. ( selagi aku bertubuh; atau walaupun aku tak bertubuh.)"},{"number":27,"verse":"Aku akan melihat Dia dengan mataku sendiri, dan bagiku Dia tidak menjadi asing lagi. Hatiku hancur kerana kamu berkata,"},{"number":28,"verse":"‘Bagaimanakah kita dapat menyeksa dia?’ Kamu mencari alasan untuk menyerang aku."},{"number":29,"verse":"Tetapi sekarang, takutlah pada pedang, kerana Allah murka dan menghukum orang berdosa; maka tahulah kamu bahawa Allah mengadili manusia.” ( Allah mengadili manusia; atau ada penghakiman.)"}]}
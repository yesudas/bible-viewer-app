{"bibleAbbr":"msAB1996","bookName":"AYUB","bookEnglishName":"Job","chapterNumber":28,"verses":[{"number":1,"verse":"( Pujian bagi Hikmat) ( Naskhah Ibrani tidak menunjukkan siapa yang bercakap di dalam fasal ini.) Ada lombong-lombong tempat perak ditemukan, ada tempat-tempat emas dibersihkan."},{"number":2,"verse":"Besi digali dari dalam tanah, dan batu dileburkan untuk mendapatkan tembaga."},{"number":3,"verse":"Gelap gelita ditembusi, tempat yang paling dalam diselidiki. Di situ, di dalam kegelapan, orang mencari batu-batan."},{"number":4,"verse":"Jauh di tempat yang tidak berpenghuni, yang belum pernah dijalani dan dilalui, orang bekerja sambil bergantung pada tali, di dalam terowong yang sunyi sepi."},{"number":5,"verse":"Tanah menghasilkan makanan untuk manusia, tetapi di bawah tanah itu, segalanya pecah berderai-derai."},{"number":6,"verse":"Batu-batu bumi mengandungi nilam, dan debu bumi mengandungi emas."},{"number":7,"verse":"Burung helang tidak nampak jalan ke lombong itu, burung nasar tidak pernah terbang di situ."},{"number":8,"verse":"Binatang buas tidak pernah menjejak jalan itu. Singa pun tidak pernah melalui jalan yang sunyi itu."},{"number":9,"verse":"Orang menggali batu-batan yang keras sekali, dasar gunung pun digali."},{"number":10,"verse":"Sedang mereka menembusi gunung batu, mereka menjumpai permata yang sangat bermutu."},{"number":11,"verse":"Sampai ke sumber sungai mereka menggali, ( Beberapa buah terjemahan kuno: sumber sungai mereka menggali; Naskhah Ibrani: air sungai yang meleleh dibendung mereka.) dan menyatakan apa yang tersembunyi."},{"number":12,"verse":"Tetapi di manakah hikmat dapat dicari? Di manakah kita dapat belajar agar mengerti?"},{"number":13,"verse":"Hikmat tidak didapati di kalangan manusia; tiada sesiapa yang tahu akan nilai yang sebenarnya."},{"number":14,"verse":"Lautan dan samudera mengatakan hikmat tidak terdapat di sana."},{"number":15,"verse":"Hikmat tidak dapat ditukar dengan emas murni, dan dengan perak pun tidak dapat dibeli."},{"number":16,"verse":"Emas dan permata yang paling berharga tidak dapat mengimbangi nilainya."},{"number":17,"verse":"Nilainya lebih daripada emas, dan daripada jambangan kencana ataupun kristal."},{"number":18,"verse":"Hikmat lebih tinggi nilainya daripada batu karang, hablur, atau mutiara."},{"number":19,"verse":"Batu topaz dan emas tulen tidak dapat dibandingkan dengan nilai hikmat."},{"number":20,"verse":"Di manakah sumber hikmat? Di manakah kita dapat pengertian?"},{"number":21,"verse":"Tiada makhluk hidup yang pernah melihatnya, bahkan burung di udara pun tidak pernah nampaknya."},{"number":22,"verse":"Maut dan kemusnahan pun berkata bahawa yang didengar khabar angin sahaja."},{"number":23,"verse":"Allah sahaja yang mengetahui jalan ke sana, ke tempat hikmat berada,"},{"number":24,"verse":"kerana Dia melihat sampai ke hujung bumi, melihat segala yang berada di bawah langit."},{"number":25,"verse":"Apabila Dia memberi angin kekuatan, dan keluasan laut ditentukan-Nya;"},{"number":26,"verse":"apabila Allah menentukan tempat hujan turun, dan jalan yang dilalui kilat guruh;"},{"number":27,"verse":"pada masa itulah hikmat dilihat-Nya dan nilai hikmat diuji-Nya, lalu diberikan restu-Nya."},{"number":28,"verse":"( ; , ) Allah berfirman kepada manusia, â€œUntuk mendapat hikmat, kamu mesti takut dan hormat kepada Tuhan. Untuk mendapat pengertian, kamu mesti meninggalkan kejahatan.â€"}]}
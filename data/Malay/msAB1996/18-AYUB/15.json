{"bibleAbbr":"msAB1996","bookName":"AYUB","bookEnglishName":"Job","chapterNumber":15,"verses":[{"number":1,"verse":"( DIALOG KEDUA) ( (15.1—21.34)) ( Elifas) Kemudian Elifas menjawab,"},{"number":2,"verse":"“Cakap kosong, Ayub! Engkau bercakap kosong!"},{"number":3,"verse":"Tiada orang bijak akan bercakap seperti engkau, ataupun membela dirinya dengan kata-kata yang tidak bermakna."},{"number":4,"verse":"Engkau menawarkan hati orang yang takut kepada Allah; engkau menghalang mereka berdoa kepada-Nya."},{"number":5,"verse":"Kata-katamu membuktikan bahawa engkau bersalah, tetapi kejahatanmu engkau tutup dengan kata-kata licik."},{"number":6,"verse":"Tidak payahlah aku menyalahkan engkau; engkau telah disalahkan oleh setiap katamu sendiri."},{"number":7,"verse":"Adakah engkau berfikir bahawa engkau orang yang pertama dilahirkan? Adakah engkau hadir ketika gunung diciptakan?"},{"number":8,"verse":"Adakah engkau mendengar rancangan yang dibuat oleh Allah? Adakah engkau sahaja yang memiliki hikmat manusia?"},{"number":9,"verse":"Segala yang engkau ketahui, kami ketahui juga; segala yang engkau fahami, jelas pula bagi kami."},{"number":10,"verse":"Kami mendapat hikmat daripada orang yang beruban, mereka sudah ada sebelum bapamu dilahirkan."},{"number":11,"verse":"Mengapakah penghiburan Allah enggan engkau terima? Kami bercakap dengan sabar dan lembut bagi pihak-Nya."},{"number":12,"verse":"Mengapakah engkau terbawa-bawa oleh perasaan, dan mengapakah matamu menyala-nyala,"},{"number":13,"verse":"sehingga engkau marah kepada Allah dan mengecam Dia?"},{"number":14,"verse":"Adakah manusia betul-betul tidak bercela? Dapatkah manusia dibenarkan di hadapan Allah?"},{"number":15,"verse":"Bahkan kepada malaikat-Nya pun Allah tidak percaya; malaikat-malaikat pun tidak suci di sisi-Nya."},{"number":16,"verse":"( ) Apalagi manusia yang jijik dan tidak berguna, yang meneguk kejahatan seperti air sahaja."},{"number":17,"verse":"Sekarang dengarlah, hai Ayub, akan apa yang aku ketahui."},{"number":18,"verse":"Orang bijaksana telah mengajar aku hal itu, yang diterima mereka daripada nenek moyang dahulu."},{"number":19,"verse":"Pada waktu itu tiada orang asing di tanah mereka, tiada seorang pun yang menyebabkan mereka meninggalkan Allah."},{"number":20,"verse":"Orang jahat ditimpa penderitaan sepanjang masa, orang ganas akan hidup terseksa sepanjang umur mereka."},{"number":21,"verse":"Mereka akan mendengar suara yang menakutkan, dan perompak akan menyerang mereka pada masa yang aman."},{"number":22,"verse":"Mereka tidak dapat mengelakkan kegelapan, kerana pembunuh yang berpedang mengejar mereka pada setiap kesempatan."},{"number":23,"verse":"Burung nasar ( Sebuah terjemahan kuno: burung nasar; Naskhah Ibrani: Di mana dia?) menunggu ( Sebuah terjemahan kuno: menunggu; Naskhah Ibrani: dia mengembara.) untuk makan mayat mereka; mereka tahu bahawa mereka akan binasa."},{"number":24,"verse":"Mereka cemas dan amat menderita seperti diserang oleh raja perkasa."},{"number":25,"verse":"Begitulah kesudahan orang yang berani melawan Allah, dan mencabar Yang Maha Kuasa."},{"number":26,"verse":"Mereka sombong dan suka memberontak; dengan degil mereka mengangkat perisai dan tergesa-gesa melawan Allah."},{"number":28,"verse":"Itulah orang yang telah menaklukkan kota-kota, dan merampas rumah-rumah yang sudah ditinggalkan. Kota-kota itu sudah ditentukan untuk tetap menjadi reruntuhan."},{"number":29,"verse":"Mereka tidak akan tetap kaya untuk waktu yang lama; segala milik mereka tidak akan kekal. Bahkan bayang-bayang mereka pun akan lenyap,"},{"number":30,"verse":"dan mereka tidak akan terlepas daripada kegelapan. Mereka akan menjadi seperti pokok yang cabangnya dibakar api; mereka akan dimusnahkan oleh hembusan nafas Allah."},{"number":31,"verse":"Jika mereka percaya kepada yang tidak berguna, yang akan diterima mereka tidak berguna juga."},{"number":32,"verse":"Sebelum masanya, mereka akan mati, ( Beberapa buah terjemahan kuno: mati; naskhah Ibrani: berisi.) seperti cabang layu yang tidak menghijau lagi."},{"number":33,"verse":"Mereka seperti pokok anggur yang gugur buahnya, dan seperti pokok zaitun yang jatuh bunganya."},{"number":34,"verse":"Orang yang tidak mengenal Allah tidak akan berketurunan, dan api akan memusnahkan rumah yang dibina daripada hasil suapan."},{"number":35,"verse":"Itulah orang yang merancang serta melakukan kejahatan; hati mereka sentiasa penuh dengan penipuan.”"}]}
{"bibleAbbr":"msAB1996","bookName":"AYUB","bookEnglishName":"Job","chapterNumber":5,"verses":[{"number":1,"verse":"Berserulah, Ayub. Adakah sesiapa yang memberikan jawapan? Adakah malaikat yang dapat engkau minta bantuan?"},{"number":2,"verse":"Orang bodoh mati kerana sakit hati, orang bebal mati kerana iri hati."},{"number":3,"verse":"Aku pernah nampak orang bodoh yang kelihatan selamat, tetapi dengan serta-merta aku mengutuk tempat tinggal mereka."},{"number":4,"verse":"Anak-anak mereka tidak selamat; tiada orang membela mereka di mahkamah."},{"number":5,"verse":"Orang yang lapar makan hasil tanaman orang bodoh bahkan gandum yang ditengah belukar; dan orang yang haus harta mengidamkan kekayaan orang bodoh."},{"number":6,"verse":"Kejahatan tidak muncul dari tanah, kesusahan tidak timbul dari bumi."},{"number":7,"verse":"Manusia sendirilah yang mendatangkan kesusahan pada diri mereka, seperti bunga api yang berterbangan daripada api. ( bunga... api; atau burung terbang ke langit.)"},{"number":8,"verse":"Andaikata aku dalam keadaanmu, kepada Allah aku akan berseru, kepada-Nya aku akan mengadu, dan menyerahkan perkaraku."},{"number":9,"verse":"Kita tidak dapat memahami perbuatan besar Allah, dan mukjizat-Nya tidak terkira."},{"number":10,"verse":"Dia mencurahkan hujan ke tanah dan menyiram ladang hingga basah."},{"number":11,"verse":"Memang Allah yang meninggikan orang hina, dan membahagiakan orang susah."},{"number":12,"verse":"( ) Dia menggagalkan rancangan orang licik, dan memerangkap orang cerdik, sehingga mereka terjerat oleh akal mereka dan segala usaha mereka tidak berjaya."},{"number":14,"verse":"Pada siang hari mereka ditimpa kegelapan, sehingga meraba-raba seperti pada waktu malam."},{"number":15,"verse":"Tetapi Allah menyelamatkan orang miskin daripada kematian, dan orang susah daripada penindasan."},{"number":16,"verse":"Dia memberikan harapan kepada orang miskin, dan membungkam mulut ketidakadilan."},{"number":17,"verse":"( ; ) Berbahagialah orang yang ditegur Allah! Janganlah berasa kecil hati jika engkau diajar-Nya."},{"number":18,"verse":"( ) Walaupun Allah menyakitimu, Dia akan mengubatimu; tangan-Nya yang melukakan, tangan-Nya juga yang akan menyembuhkan."},{"number":19,"verse":"Jikalau bahaya mengancam engkau, Dia akan selalu menyelamatkan engkau."},{"number":20,"verse":"Dia akan memelihara engkau pada masa kebuluran, dan melindungi engkau daripada maut pada masa peperangan."},{"number":21,"verse":"Allah akan menyelamatkan engkau daripada dusta dan fitnah; Dia akan menyelamatkan engkau apabila kebinasaan tiba."},{"number":22,"verse":"Apabila keganasan dan kelaparan melanda, engkau akan tabah bahkan tertawa. Engkau tidak takut dan cemas menghadapi binatang buas yang ganas."},{"number":23,"verse":"Ladang yang engkau bajak tidak akan berbatu, dan binatang liar tidak akan menyerang engkau."},{"number":24,"verse":"Engkau akan hidup aman di dalam khemahmu; apabila engkau memeriksa dombamu, semuanya selamat."},{"number":25,"verse":"Engkau akan mempunyai banyak keturunan, sebanyak rumput di padang ternakan."},{"number":26,"verse":"Seperti gandum masak dituai pada musimnya, engkau akan hidup sampai lanjut usia."},{"number":27,"verse":"Ayub, semua itu telah kami kaji dan dapati benar. Oleh itu, terimalah kerana hal itu benar.â€"}]}
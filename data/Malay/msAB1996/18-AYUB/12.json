{"bibleAbbr":"msAB1996","bookName":"AYUB","bookEnglishName":"Job","chapterNumber":12,"verses":[{"number":1,"verse":"( Ayub) Kemudian Ayub menjawab,"},{"number":2,"verse":"â€œMemang, kamu suara orang ramai. Apabila kamu mati, hikmat juga akan mati."},{"number":3,"verse":"Tetapi aku juga mempunyai akal seperti kamu, dan aku tidak lebih rendah daripada kamu; semua orang tahu segala yang kamu katakan itu."},{"number":4,"verse":"Bahkan sahabat-sahabatku pun mentertawakan aku, mereka tertawa, walaupun aku benar dan tidak bersalah; tetapi pada suatu masa dahulu Allah pernah mengabulkan doaku."},{"number":5,"verse":"Kamu tidak mempunyai kesusahan, namun kamu menghina aku; kamu memukul orang yang hampir jatuh."},{"number":6,"verse":"Pencuri dan orang jahat hidup tanpa ancaman, walaupun kekuatan mereka sendiri menjadi dewa mereka."},{"number":7,"verse":"Bertanyalah kepada unggas dan binatang lain, maka kamu akan diberikan pengajaran."},{"number":8,"verse":"Mintalah keterangan daripada makhluk darat dan lautan, maka kamu akan menerima penjelasan."},{"number":9,"verse":"Kesemuanya tahu bahawa Allah telah mencipta mereka."},{"number":10,"verse":"Allah berkuasa atas kehidupan setiap makhluk-Nya; nyawa setiap manusia dalam tangan Allah."},{"number":11,"verse":"Orang tahu makanan yang sedap ketika merasanya, dan kata-kata yang bijak apabila mendengarnya."},{"number":12,"verse":"Hikmat ada pada orang tua, tetapi hikmat dan kuasa ada pada Allah sahaja. Pengertian ada pada orang tua, tetapi pengertian dan kuasa untuk bertindak ada pada Allah sahaja."},{"number":14,"verse":"Apa yang dirobohkan Allah tidak dapat dibina semula; orang yang dipenjarakan Allah tidak dapat dibebaskan semula."},{"number":15,"verse":"Apabila Allah menahan hujan, kemarau tiba; apabila Dia melepaskan air, banjir melanda."},{"number":16,"verse":"Allah kuat dan sentiasa berjaya; penipu dan orang yang tertipu ada dalam kekuasaan-Nya."},{"number":17,"verse":"Dia mencabut kebijaksanaan pemerintah, dan menyebabkan pemimpin menjadi bahan ketawa."},{"number":18,"verse":"Dia menggulingkan raja-raja dan menawan mereka;"},{"number":19,"verse":"Dia merendahkan imam-imam dan orang berkuasa."},{"number":20,"verse":"Dia membungkam orang yang dapat dipercayai, dan mengambil kebijaksanaan daripada orang tua."},{"number":21,"verse":"Dia memalukan mereka yang berkuasa, dan menamatkan kekuasaan para pemerintah."},{"number":22,"verse":"Dia menyinari tempat-tempat yang suram, dan menerangi tempat-tempat yang kelam."},{"number":23,"verse":"Dia menjadikan bangsa-bangsa kuat dan gagah, tetapi kemudian mengalahkan dan memusnahkan mereka."},{"number":24,"verse":"Dia menjadikan pemimpin mereka kebingungan, sehingga mereka mengembara tanpa tujuan."},{"number":25,"verse":"Mereka meraba-raba dalam kegelapan, dan terhuyung-hayang seperti orang mabuk minuman."}]}
{"bibleAbbr":"msAB1996","bookName":"AYUB","bookEnglishName":"Job","chapterNumber":31,"verses":[{"number":1,"verse":"Dengan sumpah aku telah berjanji, tidak memandang gadis muda dengan berahi."},{"number":2,"verse":"Apakah yang dilakukan Allah Yang Maha Kuasa kepada kita? Bagaimanakah Dia membalas perbuatan manusia?"},{"number":3,"verse":"Dia mendatangkan kecelakaan dan kemusnahan kepada mereka yang melakukan kesalahan."},{"number":4,"verse":"Allah tahu segala perbuatanku; Dia melihat setiap langkahku."},{"number":5,"verse":"Aku bersumpah bahawa aku tidak pernah bertindak curang, dan aku tidak pernah menipu orang."},{"number":6,"verse":"Biarlah Allah menimbang aku dengan penimbang yang sah, dan Dia akan tahu bahawa aku tidak bersalah."},{"number":7,"verse":"Jika aku telah berpaling dari jalan yang benar, atau hatiku tertarik kepada hal yang cemar, jika tanganku kotor kerana dosa,"},{"number":8,"verse":"maka biarlah orang lain makan apa yang aku tabur, dan biarlah seluruh tanamanku hancur."},{"number":9,"verse":"Jika aku tertarik kepada isteri jiranku, dan menanti dia sambil bersembunyi di balik pintu,"},{"number":10,"verse":"maka biarlah isteriku memasak makanan lelaki lain, dan tidur di katil lelaki lain."},{"number":11,"verse":"Dosa seperti itu jahat sekali, dan orang yang melakukannya patut dihukum mati."},{"number":12,"verse":"Dosa itu membinasakan seperti api neraka, membakar segala yang aku miliki."},{"number":13,"verse":"Apabila hambaku mengadu kerana haknya kusalahi, aku mendengar dan memperlakukan dia dengan tulus hati."},{"number":14,"verse":"Jika tidak, bagaimana aku dapat menghadap Allah? Apakah yang dapat aku katakan ketika aku diadili Allah?"},{"number":15,"verse":"Allah yang menciptakan aku, juga menciptakan hamba-hambaku."},{"number":16,"verse":"Aku belum pernah enggan menolong orang yang papa, dan belum pernah membiarkan balu hidup putus asa."},{"number":17,"verse":"Aku belum pernah membiarkan anak yatim piatu kelaparan, sedang aku sendiri cukup makanan."},{"number":18,"verse":"Aku seperti bapa kepada anak yatim piatu, aku selalu membela balu."},{"number":19,"verse":"Ketika aku bertemu dengan orang yang berkekurangan, yang terlalu miskin untuk membeli pakaian,"},{"number":20,"verse":"aku memberinya pakaian daripada bulu dombaku sendiri, maka dia akan memuji aku dengan sepenuh hati."},{"number":21,"verse":"Jika aku pernah menipu anak yatim piatu kerana aku tahu bahawa aku akan memenangi perkaraku,"},{"number":22,"verse":"biarlah lenganku dipatahkan, sehingga dari bahuku dipisahkan."},{"number":23,"verse":"Oleh sebab aku takut terhadap hukuman Allah, aku tidak sekali-kali berani melakukan hal itu."},{"number":24,"verse":"Aku tidak pernah bergantung pada kekayaanku,"},{"number":25,"verse":"ataupun membanggakan hartaku."},{"number":26,"verse":"Aku tidak pernah menyembah matahari yang bersinar cerah, ataupun bulan yang bercahaya indah."},{"number":27,"verse":"Aku tidak pernah terpikat kepada semuanya, dan tidak pernah mencium tanganku untuk menghormati semuanya."},{"number":28,"verse":"Dosa itu patut dijatuhi hukuman mati, kerana Allah Yang Maha Kuasa diingkari."},{"number":29,"verse":"Aku tidak pernah gembira ketika musuhku menderita, dan tidak pernah suka apabila mereka ditimpa bencana."},{"number":30,"verse":"Aku tidak pernah mendoakan kematian mereka; aku tidak pernah berdosa begitu."},{"number":31,"verse":"Semua orang yang bekerja untuk aku tahu bahawa orang yang tidak kukenal, aku jamu di rumahku."},{"number":32,"verse":"Rumahku terbuka kepada pengembara, dan aku tidak pernah membiarkan mereka tidur di jalan raya."},{"number":33,"verse":"Orang lain cuba menyembunyikan dosa, tetapi aku tidak berbuat seperti mereka."},{"number":34,"verse":"Pendapat umum tidak aku takuti, dan penghinaan orang tidak kupeduli; aku tidak pernah tinggal di rumah atau diam sahaja, kerana takut akan cacian mereka."},{"number":35,"verse":"Tiadakah sesiapa yang mahu mendengar kata-kataku? Aku bersumpah bahawa setiap perkataanku benar. Biarlah Allah Yang Maha Kuasa menjawab aku. Jika semua tuduhan lawanku dituliskan supaya aku dapat melihatnya,"},{"number":36,"verse":"maka aku akan memasangnya pada bahu, dan mengenakannya seperti mahkota pada kepalaku."},{"number":37,"verse":"Aku akan memberitahu Allah segala yang telah kulakukan, dan menghadap Dia dengan yakin dan kepala terangkat."},{"number":38,"verse":"Jika aku telah mencuri tanah yang aku bajak, dan aku telah merampasnya daripada pemilik yang sebenar,"},{"number":39,"verse":"jika aku makan hasil tanahnya dan membiarkan petani yang menanamnya kelaparan dan merana,"},{"number":40,"verse":"biarlah yang tumbuh di situ, lalang dan duri, dan bukan gandum ataupun barli.â€ Sekianlah kata-kata Ayub."}]}
{"bibleAbbr":"msAB1996","bookName":"TITUS","bookEnglishName":"Titus","chapterNumber":3,"verses":[{"number":1,"verse":"( Kelakuan Orang Kristian) Ingatkan anggota jemaahmu supaya taat kepada pemerintah dan penguasa, patuh kepada mereka dan bersedia melakukan segala perkara yang baik."},{"number":2,"verse":"Beritahu jemaahmu supaya tidak mengumpat ataupun bertengkar dengan sesiapa pun, tetapi bersikap ramah tamah dan lemah lembut kepada semua orang."},{"number":3,"verse":"Kita harus bersikap demikian, kerana dahulu kita juga bodoh, tidak taat, dan sesat. Kita diperhamba oleh berbagai-bagai nafsu dan keinginan. Hidup kita dipenuhi dengan perasaan dengki dan cemburu, dan kita saling membenci."},{"number":4,"verse":"Tetapi Allah, Penyelamat kita menunjukkan kasih dan kebaikan hati-Nya kepada kita."},{"number":5,"verse":"Dia menyelamatkan kita, bukan kerana perbuatan baik kita, tetapi kerana belas kasihan-Nya. Allah menyelamatkan kita melalui Roh-Nya, ( Roh-Nya; Harfiah: Roh Kudus.) yang mengurniai kita kelahiran baru dan hidup baru dengan membasuh kita."},{"number":6,"verse":"Allah melimpahkan Roh-Nya kepada kita melalui Yesus Kristus, Penyelamat kita,"},{"number":7,"verse":"supaya oleh rahmat-Nya, kita berbaik semula dengan Allah, dan kita menerima hidup sejati dan kekal yang kita harap-harapkan."},{"number":8,"verse":"Kata-kata itu sungguh benar. Aku mahu engkau memberikan perhatian kepada perkara-perkara tersebut, supaya orang yang percaya kepada Allah sungguh-sungguh berusaha untuk melakukan perbuatan yang baik dan berguna bagi semua orang."},{"number":9,"verse":"Tetapi jauhkanlah diri daripada perdebatan yang sia-sia, senarai nenek moyang, pertengkaran, dan perkelahian tentang Taurat. Semua itu sia-sia dan tidak berguna."},{"number":10,"verse":"Berikanlah amaran kepada orang yang menyebabkan perpecahan dalam jemaah. Nasihatilah orang itu sekurang-kurangnya dua kali, setelah itu jauhilah dia."},{"number":11,"verse":"Engkau tahu bahawa orang seperti itu jahat dan dosa-dosanya membuktikan dia bersalah."},{"number":12,"verse":"( Petunjuk-Petunjuk Terakhir) ( ; ; ; ) Apabila aku mengutus Artemas atau Tikhikus kepadamu, berusahalah seboleh-bolehnya untuk datang kepadaku di Nikopolis, kerana aku telah mengambil keputusan akan tinggal di sana pada musim sejuk."},{"number":13,"verse":"( ; ) Berusahalah seboleh-bolehnya untuk menolong Zenas, peguam itu dan Apolos, supaya mereka dapat memulakan perjalanan. Pastikanlah mereka tidak kekurangan apa-apa."},{"number":14,"verse":"Hendaklah jemaah kita mengamalkan perbuatan baik supaya dapat membantu orang yang memerlukan pertolongan. Dengan demikian hidup mereka berguna."},{"number":15,"verse":"Semua saudara yang bersama-sama aku mengirim salam kepadamu. Sampaikanlah salam kami kepada sahabat-sahabat kita yang seiman. Semoga Allah memberkati kamu semua."}]}
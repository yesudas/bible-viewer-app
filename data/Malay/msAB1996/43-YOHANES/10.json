{"bibleAbbr":"msAB1996","bookName":"YOHANES","bookEnglishName":"John","chapterNumber":10,"verses":[{"number":1,"verse":"( Perumpamaan tentang Seorang Gembala dan Kawanan Dombanya) Yesus berkata, “Apa yang Aku katakan ini benar: Seorang yang masuk ke kandang domba dengan memanjat tembok dan tidak melalui pintu, orang itu pencuri dan perompak."},{"number":2,"verse":"Seorang yang masuk melalui pintu, dialah gembala kawanan domba."},{"number":3,"verse":"Penjaga kandang membuka pintu baginya, dan kawanan domba mendengar suara gembala yang memanggil nama setiap ekor domba. Lalu gembala itu memimpin kawanan domba ke luar."},{"number":4,"verse":"Setelah dia membawa kawanan domba itu ke luar, dia berjalan di hadapan dan domba-domba itu mengikuti dia kerana mengenal suaranya."},{"number":5,"verse":"Kawanan domba itu tidak akan mengikuti orang lain, bahkan akan lari daripadanya kerana tidak mengenal suara orang itu.”"},{"number":6,"verse":"Yesus menceritakan perumpamaan ini, tetapi mereka tidak memahami apa yang dimaksudkan-Nya."},{"number":7,"verse":"( Yesus, Gembala yang Baik) Oleh itu, Yesus berkata lagi, “Apa yang Aku katakan ini benar: Akulah pintu bagi kawanan domba."},{"number":8,"verse":"Semua yang datang sebelum Aku adalah pencuri dan perompak, tetapi kawanan domba tidak mendengarkan suara mereka."},{"number":9,"verse":"Akulah pintu. Sesiapa yang masuk melalui Aku akan diselamatkan. Dia boleh keluar masuk dan menjumpai padang rumput."},{"number":10,"verse":"Pencuri datang hanya untuk mencuri, membunuh, dan merosak. Tetapi Aku datang supaya manusia mendapat hidup, iaitu hidup yang kelimpahan."},{"number":11,"verse":"Akulah gembala yang baik. Gembala yang baik mengorbankan nyawa untuk kawanan dombanya."},{"number":12,"verse":"Seorang upahan yang bukan gembala dan bukan pemilik domba, akan lari meninggalkan kawanan domba manakala dia melihat serigala datang. Oleh itu kawanan domba akan diterkam dan dicerai-beraikan oleh serigala."},{"number":13,"verse":"Orang upahan itu lari kerana dia bekerja untuk mendapat upah. Dia tidak mempedulikan domba-domba itu."},{"number":14,"verse":"( ; ) Akulah gembala yang baik. Sebagaimana Bapa mengenal Aku dan Aku mengenal Bapa, begitu juga Aku mengenal domba-domba-Ku dan mereka pun mengenal Aku. Aku mengorbankan nyawa untuk mereka."},{"number":16,"verse":"Masih ada domba-domba lain yang juga milik-Ku, tetapi tidak termasuk dalam kawanan ini. Aku juga harus memimpin mereka dan mereka akan mendengarkan suara-Ku. Mereka semuanya akan menjadi ( Mereka semuanya akan menjadi; Beberapa buah naskhah kuno: Lalu akan ada.) satu kawanan dengan satu gembala."},{"number":17,"verse":"Bapa mengasihi Aku kerana Aku bersedia menyerahkan nyawa-Ku, supaya Aku boleh menerimanya kembali."},{"number":18,"verse":"Tidak seorang pun dapat mengambil nyawa-Ku daripada-Ku. Aku menyerahkannya dengan rela. Aku berhak menyerahkannya dan Aku berhak mendapatnya kembali. Inilah tugas yang Aku terima daripada Bapa-Ku.”"},{"number":19,"verse":"Kata-kata Yesus menyebabkan orang Yahudi mula bertengkar lagi."},{"number":20,"verse":"Ramai di kalangan mereka yang berkata, “Dia dirasuk syaitan! Dia gila! Mengapakah kamu mendengarkan dia?”"},{"number":21,"verse":"Tetapi yang lain berkata, “Seorang yang dirasuk syaitan tidak mungkin berkata-kata demikian! Bagaimanakah syaitan dapat mencelikkan mata orang buta?”"},{"number":22,"verse":"( Orang Yahudi Tidak Mahu Menerima Yesus) Di Yerusalem orang sedang merayakan Perayaan Pentahbisan Rumah Tuhan. Masa itu musim sejuk."},{"number":23,"verse":"Yesus sedang berjalan di Serambi Salomo di dalam Rumah Tuhan."},{"number":24,"verse":"Oleh itu orang Yahudi datang berkumpul di sekeliling Yesus. Mereka bertanya, “Berapa lamakah guru mahu membiarkan kami ragu-ragu? Katakanlah dengan terus terang. Adakah guru Penyelamat yang diutus oleh Allah?”"},{"number":25,"verse":"Yesus menjawab, “Aku sudah memberitahu kamu, tetapi kamu tidak mahu percaya. Perbuatan yang Aku lakukan dengan kuasa Bapa-Ku memberikan kesaksian tentang Aku."},{"number":26,"verse":"Kamu tidak mahu percaya kerana kamu bukan domba-domba-Ku."},{"number":27,"verse":"Domba-domba-Ku mendengarkan suara-Ku. Aku mengenal mereka dan mereka mengikut Aku."},{"number":28,"verse":"Aku memberi mereka hidup sejati dan kekal, dan mereka tidak akan binasa. Tidak seorang pun dapat merampas mereka dari tangan-Ku."},{"number":29,"verse":"Apa yang diberikan oleh Bapa-Ku kepada-Ku lebih besar ( Apa yang diberikan oleh Bapa-Ku kepada-Ku lebih besar; Beberapa buah naskhah kuno: Bapa-Ku, yang sudah memberikan mereka kepada-Ku lebih besar.) daripada segala-galanya. Tidak seorang pun dapat merampas mereka daripada tangan Bapa."},{"number":30,"verse":"Bapa dan Aku satu.”"},{"number":31,"verse":"Kemudian orang Yahudi di situ memungut batu lagi untuk merejam Yesus."},{"number":32,"verse":"Tetapi Yesus berkata kepada mereka, “Banyak perbuatan baik sudah Aku lakukan untuk kamu dengan kuasa Bapa-Ku. Perbuatan manakah yang menyebabkan kamu mahu merejam Aku?”"},{"number":33,"verse":"( ) Orang Yahudi di situ menjawab, “Kami mahu merejam kamu bukan kerana perbuatanmu yang baik, tetapi kerana kamu mengkufuri Allah! Kamu hanya manusia, tetapi kamu mahu menjadikan dirimu Allah!”"},{"number":34,"verse":"( ) Yesus berkata kepada mereka, “Tidakkah tertulis di dalam Taurat kamu: Allah berfirman, ‘Kamu ilahi’?"},{"number":35,"verse":"Kita tahu bahawa apa yang tertulis di dalam Alkitab berlaku untuk selama-lamanya. Allah menyebut orang yang menerima firman-Nya sebagai ilahi."},{"number":36,"verse":"Aku ini dipilih dan diutus oleh Bapa ke dunia. Dapatkah kamu katakan Aku mengkufuri Allah kerana Aku mengaku sebagai Anak Allah?"},{"number":37,"verse":"Jika Aku tidak melakukan apa yang dikehendaki oleh Bapa, janganlah percaya kepada-Ku."},{"number":38,"verse":"Tetapi jika Aku melakukannya, percayalah kepada apa yang Aku lakukan itu, meskipun kamu tidak percaya kepada-Ku. Dengan demikian kamu tahu dan mengerti bahawa Bapa bersatu dengan Aku, dan Aku bersatu dengan Bapa.”"},{"number":39,"verse":"Sekali lagi mereka berusaha menangkap Yesus, tetapi Yesus dapat melepaskan diri."},{"number":40,"verse":"( ) Yesus kembali ke seberang Sungai Yordan lalu tinggal di sana. Dahulu Yohanes membaptis orang di situ."},{"number":41,"verse":"Banyak orang datang kepada-Nya. Mereka berkata, “Yohanes tidak melakukan mukjizat, tetapi segala yang dikatakannya tentang orang ini benar.”"},{"number":42,"verse":"Banyak orang di situ percaya kepada Yesus."}]}
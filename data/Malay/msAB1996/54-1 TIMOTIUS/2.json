{"bibleAbbr":"msAB1996","bookName":"1 TIMOTIUS","bookEnglishName":"1 Timothy","chapterNumber":2,"verses":[{"number":1,"verse":"( Ibadat Jemaah) Pertama sekali aku menggesa supaya doa permohonan dan ucapan syukur disampaikan kepada Allah untuk semua orang,"},{"number":2,"verse":"untuk raja-raja dan semua penguasa. Berdoalah kepada Allah supaya kita boleh hidup dengan aman dan tenteram. Kita harus menghormati Allah, dan berlaku sopan terhadap orang lain."},{"number":3,"verse":"Hal ini baik dan menyenangkan hati Allah, Penyelamat kita."},{"number":4,"verse":"Dia mahu semua orang diselamatkan serta mengetahui ajaran benar ( ajaran benar; Harfiah: kebenaran.) tentang penyelamatan,"},{"number":5,"verse":"kerana hanya ada satu Allah dan hanya ada satu yang dapat memimpin manusia kepada Allah, iaitu Kristus Yesus yang datang ke bumi sebagai manusia."},{"number":6,"verse":"Dia telah menyerahkan diri-Nya untuk menyelamatkan manusia daripada dosa. Hal ini membuktikan bahawa pada waktu yang tepat, Allah menghendaki semua orang diselamatkan."},{"number":7,"verse":"( ) Itulah sebabnya aku diutus sebagai rasul dan guru kepada orang bukan Yahudi untuk memberitakan perkhabaran tentang iman yang benar. ( iman yang benar; Harfiah: iman dan kebenaran.) Aku tidak berdusta. Aku mengatakan yang benar!"},{"number":8,"verse":"Aku mahu orang lelaki berdoa di mana-mana sahaja dengan hati yang suci, tanpa kemarahan ataupun pertengkaran."},{"number":9,"verse":"( ) Aku juga mahu kaum wanita menghias diri dengan sederhana dan mengenakan pakaian yang senonoh. Jangan dandani diri dengan potongan rambut yang bukan-bukan, atau perhiasan emas atau mutiara, atau pakaian yang mahal-mahal."},{"number":10,"verse":"Sebaliknya, wanita harus menghias diri dengan perbuatan baik yang sepatutnya dilakukan oleh wanita yang mengabdikan diri kepada Allah."},{"number":11,"verse":"Wanita harus belajar dengan berdiam diri dan dengan rendah hati."},{"number":12,"verse":"Aku tidak membenarkan wanita mengajar ataupun memerintahi lelaki; wanita mesti berdiam diri."},{"number":13,"verse":"( , ) Hal ini demikian kerana Adam yang diciptakan dahulu, kemudian barulah Hawa."},{"number":14,"verse":"( ) Lagi pula bukan Adam yang ditipu, tetapi wanita yang tertipu, sehingga melanggar perintah Allah."},{"number":15,"verse":"Meskipun demikian wanita akan diselamatkan dengan melahirkan anak, ( akan diselamatkan dengan melahirkan anak; atau akan selamat dengan melahirkan anak.) jika dengan rendah hati mereka ( mereka; atau dia.) tetap beriman, mengasihi orang lain, dan hidup suci."}]}
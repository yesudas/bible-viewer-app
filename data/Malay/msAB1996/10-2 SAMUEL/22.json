{"bibleAbbr":"msAB1996","bookName":"2 SAMUEL","bookEnglishName":"2 Samuel","chapterNumber":22,"verses":[{"number":1,"verse":"( Nyanyian Kemenangan Raja Daud) ( ( 230 18:1 )) Selepas TUHAN menyelamatkan Daud daripada Raja Saul dan musuh-musuhnya yang lain, Daud menyanyikan lagu ini bagi TUHAN:"},{"number":2,"verse":"TUHAN ialah pelindungku; Dia bagaikan kubu yang kuat bagiku."},{"number":3,"verse":"Allahku tempat perlindunganku, aku selamat bersama dengan Dia. Dia melindungi aku seperti perisai; Dia membela dan menjaga aku supaya aku selamat. Dialah penyelamatku; Dia melindungi aku dan menyelamatkan aku daripada keganasan."},{"number":4,"verse":"Aku berseru kepada TUHAN yang patut dipuji, dan Dia menyelamatkan aku daripada musuhku."},{"number":5,"verse":"Ombak maut mengelilingi aku, banjir kebinasaan menggenangi aku."},{"number":6,"verse":"Bahaya maut mengelilingi aku, dan kubur memasang perangkap untukku."},{"number":7,"verse":"Dalam kesusahan aku berseru kepada TUHAN; Aku berseru kepada Allahku minta pertolongan. Di dalam Rumah-Nya Dia mendengar suaraku; Dia memperhatikan seruanku."},{"number":8,"verse":"Kemudian bumi bergegar dan bergoncang; dasar langit bergetar dan bergoyang, kerana Allah murka!"},{"number":9,"verse":"Asap berhembus dari hidung-Nya, api dan bara keluar dari mulut-Nya."},{"number":10,"verse":"Dia membelah langit lalu turun dengan awan gelap di bawah kaki-Nya."},{"number":11,"verse":"Dia terbang laju dengan mengendarai kerub; ( Kerub: Lihat Kamus.) Dia melayang di atas sayap angin."},{"number":12,"verse":"Dia menyelubungi diri-Nya dengan kegelapan; awan mendung yang tebal mengelilingi Dia;"},{"number":13,"verse":"Bara api menyala-nyala dari kilat yang di hadapan-Nya."},{"number":14,"verse":"Kemudian TUHAN mengguntur dari angkasa, dan Yang Maha Tinggi memperdengar suara-Nya."},{"number":15,"verse":"Dia melepaskan anak panah-Nya, dan mencerai-beraikan musuh-Nya. Dia memancarkan kilat sehingga menyebabkan mereka lari."},{"number":16,"verse":"Dasar lautan tersingkap, dan asas bumi terdedah, ketika TUHAN menegur musuh-Nya, dan bertempik dengan murka terhadap mereka."},{"number":17,"verse":"Dari atas TUHAN menghulurkan tangan-Nya, Dia memegang aku, lalu menarik aku keluar dari air yang dalam."},{"number":18,"verse":"Dia menyelamatkan aku daripada musuhku yang kuat, dan daripada mereka yang membenci aku, kerana mereka terlalu kuat bagiku."},{"number":19,"verse":"Ketika aku dalam kesusahan, mereka menyerang aku, tetapi TUHAN melindungi aku."},{"number":20,"verse":"Dia melepaskan aku daripada bahaya; Dia menyelamatkan aku kerana Dia berkenan kepadaku."},{"number":21,"verse":"TUHAN mengganjar aku kerana aku melakukan yang benar; Dia memberkati aku kerana aku tidak bersalah."},{"number":22,"verse":"Aku mematuhi Taurat TUHAN; aku tidak meninggalkan Allahku."},{"number":23,"verse":"Aku telah mentaati segala hukum-Nya; aku tidak pernah mengingkari perintah-Nya."},{"number":24,"verse":"Dia tahu bahawa aku tidak bercela, dan aku menjauhkan diri daripada kesalahan."},{"number":25,"verse":"Oleh itu Dia mengganjar aku kerana aku melakukan yang benar, kerana Dia tahu bahawa aku tidak bersalah."},{"number":26,"verse":"Ya TUHAN, Engkau setia kepada orang yang setia kepada-Mu, dan Engkau sangat baik kepada orang ( Kemungkinan besar ertinya: orang. Naskhah Ibrani: orang yang kuat.) yang baik."},{"number":27,"verse":"Engkau menyatakan diri-Mu suci kepada orang yang suci, tetapi Engkau memusuhi orang yang jahat."},{"number":28,"verse":"Engkau menyelamatkan orang yang rendah hati, tetapi Engkau merendahkan orang yang sombong."},{"number":29,"verse":"Ya TUHAN, Engkaulah cahayaku; Engkau menerangi kegelapanku."},{"number":30,"verse":"Engkau memberi aku kekuatan untuk menyerang musuhku, dan kuasa untuk menembusi pertahanan mereka."},{"number":31,"verse":"Betapa sempurnanya perbuatan Allah ini, firman TUHAN dapat dipercayai. Dia umpama perisai bagi semua orang yang berlindung pada-Nya."},{"number":32,"verse":"TUHAN satu-satunya Allah; hanya Allah pembela kita."},{"number":33,"verse":"Dialah Allah yang melindungi aku; Dia menjadikan jalanku aman."},{"number":34,"verse":"( ) Dia menguatkan kakiku seperti kaki rusa; Dia menjaga keselamatanku di pergunungan."},{"number":35,"verse":"Dia melatih aku untuk berperang, supaya aku dapat melengkungkan busur yang terkuat."},{"number":36,"verse":"Ya TUHAN, Engkau melindungi dan menyelamatkan aku; pertolongan-Mu telah menjadikan aku agung."},{"number":37,"verse":"Engkau menjaga aku supaya aku tidak ditawan, dan aku tidak pernah jatuh."},{"number":38,"verse":"Aku mengejar musuhku dan mengalahkan mereka; aku tidak berhenti sebelum aku membinasakan mereka."},{"number":39,"verse":"Aku memukul mereka sehingga mereka tidak dapat bangun; mereka rebah kerana kalah di hadapanku."},{"number":40,"verse":"Engkau memberi aku tenaga untuk bertempur, dan kemenangan atas musuhku."},{"number":41,"verse":"Engkau menyebabkan musuh lari daripadaku; aku membinasakan orang yang membenci aku."},{"number":42,"verse":"Mereka mencari pertolongan, tetapi tiada sesiapa pun menyelamatkan mereka; mereka berseru kepada TUHAN, tetapi Dia tidak menjawab."},{"number":43,"verse":"Aku menghancurkan mereka, sehingga mereka menjadi seperti debu; Aku memijak-mijak mereka seperti lumpur di jalan."},{"number":44,"verse":"Engkau menyelamatkan aku daripada umat yang memberontak, dan menjadikan aku pemerintah bangsa-bangsa; bangsa yang tidak aku kenal kini menjadi rakyatku."},{"number":45,"verse":"Bangsa asing tunduk kepadaku, dan taat apabila mereka mendengar perintahku."},{"number":46,"verse":"Mereka hilang keberanian; mereka gementar dan keluar ( Kemungkinan besar ertinya: gementar dan keluar. Naskhah Ibrani: keluar dan siap untuk berperang.) dari kubu pertahanan."},{"number":47,"verse":"TUHAN hidup! Pujilah pembelaku! Isytiharkanlah keagungan Allah Penyelamatku!"},{"number":48,"verse":"Dia memberi aku kemenangan atas musuhku; Dia menaklukkan bangsa-bangsa di hadapanku,"},{"number":49,"verse":"dan menyelamatkan aku daripada lawanku. Ya TUHAN, Engkau memberi aku kemenangan atas musuhku, dan melindungi aku daripada orang ganas."},{"number":50,"verse":"( ) Oleh itu aku memuji Engkau di kalangan bangsa-bangsa; aku menyanyikan lagu pujian untuk-Mu."},{"number":51,"verse":"Allah memberikan kemenangan besar kepada raja pilihan-Nya; Dia tetap mengasihi orang yang dilantik-Nya, iaitu Daud dan keturunannya, untuk selama-lamanya."}]}
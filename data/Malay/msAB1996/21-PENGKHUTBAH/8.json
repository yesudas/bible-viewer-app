{"bibleAbbr":"msAB1996","bookName":"PENGKHUTBAH","bookEnglishName":"Ecclesiastes","chapterNumber":8,"verses":[{"number":1,"verse":"Hanya seorang bijak dapat memahami makna segala perkara. Hikmat menyebabkan dia tersenyum dan wajahnya berseri."},{"number":2,"verse":"( Taatlah kepada Raja) Taatilah perintah raja, dan jangan terburu-buru berjanji kepada Allah."},{"number":3,"verse":"Raja dapat berbuat sesuka hati; oleh itu, jauhilah raja. Jangan berada di tempat yang berbahaya itu."},{"number":4,"verse":"Raja bertindak dengan penuh kuasa, dan tiada sesiapa pun dapat mencabar perbuatan raja."},{"number":5,"verse":"Kamu selamat selama kamu mentaati perintah raja, dan orang yang bijak tahu masa dan cara mentaatinya."},{"number":6,"verse":"Bagi tiap-tiap perkara ada masa dan cara membuatnya, cuma kita tahu sedikit sahaja."},{"number":7,"verse":"Kita semua tidak tahu hal yang akan berlaku pada masa hadapan, dan tiada sesiapa yang dapat memberitahu kita."},{"number":8,"verse":"Tiada seorang pun dapat mencegah atau menunda kematiannya. Kematian merupakan peperangan yang tidak dapat dielakkan walaupun dengan tipu daya."},{"number":9,"verse":"( Orang Jahat dan Orang Baik) Aku melihat segala perkara ini ketika aku memikirkan perkara-perkara yang berlaku di dunia. Sesetengah orang mempunyai kuasa, sedangkan yang lain terpaksa menderita di bawah kekuasaan mereka."},{"number":10,"verse":"Pernah aku lihat orang jahat mati dan dikuburkan. Tetapi waktu pulang dari perkuburan, orang memuji orang yang sudah mati itu, di kota tempat mereka melakukan kejahatan. Semua itu sia-sia!"},{"number":11,"verse":"Orang sangat suka melakukan kejahatan kerana orang yang melakukannya tidak segera dihukum."},{"number":12,"verse":"Walaupun orang berdosa melakukan seratus kejahatan, mereka terus hidup. Memang aku tahu orang berkata, â€œOrang yang taat kepada Allah akan hidup senang,"},{"number":13,"verse":"tetapi orang jahat akan hidup susah. Hidup orang jahat cepat berlalu seperti bayang-bayang, dan mereka akan mati semasa muda kerana tidak taat kepada Allah.â€"},{"number":14,"verse":"Tetapi hal itu tidak betul. Lihatlah apa yang terjadi di dunia; kadang kala orang baik menerima hukuman yang sepatutnya diterima oleh orang jahat, sedangkan orang jahat menerima ganjaran yang sepatutnya diterima oleh orang baik. Hal itu pun sia-sia."},{"number":15,"verse":"Oleh itu, aku yakin bahawa orang harus bergembira. Hanyalah makan, minum, dan bersuka-ria yang dapat dinikmati mereka. Setidak-tidaknya mereka dapat berbuat demikian semasa bersusah payah sepanjang hayat yang diberikan Allah kepada mereka di dunia ini."},{"number":16,"verse":"Apabila aku mencuba mendapat hikmat dan memahami segala yang berlaku di dunia ini, aku sedar bahawa walaupun kita berjaga siang dan malam,"},{"number":17,"verse":"kita tidak memahami perbuatan Allah. Bagaimanapun kita mencuba, kita tidak akan memahaminya. Orang yang bijaksana mengaku bahawa mereka faham, tetapi sebenarnya tidak."}]}
{"bibleAbbr":"msAB1996","bookName":"PENGKHUTBAH","bookEnglishName":"Ecclesiastes","chapterNumber":7,"verses":[{"number":1,"verse":"( Fikiran tentang Hidup Manusia) ( ) Nama baik lebih harum daripada minyak wangi yang mahal, dan hari kematian lebih baik daripada hari kelahiran."},{"number":2,"verse":"Lebih baik melawat keluarga yang berkabung daripada keluarga yang berpesta, kerana orang hidup perlu diingatkan bahawa kematian sentiasa menunggu kita semua."},{"number":3,"verse":"Kesedihan lebih baik daripada ketawa; biar wajah murung asal hati lega."},{"number":4,"verse":"Orang bodoh sentiasa memikirkan kesenangan; orang arif memikirkan kematian."},{"number":5,"verse":"Lebih baik ditegur oleh orang bijak daripada dipuji oleh orang bodoh."},{"number":6,"verse":"Ketawa orang bodoh tidak bererti, seperti bunyi duri dibakar api."},{"number":7,"verse":"Apabila orang bijak menipu, mereka bodoh. Jika orang menerima rasuah, mereka merosakkan akhlak."},{"number":8,"verse":"Kesudahan sesuatu perkara lebih baik daripada permulaannya. Kesabaran lebih baik daripada kesombongan."},{"number":9,"verse":"( ) Jangan lekas marah; hanya orang bodoh menyimpan dendam."},{"number":10,"verse":"Jangan sekali-kali bertanya, â€œMengapakah keadaan dahulu lebih baik daripada sekarang?â€ Pertanyaan itu bodoh!"},{"number":11,"verse":"Tiap-tiap orang yang hidup haruslah mempunyai hikmat; hal itu sama baiknya dengan menerima warisan,"},{"number":12,"verse":"dan memberikan jaminan seperti wang tunai. Berbahagialah orang yang mengetahui bahawa hikmat melindungi hidup orang yang memilikinya."},{"number":13,"verse":"Renungkanlah hal yang telah dilakukan oleh Allah. Bolehkah sesiapa meluruskan apa yang telah dibengkokkan oleh Allah?"},{"number":14,"verse":"Apabila kamu senang, bersukacitalah; dan apabila kamu susah, ingatlah bahawa kesenangan dan kesusahan, kedua-duanya datang daripada Allah. Manusia tidak tahu apa yang akan berlaku selanjutnya. ( Manusia... selanjutnya; atau Manusia tidak boleh mendapati kesalahan pada Dia.)"},{"number":15,"verse":"Sungguhpun hidupku sia-sia, aku telah nampak segala-galanya. Ada kalanya orang yang baik mati walaupun mereka baik. Ada kalanya orang yang jahat panjang umur walaupun mereka jahat."},{"number":16,"verse":"Oleh itu janganlah terlalu baik atau terlalu bijak; mengapa membinasakan diri sendiri?"},{"number":17,"verse":"Tetapi janganlah terlalu jahat atau terlalu bodoh; mengapa mati sebelum waktunya?"},{"number":18,"verse":"Hindarilah kedua-dua hal yang keterlaluan itu. Jika kita menghormati Allah, tentu kita akan berjaya."},{"number":19,"verse":"Hikmat menjadikan pemiliknya lebih perkasa daripada sepuluh orang penguasa di sebuah kota."},{"number":20,"verse":"Di bumi tiada seorang pun yang selalu berbuat baik dan tidak pernah melakukan kesalahan."},{"number":21,"verse":"Jangan pedulikan segala kata orang. Mungkin kamu mendengar hambamu mengutuk kamu,"},{"number":22,"verse":"dan kamu tahu bahawa kamu sendiri pun kerap kali mengutuk orang lain."},{"number":23,"verse":"Aku menggunakan hikmat untuk menguji segala hal itu. Aku bertekad untuk memperoleh hikmat, tetapi tidak dapat mencapainya."},{"number":24,"verse":"Bagaimanakah seseorang dapat mengetahui makna hidup? Hal itu terlalu dalam dan terlalu susah untuk difahami."},{"number":25,"verse":"Aku tekun belajar dan mencari pengetahuan supaya mendapat hikmat dan jawapan bagi pertanyaanku. Aku mencuba memahami bahawa kebodohan itu kejahatan dan kebebalan itu kegilaan."},{"number":26,"verse":"Aku mendapati hal ini lebih pahit daripada maut: Seorang wanita yang menggunakan cinta sebagai jala atau perangkap untuk menangkap mangsa; pelukannya seperti belenggu yang mengikat dengan erat. Orang yang melakukan kehendak Allah dapat melepaskan diri, tetapi orang berdosa akan ditangkapnya."},{"number":27,"verse":"Lihat, kata Si Pemikir: Aku mengetahui hal itu sedikit demi sedikit sedang aku mencari jawapannya."},{"number":28,"verse":"Aku telah mencari jawapan lain juga, tetapi tidak berhasil. Antara seribu orang, aku menemui seorang lelaki yang dapat aku hormati, tetapi antara mereka tiada seorang wanita yang dapat aku hormati."},{"number":29,"verse":"Hanya inilah yang telah kupelajari: Allah telah menjadikan kita jujur, tetapi kita sendiri yang berputar belit."}]}
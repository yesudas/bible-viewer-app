{"bibleAbbr":"msAB1996","bookName":"YAKOBUS","bookEnglishName":"James","chapterNumber":1,"verses":[{"number":1,"verse":"( ; ; ; ) Saudara-saudaraku sesama umat Allah, yang tercerai-cerai di seluruh dunia. Salam daripadaku, Yakobus, hamba Allah dan hamba Tuhan Yesus Kristus."},{"number":2,"verse":"( Iman dan Kebijaksanaan) Saudara-saudaraku! Anggaplah diri kamu berbahagia apabila mengalami bermacam-macam cubaan,"},{"number":3,"verse":"kerana kamu tahu bahawa semasa kamu mengalami cubaan, dan masih tetap percaya kepada Kristus, kamu sudah membuktikan bahawa kamu tabah menanggung penderitaan."},{"number":4,"verse":"Pastikan supaya ketabahan kamu untuk menanggung penderitaan itu berterusan, sehingga kamu menjadi benar-benar sempurna dan tidak kekurangan sesuatu pun."},{"number":5,"verse":"Jika ada sesiapa antara kamu kurang bijaksana, hendaklah dia berdoa kepada Allah supaya Allah memberikan kebijaksanaan kepadanya; kerana Allah memberikan dengan murah hati dan dengan sukacita kepada setiap orang."},{"number":6,"verse":"Tetapi apabila kamu berdoa, kamu mesti percaya. Kamu tidak boleh ragu-ragu, kerana orang yang ragu-ragu seperti ombak di laut yang diumbang-ambingkan angin."},{"number":7,"verse":"Orang seperti itu tidak tetap pendiriannya dan teragak-agak dalam semua perbuatannya. Oleh itu dia juga tidak dapat mengharapkan apa-apa daripada Tuhan."},{"number":9,"verse":"( Kemiskinan dan Kekayaan) Orang Kristian yang miskin haruslah gembira apabila Allah meninggikan mereka."},{"number":10,"verse":"Orang Kristian yang kaya haruslah gembira apabila Allah merendahkan mereka, kerana orang kaya akan lenyap seperti bunga rumput."},{"number":11,"verse":"( ) Ketika matahari naik, panas teriknya melayukan tanaman sehingga bunganya gugur dan hilanglah keindahannya. Demikianlah orang kaya akan jatuh miskin semasa mengusahakan perniagaan mereka."},{"number":12,"verse":"( Cubaan dan Godaan) Berbahagialah orang yang tabah semasa mengalami cubaan. Apabila mereka berjaya mengatasi cubaan itu, mereka akan menerima pahala berupa kehidupan yang sudah dijanjikan oleh Allah kepada orang yang mengasihi-Nya."},{"number":13,"verse":"Jika seseorang tergoda semasa mengalami cubaan seperti itu, dia tidak boleh berkata, â€œGodaan ini datangnya daripada Allah.â€ Hal ini demikian kerana Allah tidak dapat digoda oleh kejahatan, dan Allah sendiri tidak menggoda orang."},{"number":14,"verse":"Seseorang tergoda apabila dia dipikat dan diperangkap oleh keinginannya sendiri yang jahat."},{"number":15,"verse":"Apabila dia menuruti keinginannya yang jahat itu, maka lahirlah dosa; dan dosa yang berterusan akan mengakibatkan kematian."},{"number":16,"verse":"Janganlah kamu tertipu, saudara-saudara yang aku kasihi!"},{"number":17,"verse":"Setiap pemberian yang baik dan sempurna datangnya dari syurga dan diturunkan oleh Allah, Pencipta semua cahaya di langit. Dia Allah yang tidak berubah, dan Dia tidak menyebabkan kegelapan apa pun."},{"number":18,"verse":"Dengan kehendak-Nya sendiri Dia menjadikan kita melalui firman-Nya yang benar. Itulah sebabnya kita mendapat kedudukan yang utama antara semua makhluk ciptaan-Nya."},{"number":19,"verse":"( Mendengar dan Melakukan) Saudara-saudara yang aku kasihi! Kamu tahu bahawa setiap orang haruslah cepat mendengar, tetapi lambat berkata-kata, dan lambat naik marah."},{"number":20,"verse":"Orang yang marah tidak dapat melakukan perkara baik, yang menyenangkan hati Allah. ( tidak dapat melakukan perkara baik, yang menyenangkan hati Allah; Harfiah: tidak mengerjakan kebenaran di hadapan Allah.)"},{"number":21,"verse":"Oleh itu, buanglah segala kebiasaan buruk dan kelakuan yang jahat. Berserahlah kepada Allah dan terimalah firman yang ditanam-Nya di dalam hati kamu, kerana firman itu dapat menyelamatkan kamu."},{"number":22,"verse":"Janganlah tipu diri sendiri dengan hanya mendengarkan firman-Nya. Sebaliknya, lakukanlah apa yang difirmankan-Nya."},{"number":23,"verse":"Seseorang yang mendengar firman Allah tetapi tidak melakukannya, adalah seperti seorang yang melihat dirinya sendiri di depan cermin."},{"number":24,"verse":"Dia menatap dirinya baik-baik, lalu pergi dan langsung lupa akan rupanya."},{"number":25,"verse":"Berita Baik itu hukum Allah yang sempurna dan dapat membebaskan manusia. Seseorang yang mendalami hukum itu dan melakukannya, akan diberkati Allah dalam segala perkara yang dilakukannya, kerana dia tidak hanya mendengar lalu melupakannya."},{"number":26,"verse":"Adakah sesiapa menganggap dirinya beribadat? Jika dia tidak mengendalikan lidahnya, maka ibadatnya sia-sia dan dia menipu dirinya sendiri."},{"number":27,"verse":"Menurut Allah Bapa, inilah ibadat yang murni dan sejati: Menolong anak yatim piatu dan balu yang mengalami penderitaan, serta menjaga diri supaya tidak dicemari kejahatan di dunia ini."}]}
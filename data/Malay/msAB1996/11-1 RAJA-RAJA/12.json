{"bibleAbbr":"msAB1996","bookName":"1 RAJA-RAJA","bookEnglishName":"1 Kings","chapterNumber":12,"verses":[{"number":1,"verse":"( Pemberontakan Suku-Suku di Utara) ( ( 140 10:1-19 )) Rehabeam pergi ke Sikhem, kerana semua suku di bahagian utara telah berkumpul di sana untuk melantik dia menjadi raja."},{"number":2,"verse":"Apabila Yerobeam anak Nebat mendengar berita itu, dia berangkat dari Mesir. ( Beberapa buah terjemahan kuno (lihat ): berangkat dari. Naskhah Ibrani: tinggal di.) Dahulu Yerobeam telah pergi ke Mesir kerana dia melarikan diri daripada Raja Salomo."},{"number":3,"verse":"Suku-suku di utara memanggil Yerobeam, lalu dia bersama dengan mereka menghadap Raja Rehabeam dan berkata kepada baginda,"},{"number":4,"verse":"“Ayahanda tuanku, Raja Salomo, telah memperlakukan hamba semua dengan kasar dan memberikan beban yang berat. Sekarang jika tuanku meringankan beban hamba semua dan memperlakukan hamba sekalian dengan baik, hamba semua akan menjadi rakyat yang setia kepada tuanku.”"},{"number":5,"verse":"Raja Rehabeam menjawab, “Datanglah lagi selepas tiga hari; beta akan memberikan jawapan kelak.” Oleh itu mereka pun pergi."},{"number":6,"verse":"Raja Rehabeam meminta nasihat daripada para orang tua yang telah berkhidmat sebagai penasihat kepada ayahandanya. “Bagaimanakah beta harus jawab orang itu?” tanya Raja Rehabeam. “Apakah nasihat kamu?”"},{"number":7,"verse":"Para orang tua itu menjawab, “Jika tuanku hendak berbakti kepada rakyat, kabulkanlah permintaan mereka, maka mereka pun akan berbakti dengan setia kepada tuanku.”"},{"number":8,"verse":"Tetapi Raja Rehabeam tidak mempedulikan nasihat para orang tua itu. Sebaliknya, baginda bertanya pula kepada orang muda yang sebaya dengan baginda, dan yang kini menjadi penasihat baginda."},{"number":9,"verse":"Raja bertitah, “Apakah nasihat kamu? Apakah yang harus beta katakan kepada semua orang itu, yang meminta beta meringankan beban mereka?”"},{"number":10,"verse":"Mereka menjawab, “Katakanlah kepada mereka, ‘Jari kelengkeng beta lebih besar daripada pinggang ayahanda beta!’ ( Jari kelengkeng beta lebih besar daripada pinggang ayahanda beta; Maksudnya: Selemah-lemahnya beta, beta masih lebih kuat daripada ayahanda beta!)"},{"number":11,"verse":"Katakan kepada mereka, ‘Ayahanda beta memberi kamu beban yang berat, tetapi beta akan memberi kamu beban yang lebih berat. Ayahanda beta menyebat kamu dengan cambuk, tetapi beta akan menyebat kamu dengan cambuk yang berduri besi!’ ”"},{"number":12,"verse":"Tiga hari kemudian, Yerobeam dan rakyat datang lagi menghadap Raja Rehabeam, menurut titahnya."},{"number":13,"verse":"Raja tidak mempedulikan nasihat para orang tua itu. Sebaliknya, baginda menurut nasihat orang muda lalu bertitah kepada rakyat dengan kasar, “Ayahanda beta memberi kamu beban yang berat, tetapi beta akan memberi kamu beban yang lebih berat. Ayahanda beta menyebat kamu dengan cambuk, tetapi beta akan menyebat kamu dengan cambuk yang berduri besi!”"},{"number":15,"verse":"TUHAN hendak menepati firman-Nya yang disampaikan kepada Yerobeam anak Nebat melalui Nabi Ahia dari Silo. Itulah sebabnya raja tidak menghiraukan permintaan rakyat."},{"number":16,"verse":"( ) Apabila rakyat sedar bahawa raja tidak mahu mengabulkan permintaan mereka, mereka berseru, “Peduli apa dengan Raja Daud dan keluarganya? Mereka tidak pernah melakukan apa-apa untuk kita! Hai umat Israel, marilah kita pulang! Biarlah Raja Rehabeam menjaga dirinya sendiri!” Oleh itu umat Israel memberontak,"},{"number":17,"verse":"dan Rehabeam menjadi raja hanya bagi penduduk wilayah Yehuda."},{"number":18,"verse":"Kemudian Raja Rehabeam mengutus Adoniram, pengawas buruh paksa, pergi kepada orang Israel, tetapi mereka merejam dia sehingga mati. Oleh itu Raja Rehabeam tergesa-gesa melarikan diri ke Yerusalem dengan menaiki kereta kudanya."},{"number":19,"verse":"Sejak itu, penduduk di bahagian utara kerajaan Israel sentiasa memberontak terhadap raja-raja keturunan Raja Daud."},{"number":20,"verse":"Apabila umat Israel mendengar bahawa Yerobeam telah pulang dari Mesir, mereka menjemput dia ke satu perjumpaan rakyat, lalu melantik dia menjadi raja Israel. Hanya suku Yehuda yang tetap setia kepada keturunan Raja Daud."},{"number":21,"verse":"( Nubuat Semaya) ( ( 140 11:1-4 )) Apabila Raja Rehabeam tiba di Yerusalem, baginda mengumpulkan 180000 orang askar yang terbaik daripada suku Yehuda dan Benyamin. Raja Rehabeam hendak berperang untuk memulihkan kekuasaannya atas suku-suku Israel yang di utara."},{"number":22,"verse":"Tetapi Allah menyuruh Nabi Semaya"},{"number":23,"verse":"menyampaikan firman-Nya kepada Raja Rehabeam dan segenap suku Yehuda dan Benyamin,"},{"number":24,"verse":"“Demikianlah firman TUHAN, ‘Jangan serang orang Israel, saudara kamu sendiri. Pulanglah kamu semua! Apa yang telah berlaku adalah kehendak-Ku.’ ” Mereka semua taat kepada perintah TUHAN lalu pulang ke rumah."},{"number":25,"verse":"( Raja Yerobeam Meninggalkan TUHAN) Raja Yerobeam, raja Israel, membina semula kota Sikhem di perbukitan Efraim dan tinggal di sana untuk sementara. Kemudian baginda meninggalkan tempat itu, dan membina pula kota Penuel."},{"number":26,"verse":"Baginda berfikir, “Dalam keadaan sekarang ini, jika rakyat beta pergi ke Yerusalem untuk mempersembahkan korban kepada TUHAN di Rumah TUHAN, kesetiaan mereka akan beralih kepada Raja Rehabeam di Yehuda, lalu mereka akan membunuh beta.”"},{"number":28,"verse":"( ) Setelah lama berfikir, Raja Yerobeam membuat dua patung lembu jantan daripada emas lalu bertitah kepada rakyatnya, “Telah cukup lama kamu beribadat di Yerusalem. Sekarang, hai Israel, inilah tuhan-tuhan kamu yang telah membawa kamu keluar dari Mesir!”"},{"number":29,"verse":"Raja Yerobeam menempatkan satu patung lembu emas di Betel dan satu lagi di Dan."},{"number":30,"verse":"Demikianlah rakyat berdosa kerana mereka bersembahyang di Betel dan di Dan. ( Sebuah terjemahan kuno: di Betel dan di Dan. Naskhah Ibrani: di Dan.)"},{"number":31,"verse":"Yerobeam juga membina tempat-tempat sembahyang di atas bukit-bukit, dan memilih imam-imam yang bukan daripada suku Lewi."},{"number":32,"verse":"( TUHAN Mengutuk Ibadat di Betel) Raja Yerobeam juga memulakan satu perayaan agama pada hari kelima belas bulan kelapan, seperti perayaan di Yehuda. Di atas mazbah di Betel, baginda mempersembahkan korban kepada patung-patung lembu emas yang telah dibuatnya. Raja Yerobeam menempatkan imam-imam di Betel, iaitu para imam yang bertugas di tempat-tempat sembahyang yang telah dibinanya."},{"number":33,"verse":"( ) Pada hari kelima belas bulan kelapan, hari yang ditentukannya sendiri, baginda pergi ke Betel untuk mempersembahkan korban di atas mazbah, bagi merayakan perayaan yang telah ditentukannya bagi umat Israel."}]}
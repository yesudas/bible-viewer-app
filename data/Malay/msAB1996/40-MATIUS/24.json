{"bibleAbbr":"msAB1996","bookName":"MATIUS","bookEnglishName":"Matthew","chapterNumber":24,"verses":[{"number":1,"verse":"( Yesus Berkata-kata tentang Keruntuhan Rumah Tuhan) ( ( 480 13:1-2 ; 490 21:5-6 )) Ketika Yesus meninggalkan Rumah Tuhan, pengikut-pengikut-Nya datang kepada-Nya dan menunjukkan bangunan-bangunan Rumah Tuhan itu."},{"number":2,"verse":"Yesus berkata kepada mereka, “Lihatlah semuanya ini! Ketahuilah bahawa satu batu pun tidak akan tinggal tersusun pada tempatnya; semuanya akan dirobohkan.”"},{"number":3,"verse":"( Kesusahan dan Penganiayaan) ( ( 480 13:3-13 ; 490 21:7-19 )) Di bukit Zaitun, semasa Yesus duduk, pengikut-pengikut-Nya datang kepada-Nya. Tiada orang lain di situ, maka mereka bertanya, “Guru, beritahulah kami bila segala perkara ini akan berlaku? Apakah tanda-tanda yang akan menunjukkan masa kedatangan Guru dan akhir zaman?”"},{"number":4,"verse":"Yesus menjawab, “Berjaga-jagalah supaya kamu tidak tertipu."},{"number":5,"verse":"Banyak orang akan datang dengan nama-Ku dan berkata, ‘Aku Penyelamat yang diutus oleh Allah!’ Mereka akan menipu banyak orang."},{"number":6,"verse":"Kamu akan mendengar riuh pertempuran dan berita peperangan, tetapi janganlah takut. Semua perkara ini mesti berlaku, tetapi hal itu tidak bererti bahawa akhir zaman telah tiba."},{"number":7,"verse":"Satu bangsa akan berperang melawan bangsa yang lain. Satu kerajaan akan menyerang kerajaan yang lain. Di mana-mana akan berlaku kebuluran dan gempa bumi."},{"number":8,"verse":"Semuanya ini hanya permulaan sahaja, sama seperti sakit yang dialami oleh wanita yang akan bersalin."},{"number":9,"verse":"( ) Kemudian kamu akan ditangkap dan diserahkan untuk diseksa dan dibunuh. Semua orang akan membenci kamu kerana kamu pengikut-Ku."},{"number":10,"verse":"Pada masa itu banyak antara pengikut-Ku yang tidak lagi percaya kepada-Ku. Mereka akan saling mengkhianati dan saling membenci."},{"number":11,"verse":"Lalu banyak nabi palsu akan muncul dan menipu banyak orang."},{"number":12,"verse":"Kejahatan semakin merebak sehingga kasih kebanyakan orang hampir lenyap."},{"number":13,"verse":"( ) Tetapi sesiapa yang bertahan sehingga akhir akan diselamatkan."},{"number":14,"verse":"Berita Baik tentang bagaimana Allah memerintah akan dikhabarkan ke seluruh dunia supaya semua orang mendengarnya. Setelah itu barulah tiba akhir zaman.”"},{"number":15,"verse":"( Bencana yang Dahsyat) ( ( 480 13:14-23 ; 490 21:20-24 )) ( , , ) “Kamu akan melihat ‘Bencana yang Dahsyat’ yang dikatakan oleh Nabi Daniel, di tempat yang suci itu. (Catatan kepada pembaca: Hendaklah kamu faham apa maknanya!)"},{"number":16,"verse":"Lalu mereka yang di Yudea mesti lari ke pergunungan."},{"number":17,"verse":"Orang yang di bumbung rumah janganlah turun dan masuk ke rumah untuk mengambil sesuatu."},{"number":18,"verse":"( ) Orang yang di ladang janganlah balik untuk mengambil jubah."},{"number":19,"verse":"Alangkah dahsyatnya masa itu bagi wanita yang mengandung dan ibu yang menyusui bayi!"},{"number":20,"verse":"Berdoalah kepada Allah supaya kamu tidak kena melarikan diri pada musim sejuk atau pada hari Sabat!"},{"number":21,"verse":"( ; ) Kesusahan pada masa itu jauh lebih dahsyat daripada yang pernah berlaku, sejak dunia diciptakan sehingga sekarang. Perkara itu pun tidak akan berlaku lagi."},{"number":22,"verse":"Seandainya Allah tidak memendekkan masa itu, tidak seorang pun akan selamat. Tetapi kerana umat pilihan Allah, Dia memendekkan masa itu."},{"number":23,"verse":"Pada masa itu, jika seseorang berkata kepada kamu, ‘Lihat, Penyelamat yang diutus oleh Allah ada di sini!’ atau ‘Lihat, Dia di situ!’ - janganlah percaya kepada orang itu."},{"number":24,"verse":"Penyelamat palsu dan nabi palsu akan datang. Mereka akan melakukan mukjizat dan keajaiban untuk menipu orang, bahkan umat pilihan Allah pun tertipu."},{"number":25,"verse":"Dengarlah! Aku telah mengatakan semua ini kepada kamu sebelum perkara itu berlaku."},{"number":26,"verse":"Jika orang berkata kepada kamu, ‘Lihat, dia di padang gurun!’ - janganlah kamu ke sana. Atau jika mereka berkata, ‘Lihat, dia di dalam bilik!’ - janganlah percaya."},{"number":27,"verse":"( ) Sesungguhnya Anak Manusia akan datang seperti kilat yang memancar di seluruh langit, dari timur sampai ke barat."},{"number":28,"verse":"( ) Di tempat yang ada mayat, di situlah burung pemakan bangkai berkumpul.”"},{"number":29,"verse":"( Kedatangan Anak Manusia) ( ( 480 13:24-27 ; 490 21:25-28 )) ( , ; ; , , ; ) “Tidak lama selepas kesusahan masa itu, matahari akan menjadi gelap dan bulan tidak lagi bercahaya. Bintang-bintang akan jatuh dari langit, dan kuasa di angkasa lepas akan ditarik daripada peredarannya."},{"number":30,"verse":"( ; ; ) Kemudian tanda Anak Manusia akan kelihatan di langit. Pada masa itu semua bangsa di bumi akan menangis, ketika melihat Anak Manusia datang di awan dengan kekuasaan dan kemuliaan yang besar."},{"number":31,"verse":"Trompet akan dibunyikan dengan kuat, dan Anak Manusia akan mengutus malaikat-malaikat-Nya ke empat penjuru bumi untuk mengumpulkan umat pilihan Allah dari hujung bumi ke hujung langit.”"},{"number":32,"verse":"( Pelajaran daripada Pokok Ara) ( ( 480 13:28-31 ; 490 21:29-33 )) “Biarlah pokok ara memberikan pelajaran kepada kamu. Apabila dahan-dahannya hijau, lembut, dan mula bertunas, kamu tahu bahawa musim panas sudah dekat."},{"number":33,"verse":"Demikian juga apabila kamu melihat semua perkara ini, kamu tahu bahawa waktunya sudah dekat dan segera akan bermula. ( waktunya sudah dekat dan segera akan bermula; atau Dia sudah dekat dan segera akan datang.)"},{"number":34,"verse":"Ingatlah! Segala perkara ini akan berlaku sebelum orang yang hidup sekarang ini mati semuanya."},{"number":35,"verse":"Langit dan bumi akan lenyap, tetapi firman-Ku kekal selama-lamanya.”"},{"number":36,"verse":"( Tidak Seorang pun Mengetahui Hari dan Waktunya) ( ( 480 13:32-37 ; 490 17:26-30 , 490 17:34-36 )) “Meskipun demikian, tidak seorang pun mengetahui hari atau waktunya, sama ada malaikat-malaikat di syurga ataupun Anak; ( Dalam beberapa buah naskhah kuno tidak terdapat: ataupun Anak.) hanya Bapa yang tahu."},{"number":37,"verse":"( ) Apabila Anak Manusia datang kelak, masa itu seperti zaman Nuh."},{"number":38,"verse":"Pada masa banjir belum melanda, orang makan dan minum, lelaki dan perempuan berkahwin sehingga pada hari Nuh masuk ke dalam bahtera."},{"number":39,"verse":"( ) Mereka tidak tahu akan apa yang sedang berlaku sehingga banjir membinasakan mereka semua. Demikianlah keadaannya apabila Anak Manusia datang."},{"number":40,"verse":"Pada waktu itu, dua orang sedang bekerja di ladang: Seorang akan dibawa pergi dan seorang lagi akan ditinggalkan."},{"number":41,"verse":"Dua orang wanita sedang menggiling gandum: Seorang akan dibawa pergi dan seorang lagi akan ditinggalkan."},{"number":42,"verse":"Berjaga-jagalah kerana kamu tidak mengetahui waktunya Tuhan kamu akan datang."},{"number":43,"verse":"Ingatlah hal ini! Jika tuan rumah mengetahui waktunya pencuri hendak datang, dia tidak akan tidur. Dia tidak akan membenarkan pencuri memasuki rumahnya."},{"number":44,"verse":"( ) Oleh itu, kamu pun hendaklah sentiasa bersedia, kerana Anak Manusia akan datang pada saat yang tidak kamu sangka.”"},{"number":45,"verse":"( Hamba yang Setia dan Hamba yang Tidak Setia) ( ( 490 12:41-48 )) “Siapakah hamba yang setia dan bijak? Dialah orang yang ditunjuk tuannya menjadi pengurus rumah tangganya. Tuannya juga menyuruh dia memberikan makanan kepada hamba-hamba yang lain pada waktu yang ditentukan."},{"number":46,"verse":"Alangkah bahagianya hamba itu, jika dia didapati menjalankan tugas pada masa tuannya kembali."},{"number":47,"verse":"Percayalah, tuan itu akan mempercayakan segala hartanya kepada hamba itu."},{"number":48,"verse":"Tetapi jika hamba itu orang yang jahat, dia akan berkata dalam hati, ‘Masih lama lagi tuanku akan kembali.’"},{"number":49,"verse":"Lalu dia mula memukul hamba-hamba yang lain, dan makan minum dengan orang yang suka mabuk."},{"number":50,"verse":"Kemudian pada hari dan masa yang tidak disangkanya, tuan hamba itu kembali."},{"number":51,"verse":"Dia akan menghukum hamba itu dengan berat, ( menghukum hamba itu dengan berat; atau mengusir hamba itu ke luar.) dan membuang hamba itu ke tempat orang munafik dihukum. Di sana dia akan menangis dan menderita.”"}]}
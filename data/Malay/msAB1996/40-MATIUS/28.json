{"bibleAbbr":"msAB1996","bookName":"MATIUS","bookEnglishName":"Matthew","chapterNumber":28,"verses":[{"number":1,"verse":"( Kebangkitan Yesus) ( ( 480 16:1-10 ; 490 24:1-12 ; 500 20:1-10 )) Setelah hari Sabat berlalu dan fajar mula menyingsing pada hari Ahad, Maria Magdalena dan Maria yang lain pergi melihat kubur Yesus."},{"number":2,"verse":"Tiba-tiba berlaku gempa bumi yang kuat. Malaikat Tuhan turun dari syurga, menggulingkan batu penutup kubur itu lalu duduk di atasnya."},{"number":3,"verse":"Rupa malaikat itu terang seperti kilat dan pakaiannya putih seperti salji."},{"number":4,"verse":"Askar-askar pengawal di situ begitu ketakutan sehingga mereka gementar lalu rebah seperti orang mati."},{"number":5,"verse":"Malaikat itu berkata kepada wanita-wanita itu, “Janganlah takut! Aku tahu bahawa kamu mencari Yesus yang telah disalibkan itu."},{"number":6,"verse":"Dia tidak ada di sini. Dia sudah bangkit seperti yang dikatakan-Nya dahulu. Marilah lihat tempat jenazah Yesus diletakkan."},{"number":7,"verse":"Sekarang, cepatlah pergi dan beritahu pengikut-pengikut-Nya, ‘Dia sudah dibangkitkan daripada kematian, dan sekarang Dia pergi ke Galilea terlebih dahulu daripada kamu. Di sana kamu akan melihat Dia.’ Ingatlah akan apa yang aku katakan kepada kamu.”"},{"number":8,"verse":"Dengan cepat mereka meninggalkan kubur itu; mereka takut tetapi juga bersukacita. Lalu mereka lari memberitahu pengikut-pengikut Yesus."},{"number":9,"verse":"Tiba-tiba Yesus datang menemui wanita-wanita itu dan berkata, “Sejahteralah kamu.” Mereka menghampiri Dia, memegang kaki-Nya, dan menyembah Dia."},{"number":10,"verse":"“Janganlah takut,” kata Yesus kepada mereka, “pergilah beritahu saudara-saudara-Ku supaya pergi ke Galilea; di sana mereka akan melihat Aku.”"},{"number":11,"verse":"( Laporan Askar Pengawal) Sementara wanita-wanita itu meneruskan perjalanan, beberapa orang askar yang mengawal kubur itu kembali ke kota dan memberitahu ketua-ketua imam segala yang sudah berlaku."},{"number":12,"verse":"Ketua-ketua imam berunding dengan para pemimpin masyarakat Yahudi, dan mengambil keputusan untuk memberikan wang yang banyak kepada askar-askar pengawal itu."},{"number":13,"verse":"Mereka berkata kepada askar-askar itu, “Kamu harus mengatakan bahawa pengikut-pengikut Yesus datang pada malam hari dan mencuri jenazah Yesus ketika kamu tidur."},{"number":14,"verse":"Jika gabenor mendengar hal ini, kami akan meyakinkan dia bahawa kamu tidak bersalah. Kamu tidak usah khuatir.”"},{"number":15,"verse":"Askar-askar pengawal mengambil wang itu dan berbuat seperti yang disuruh mereka. Sehingga hari ini, cerita itu masih tersebar di kalangan orang Yahudi."},{"number":16,"verse":"( Yesus Menampakkan Diri kepada Pengikut-Pengikut-Nya) ( ( 480 16:14-18 ; 490 24:36-49 ; 500 20:19-23 ; 510 1:6-8 )) ( ; ) Sebelas orang pengikut Yesus pergi ke bukit di Galilea seperti yang diperintahkan oleh Yesus kepada mereka."},{"number":17,"verse":"Apabila mereka melihat Yesus, mereka menyembah Dia meskipun ada di kalangan mereka yang ragu-ragu."},{"number":18,"verse":"Yesus menghampiri mereka lalu berkata, “Aku telah diberikan segala kuasa di syurga dan di bumi."},{"number":19,"verse":"( ) Pergilah kepada semua bangsa di seluruh dunia dan jadikanlah mereka pengikut-Ku. Baptislah mereka dengan menyebut nama Bapa, Anak, dan Roh Allah."},{"number":20,"verse":"Ajarlah mereka mentaati segala yang sudah Aku perintahkan. Ingatlah, Aku akan sentiasa menyertai kamu sehingga akhir zaman.”"}]}
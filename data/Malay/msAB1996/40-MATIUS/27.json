{"bibleAbbr":"msAB1996","bookName":"MATIUS","bookEnglishName":"Matthew","chapterNumber":27,"verses":[{"number":1,"verse":"( Yesus di Hadapan Pilatus) ( ( 480 15:1 ; 490 23:1-2 ; 500 18:28-32 )) Pada pagi-pagi sekali, semua ketua imam dan pemimpin masyarakat Yahudi membuat keputusan untuk membunuh Yesus."},{"number":2,"verse":"Mereka mengikat Yesus, lalu membawa Dia pergi untuk diserahkan kepada Pilatus, gabenor kerajaan Roma."},{"number":3,"verse":"( Kematian Yudas) ( ( 510 1:18-19 )) Apabila Yudas, pengkhianat itu tahu bahawa Yesus telah dijatuhi hukuman mati, dia menyesal. Lalu dia mengembalikan tiga puluh keping wang perak itu kepada para ketua imam dan pemimpin masyarakat Yahudi."},{"number":4,"verse":"Dia berkata, “Aku sudah berdosa kerana mengkhianati orang yang tidak bersalah sehingga dihukum mati!” Tetapi mereka menjawab, “Kami tidak peduli! Itu urusanmu!”"},{"number":5,"verse":"Yudas melempar wang itu ke dalam Rumah Tuhan lalu meninggalkan mereka. Kemudian dia pergi menggantung diri."},{"number":6,"verse":"Para ketua imam memungut wang itu dan berkata, “Wang ini upah seorang pembunuh. Menurut Taurat kita, wang ini tidak boleh dimasukkan ke dalam peti persembahan di Rumah Tuhan.”"},{"number":7,"verse":"Setelah bersetuju, mereka menggunakan wang itu untuk membeli tanah yang disebut Tanah Tukang Periuk. Tanah itu digunakan sebagai perkuburan orang bukan Yahudi."},{"number":8,"verse":"( ) Itulah sebabnya sehingga hari ini tanah itu dinamakan “Tanah Darah”."},{"number":9,"verse":"Dengan demikian berlakulah apa yang dikatakan oleh Nabi Yeremia, “Mereka mengambil tiga puluh keping wang perak, jumlah yang disetujui oleh orang Israel sebagai bayaran bagi Dia."},{"number":10,"verse":"( ) Wang itu digunakan untuk membeli tanah tukang periuk, seperti yang diperintahkan oleh Tuhan kepadaku.”"},{"number":11,"verse":"( Pilatus Memeriksa Perkara Yesus) ( ( 480 15:2-5 ; 490 23:3-5 ; 500 18:33-38 )) Yesus berdiri di hadapan Gabenor Pilatus, dan Pilatus bertanya kepada-Nya, “Adakah kamu raja orang Yahudi?” “Begitulah yang tuan katakan,” jawab Yesus."},{"number":12,"verse":"Tetapi apabila para ketua imam dan pemimpin masyarakat Yahudi melemparkan banyak tuduhan terhadap Yesus, Dia diam sahaja."},{"number":13,"verse":"Oleh itu Pilatus berkata kepada-Nya, “Tidakkah kamu mendengar segala tuduhan yang dilemparkan oleh mereka terhadapmu?”"},{"number":14,"verse":"Tetapi Yesus tidak menjawab sepatah pun, sehingga gabenor itu sangat hairan."},{"number":15,"verse":"( Yesus Dijatuhi Hukuman Mati) ( ( 480 15:6-15 ; 490 23:13-25 ; 500 18:39 ---19.16)) Pada tiap-tiap Perayaan Paska, gabenor Roma biasanya membebaskan seorang tahanan yang dikehendaki orang ramai."},{"number":16,"verse":"Pada masa itu ada seorang tahanan yang terkenal, yang bernama Yesus Barabas."},{"number":17,"verse":"Apabila orang ramai berkumpul, Pilatus bertanya kepada mereka, “Siapakah yang kamu mahu aku bebaskan? Yesus Barabas atau Yesus yang disebut Kristus?”"},{"number":18,"verse":"Pilatus tahu betul bahawa pemimpin orang Yahudi menyerahkan Yesus kepadanya kerana iri hati."},{"number":19,"verse":"Sementara Pilatus duduk di balai pengadilan, isterinya mengirim berita kepadanya, “Janganlah turut campur perkara orang yang tidak bersalah itu, kerana saya mendapat mimpi buruk tentang dia.”"},{"number":20,"verse":"Para ketua imam dan pemimpin masyarakat Yahudi menghasut orang ramai supaya meminta Pilatus membebaskan Barabas dan menghukum mati Yesus."},{"number":21,"verse":"Tetapi Pilatus bertanya kepada orang ramai, “Yang mana satu antara kedua-dua orang ini yang kamu mahu aku bebaskan?” “Barabas!” jawab mereka."},{"number":22,"verse":"“Lalu apakah yang harus aku lakukan terhadap Yesus yang disebut Kristus?” Pilatus bertanya kepada mereka. “Salibkan dia!” jawab mereka semua."},{"number":23,"verse":"Tetapi Pilatus berkata, “Kejahatan apa yang telah dilakukannya?” Kemudian mereka berteriak lebih kuat lagi, “Salibkan dia!”"},{"number":24,"verse":"( ) Apabila Pilatus sedar bahawa dia tidak boleh berbuat apa-apa lagi dan bahawa orang ramai mungkin merusuh, dia mengambil air lalu membasuh tangan di hadapan orang ramai. Dia berkata, “Aku tidak bertanggungjawab terhadap kematian orang ini! Kamulah yang bertanggungjawab!”"},{"number":25,"verse":"Seluruh orang ramai itu menjawab, “Kami dan keturunan kami bertanggungjawab terhadap kematiannya!”"},{"number":26,"verse":"Kemudian Pilatus membebaskan Barabas bagi mereka, dan menyuruh orang menyesah Yesus serta menyerahkan Dia kepada askar untuk disalib."},{"number":27,"verse":"( Askar-Askar Mempermainkan Yesus) ( ( 480 15:16-20 ; 500 19:2-3 )) Kemudian askar-askar Pilatus membawa Yesus ke istana gabenor, dan semua askar di situ berkumpul di sekeliling-Nya."},{"number":28,"verse":"Mereka menanggalkan pakaian Yesus lalu memakaikan jubah merah ungu pada Dia."},{"number":29,"verse":"Kemudian mereka membuat mahkota daripada ranting-ranting berduri dan mengenakannya pada kepala Yesus. Askar-askar itu juga menaruh sebatang tongkat pada tangan kanan Yesus. Kemudian mereka berlutut di hadapan Yesus dan mengejek Dia. Mereka berkata, “Daulat Raja Orang Yahudi!”"},{"number":30,"verse":"Mereka meludahi Dia dan mengambil tongkat itu lalu memukul kepala-Nya."},{"number":31,"verse":"Setelah mereka mempermainkan Yesus, mereka menanggalkan jubah merah ungu itu lalu memakaikan pakaian-Nya sendiri semula. Kemudian mereka membawa Yesus ke luar untuk disalib."},{"number":32,"verse":"( Yesus Disalibkan) ( ( 480 15:21-32 ; 490 23:26-43 ; 500 19:17-27 )) Dalam perjalanan ke luar kota, mereka berjumpa dengan seorang lelaki dari Kirene yang bernama Simon. Askar-askar memaksa dia memikul salib Yesus."},{"number":33,"verse":"Mereka tiba di tempat bernama Golgota, yang bermakna “Tempat Tengkorak”."},{"number":34,"verse":"( ) Di situ mereka memberikan wain yang bercampur bahan pahit kepada Yesus. Tetapi setelah Yesus mengecap minuman itu, Dia tidak mahu meminumnya."},{"number":35,"verse":"( ) Kemudian askar-askar menyalibkan Dia, dan membahagi-bahagikan pakaian-Nya antara mereka dengan membuang undi."},{"number":36,"verse":"Setelah itu mereka duduk di sana dan mengawal Dia."},{"number":37,"verse":"Di sebelah atas kepala Yesus, terpasang tulisan tentang tuduhan terhadap Yesus: “Inilah Yesus, Raja Orang Yahudi.”"},{"number":38,"verse":"Dua orang penjahat juga disalibkan bersama-sama Yesus, seorang di sebelah kanan dan seorang lagi di sebelah kiri-Nya."},{"number":39,"verse":"( , ) Semua orang yang lalu di situ menggelengkan kepala sambil mencemuh Yesus. Mereka berkata,"},{"number":40,"verse":"( ; ) “Kamu mahu merobohkan Rumah Tuhan lalu membinanya semula dalam tiga hari! Jika kamu Anak Allah, selamatkanlah dirimu dan turunlah dari salib!”"},{"number":41,"verse":"Para ketua imam, guru Taurat, dan pemimpin masyarakat Yahudi juga memperolokkan Yesus. Mereka berkata,"},{"number":42,"verse":"“Dia menyelamatkan orang lain, tetapi tidak dapat menyelamatkan dirinya sendiri! Bukankah dia raja orang Israel? Jika dia turun dari salib sekarang, kami akan percaya kepadanya!"},{"number":43,"verse":"( ) Dia percaya kepada Allah dan berkata bahawa dia Anak Allah. Mari kita lihat, adakah Allah akan menyelamatkan dia sekarang?”"},{"number":44,"verse":"Bahkan kedua-dua orang penjahat yang disalibkan bersama-sama Yesus pun menghina Dia seperti itu."},{"number":45,"verse":"( Kematian Yesus) ( ( 480 15:33-41 ; 490 23:44-49 ; 500 19:28-30 )) Pada tengah hari, selama tiga jam, seluruh negeri itu menjadi gelap."},{"number":46,"verse":"( ) Pada pukul tiga petang, Yesus berseru dengan suara lantang, “Eli, Eli, lama sabakhtani?” yang bererti, “Ya Allah-Ku, ya Allah-Ku, mengapa Engkau meninggalkan Aku?”"},{"number":47,"verse":"Beberapa orang di situ mendengar seruan Yesus, lalu berkata, “Dia memanggil Elia!”"},{"number":48,"verse":"( ) Seorang daripada mereka segera lari mengambil bunga karang, lalu mencelupkannya ke dalam wain murah. Kemudian bunga karang itu dicucukkannya pada hujung sebatang kayu, lalu dihulurkannya ke mulut Yesus."},{"number":49,"verse":"Tetapi orang lain di situ berkata, “Tunggu, mari kita lihat kalau-kalau Elia datang menyelamatkan dia!”"},{"number":50,"verse":"Kemudian Yesus berseru lagi dengan nyaring, lalu menghembuskan nafas yang terakhir."},{"number":51,"verse":"( ) Kemudian tirai yang tergantung di dalam Rumah Tuhan koyak dari atas sampai ke bawah, sehingga menjadi dua helai. Bumi bergoncang, gunung batu terbelah,"},{"number":52,"verse":"kubur terbuka, dan banyak umat Allah yang sudah meninggal dihidupkan semula."},{"number":53,"verse":"Mereka meninggalkan kubur, dan setelah Yesus bangkit daripada kematian, mereka masuk ke Yerusalem. Di sana banyak orang nampak mereka."},{"number":54,"verse":"Apabila ketua askar dan askar-askar yang sedang mengawal Yesus nampak gempa bumi dan segala perkara yang berlaku, mereka ketakutan. Mereka berkata, “Dia betul-betul Anak Allah!”"},{"number":55,"verse":"Di situ ada juga banyak wanita yang memandang dari jauh. Mereka datang bersama-sama Yesus dari Galilea dan mereka menolong Dia."},{"number":56,"verse":"( ) Antara mereka ialah Maria Magdalena, Maria ibu Yakobus dan Yusuf, serta ibu anak-anak Zebedeus."},{"number":57,"verse":"( Penguburan Yesus) ( ( 480 15:42-47 ; 490 23:50-56 ; 500 19:38-42 )) Pada waktu petang, seorang kaya dari Arimatea yang bernama Yusuf datang. Dia juga pengikut Yesus."},{"number":58,"verse":"Dia pergi kepada Pilatus dan meminta jenazah Yesus. Pilatus memberikan perintah supaya jenazah Yesus diserahkan kepadanya."},{"number":59,"verse":"Yusuf mengambil jenazah itu lalu membalutnya dengan kain linen baru."},{"number":60,"verse":"Dia meletakkan jenazah Yesus di dalam kubur miliknya sendiri yang baru dipahat di bukit batu. Kemudian Yusuf menggulingkan sebuah batu besar untuk menutup pintu kubur itu, lalu dia pergi."},{"number":61,"verse":"Maria Magdalena dan Maria yang lain duduk di situ menghadapi kubur itu."},{"number":62,"verse":"( Askar-Askar Menjaga Kubur) Keesokan harinya, pada hari Sabat, ketua-ketua imam dan orang Farisi pergi menghadap Pilatus."},{"number":63,"verse":"( , , ; , , ; , ) Mereka berkata, “Tuan, kami ingat bahawa semasa penipu itu masih hidup, dia pernah berkata, ‘Selepas tiga hari Aku akan dibangkitkan.’"},{"number":64,"verse":"Oleh itu suruhlah orang mengawal kubur itu baik-baik sehingga hari ketiga. Dengan demikian pengikut-pengikutnya tidak dapat mencuri jenazah Yesus, dan memberitahu orang bahawa dia telah dibangkitkan daripada kematian. Penipuan yang terakhir ini akan lebih buruk daripada yang pertama.”"},{"number":65,"verse":"“Bawalah beberapa orang askar,” kata Pilatus kepada mereka, “pergilah dan kawallah kubur itu dengan rapi.”"},{"number":66,"verse":"Lalu mereka pergi ke kubur itu, memeteraikan batu penutup kubur dan menyuruh beberapa orang askar mengawal kubur itu."}]}
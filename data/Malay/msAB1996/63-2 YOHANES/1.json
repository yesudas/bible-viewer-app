{"bibleAbbr":"msAB1996","bookName":"2 YOHANES","bookEnglishName":"2 John","chapterNumber":1,"verses":[{"number":1,"verse":"Kepada puan yang dipilih oleh Allah dan kepada anak-anak puan. ( Puan yang... anak-anak puan: Mungkin yang dimaksudkan itu jemaah tempatan (juga dalam ayat 4-5).) Surat ini daripada saya, pemimpin jemaah yang benar-benar mengasihi puan dan anak-anak puan. Bukan hanya saya seorang yang mengasihi puan dan anak-anak puan, tetapi juga semua orang yang mengenal Allah, ( mengenal Allah; Harfiah: kebenaran.)"},{"number":2,"verse":"kerana Allah ada di dalam hati kita dan menyertai kita selama-lamanya."},{"number":3,"verse":"Semoga Allah Bapa dan Yesus Kristus, Anak Bapa itu mengurniai kita berkat, rahmat, dan kesejahteraan. Semoga kita memiliki semua itu dengan hati yang tulus dan dengan kasih."},{"number":4,"verse":"( Kebenaran dan Kasih) Saya sangat gembira kerana mengetahui beberapa orang antara anak-anak puan hidup menurut ajaran Allah, ( ajaran Allah; Harfiah: kebenaran.) seperti yang diperintahkan oleh Allah Bapa kepada kita."},{"number":5,"verse":"( , , ) Oleh itu, puan, saya meminta supaya kita saling mengasihi. Saya tidak mengemukakan satu perintah baru; perintah ini telah diberikan sejak kita percaya kepada Kristus."},{"number":6,"verse":"Mengasihi satu sama lain bererti hidup menurut perintah Allah. Inilah perintah yang telah puan dan anak-anak puan dengar sejak permulaan: Puan dan anak-anak puan harus saling mengasihi."},{"number":7,"verse":"Banyak penipu telah pergi ke seluruh dunia. Mereka tidak mengakui Yesus Kristus datang ke dunia sebagai manusia. Orang semacam itu penipu dan Musuh Kristus."},{"number":8,"verse":"Oleh itu, berwaspadalah supaya tidak kehilangan apa yang telah kami usahakan untuk puan dan anak-anak puan. ( kami usahakan untuk puan dan anak-anak puan; Beberapa buah naskhah kuno: puan dan anak-anak puan usahakan.) Berusahalah supaya puan dan anak-anak puan menerima pahala sepenuhnya daripada Allah."},{"number":9,"verse":"Sesiapa yang tidak berpegang kepada ajaran Kristus tetapi melampaui ajaran itu, tidak mempunyai Allah. Sesiapa yang berpegang kepada ajaran itu, mempunyai Allah Bapa dan Anak."},{"number":10,"verse":"Oleh itu, jika sesiapa datang dan memberitakan ajaran yang tidak diajarkan oleh Kristus, janganlah sambut dia ke dalam rumah puan dan anak-anak puan. Janganlah berkata kepadanya, â€œSalam sejahtera.â€"},{"number":11,"verse":"Hal ini demikian, kerana sesiapa yang memberikan salam kepada orang semacam itu, menjadi subahat dalam perbuatannya yang jahat."},{"number":12,"verse":"( Kata-Kata Penutup) Banyak lagi yang hendak saya katakan, tetapi lebih baik tidak melalui surat. Saya berharap dapat melawat puan dan anak-anak puan, dan bercakap dengan puan sendiri, supaya kita benar-benar gembira."},{"number":13,"verse":"Anak-anak daripada saudara perempuan puan yang juga dipilih oleh Allah, ( Anak-anak... Allah: Mungkin yang dimaksudkan itu jemaah di tempat penulis.) mengirim salam kepada puan."}]}
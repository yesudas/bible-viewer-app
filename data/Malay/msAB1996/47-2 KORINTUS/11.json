{"bibleAbbr":"msAB1996","bookName":"2 KORINTUS","bookEnglishName":"2 Corinthians","chapterNumber":11,"verses":[{"number":1,"verse":"( Paulus dan Rasul-Rasul Palsu) Benarkanlah aku bersikap agak bodoh sedikit. Boleh, bukan?"},{"number":2,"verse":"Aku mengambil berat tentang kamu, seperti Allah pun mengambil berat tentang kamu. Kamu seperti anak dara yang suci yang sudah aku janjikan untuk dikahwinkan dengan seorang sahaja, iaitu Kristus."},{"number":3,"verse":"( ---5.13) Aku khuatir fikiran kamu akan dirosakkan sehingga kamu tidak lagi setia kepada Kristus. Hal itu berlaku kepada Hawa yang ditipu oleh kelicikan ular."},{"number":4,"verse":"Aku lihat betapa relanya kamu menyambut sesiapa sahaja yang datang kepada kamu dan mengkhabarkan berita tentang Yesus yang lain, bukan Yesus yang kami perkenalkan itu. Kamu juga menyambut roh dan berita baik yang sama sekali berlainan dengan Roh Allah dan Berita Baik yang kamu terima daripada kami."},{"number":5,"verse":"Aku tahu bahawa aku tidak lebih rendah daripada orang yang kamu anggap sebagai “rasul” yang istimewa itu!"},{"number":6,"verse":"Mungkin aku kurang pandai berkata-kata, tetapi pengetahuanku tentang Berita Baik itu dalam. Hal itu sudah kami buktikan kepada kamu pada setiap masa dan dalam segala hal."},{"number":7,"verse":"Semasa aku mengkhabarkan Berita Baik daripada Allah kepada kamu, aku tidak meminta bayaran apa-apa pun. Aku merendahkan diri supaya kamu ditinggikan. Adakah hal itu suatu kesalahan?"},{"number":8,"verse":"Pada masa aku melakukan pelayanan di kalangan kamu, aku dibiayai oleh jemaah lain. Boleh dikatakan aku ini seperti merompak jemaah itu supaya dapat menolong kamu."},{"number":9,"verse":"( ) Pada masa itu aku tidak pernah menyusahkan kamu meskipun aku memerlukan bantuan wang. Segala keperluanku disediakan oleh saudara-saudara yang datang dari Makedonia. Baik dahulu mahupun pada masa yang akan datang, aku tidak akan membebani kamu!"},{"number":10,"verse":"Demi ajaran Kristus yang benar ( ajaran Kristus yang benar; Harfiah: kebenaran Kristus.) dan yang ada padaku, aku berjanji bahawa tidak seorang pun di seluruh negeri Akhaya dapat menghapuskan kebanggaanku."},{"number":11,"verse":"Adakah aku berkata demikian kerana aku tidak mengasihi kamu? Allah tahu bahawa aku mengasihi kamu!"},{"number":12,"verse":"Apa yang aku lakukan sekarang akan aku lakukan terus-menerus supaya “rasul-rasul” yang lain itu tidak mempunyai alasan untuk berbangga dan berkata bahawa mereka bekerja seperti kami."},{"number":13,"verse":"Mereka rasul palsu. Mereka berdusta tentang kerja mereka dan mereka menyamar seperti rasul Kristus."},{"number":14,"verse":"Hal itu tidak menghairankan! Iblis pun dapat menyamar seperti malaikat yang gilang-gemilang."},{"number":15,"verse":"Oleh itu, tidaklah menghairankan jika hamba-hamba Iblis menyamar seperti hamba yang melakukan kehendak Allah. ( menyamar seperti hamba yang melakukan kehendak Allah; Harfiah: menyamar sebagai pelayan-pelayan kebenaran.) Akhirnya mereka akan menerima balasan yang setimpal dengan semua perbuatan mereka."},{"number":16,"verse":"( Penderitaan Paulus sebagai Rasul) Biarlah aku ulangi hal ini sekali lagi: Janganlah sesiapa pun menganggap aku bodoh. Tetapi jika kamu tetap menganggap aku ini bodoh, benarkanlah aku yang bodoh ini berbangga sedikit."},{"number":17,"verse":"Aku tidak mengikut perintah Tuhan apabila aku berbangga seperti ini; aku bersikap seperti orang bodoh."},{"number":18,"verse":"Tetapi kerana banyak orang berbangga dengan tujuan duniawi, aku pun mahu berbangga."},{"number":19,"verse":"Kamu menganggap diri kamu bijak. Oleh itu, kamu bersabar terhadap orang bodoh!"},{"number":20,"verse":"Kamu membiarkan mereka memperhamba kamu atau merugikan kamu atau memerangkap kamu atau menghina kamu ataupun menampar kamu."},{"number":21,"verse":"Aku malu mengaku bahawa kami tidak berani berbuat demikian. Jika orang berani membanggakan sesuatu, aku pun berani. (Aku ini bercakap seperti orang bodoh.)"},{"number":22,"verse":"Adakah mereka orang Ibrani? Aku pun orang Ibrani. Adakah mereka orang Israel? Aku pun orang Israel. Adakah mereka keturunan Abraham? Aku pun keturunan Abraham."},{"number":23,"verse":"( ) Adakah mereka hamba Kristus? Mungkin kedengarannya aku ini gila, tetapi aku ini hamba yang lebih baik daripada mereka. Aku bekerja lebih keras, aku lebih sering dipenjarakan, aku lebih sering disesah dan aku kerap kali menghadapi maut."},{"number":24,"verse":"( ) Lima kali aku disesah orang Yahudi dengan pukulan cambuk tiga puluh sembilan kali."},{"number":25,"verse":"( , ) Tiga kali aku disesah orang Roma, dan pernah direjam satu kali. Tiga kali aku mengalami nahas kapal karam dan satu kali aku terapung-apung di laut selama dua puluh empat jam."},{"number":26,"verse":"( , ) Aku sering berpergian dan dalam perjalanan, aku pernah menghadapi bahaya banjir dan perompak, bahaya daripada orang Yahudi dan bukan Yahudi, bahaya di dalam bandar mahupun di gurun, bahaya di laut, dan bahaya daripada orang yang berpura-pura menjadi pengikut Kristus."},{"number":27,"verse":"Aku bekerja mati-matian, kerap kali tidak makan, tidak minum dan tidak tidur, lapar, kesejukan kerana kurang pakaian dan tidak mempunyai tempat tinggal."},{"number":28,"verse":"Di samping kesusahan yang lain, setiap hari aku mengkhuatirkan keadaan jemaah di semua tempat."},{"number":29,"verse":"Apabila seseorang lemah, aku berasa lemah juga. Apabila seseorang berdosa, aku juga bersedih hati."},{"number":30,"verse":"Jika aku mesti berbangga, aku akan berbangga dengan hal-hal yang menunjukkan kelemahanku."},{"number":31,"verse":"Allah, Bapa Tuhan Yesus tahu bahawa aku tidak berdusta. Terpujilah nama-Nya selama-lamanya."},{"number":32,"verse":"Ketika aku di Damsyik, gabenor yang dilantik oleh Raja Aretas memerintahkan askar-askarnya menjaga pintu kota untuk menangkap aku."},{"number":33,"verse":"( ) Tetapi dengan sebuah keranjang aku dihulurkan ke bawah melalui suatu lubang pada tembok kota. Demikianlah aku menyelamatkan diri daripadanya."}]}
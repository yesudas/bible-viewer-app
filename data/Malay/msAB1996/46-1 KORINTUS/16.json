{"bibleAbbr":"msAB1996","bookName":"1 KORINTUS","bookEnglishName":"1 Corinthians","chapterNumber":16,"verses":[{"number":1,"verse":"( Derma untuk Jemaah di Yudea) ( ) Sekarang aku hendak membincangkan wang yang hendak kamu kumpulkan untuk membantu umat Allah di Yudea. Kamu harus melakukan apa yang aku beritahukan kepada kumpulan-kumpulan jemaah di Galatia."},{"number":2,"verse":"Pada tiap-tiap hari Ahad, setiap orang daripada kamu haruslah menyimpan sedikit wang sesuai dengan pendapatannya. Simpanlah wang itu sehingga aku datang, supaya pada waktu itu tidak payah lagi mengumpulkannya."},{"number":3,"verse":"Setelah aku datang, aku akan memberikan surat pengenalan kepada beberapa orang yang kamu setujui. Aku akan mengutus mereka untuk membawa wang derma kamu ke Yerusalem."},{"number":4,"verse":"Jika ada manfaatnya aku ikut serta, maka aku akan pergi bersama-sama mereka."},{"number":5,"verse":"( Rancangan Paulus) ( ) Aku akan melawat kamu setelah aku melalui Makedonia, kerana aku bermaksud akan lalu di situ."},{"number":6,"verse":"Barangkali aku akan tinggal dengan kamu untuk beberapa lama, mungkin sepanjang musim sejuk. Setelah itu kamu boleh membantu aku meneruskan perjalanan ke tempat berikutnya."},{"number":7,"verse":"Aku tidak mahu melawat kamu untuk masa yang singkat sahaja. Jika diperkenankan Tuhan, aku ingin tinggal agak lama dengan kamu."},{"number":8,"verse":"( ; ) Sementara itu aku akan tinggal di sini di Efesus, sehingga hari Pentakosta."},{"number":9,"verse":"( ) Di sini aku mempunyai banyak peluang untuk melakukan kerja yang bermanfaat, meskipun banyak juga orang yang menentang aku."},{"number":10,"verse":"( ) Jika Timotius datang, sambutlah dia dengan baik, kerana dia pun seperti aku yang bekerja untuk Tuhan."},{"number":11,"verse":"Janganlah sesiapa pun memandang rendah kepadanya, tetapi bantulah dia meneruskan perjalanannya untuk kembali kepadaku dengan sejahtera, kerana aku menantikan kedatangannya bersama dengan saudara-saudara yang lain."},{"number":12,"verse":"Sekarang tentang saudara kita, Apolos. Sudah beberapa kali aku menganjurkan dia melawat kamu bersama dengan saudara-saudara yang lain. Tetapi dia tidak yakin ( dia tidak yakin; atau sama sekali bukan kehendak Allah.) bahawa dia harus pergi sekarang. Jika ada peluang kelak, tentu dia akan datang."},{"number":13,"verse":"( Kata Akhir) Hendaklah kamu waspada dan teguh dalam hidup kamu sebagai orang Kristian. Hendaklah kamu tabah hati dan sungguh-sungguh percaya kepada Tuhan."},{"number":14,"verse":"Lakukanlah semua kerja kamu dengan kasih."},{"number":15,"verse":"( ) Tentu kamu mengenal Stefanus dan keluarganya; merekalah yang mula-mula menjadi orang Kristian di negeri Akhaya. Dengan sepenuh hati mereka melayani umat Allah."},{"number":16,"verse":"Aku menganjurkan kamu supaya menurut pimpinan orang seperti itu dan setiap orang yang bekerjasama, dan melayani jemaah dengan mereka."},{"number":17,"verse":"Aku bergembira dengan kedatangan Stefanus, Fortunatus, dan Akhaikus. Ketibaan mereka itu seolah-olah ketibaan kamu sendiri, kerana aku rindu akan kamu."},{"number":18,"verse":"Mereka sungguh menggembirakan aku sebagaimana mereka sudah menggembirakan kamu. Orang seperti itu harus dihargai."},{"number":19,"verse":"( ) Kumpulan-kumpulan jemaah di Asia menyampaikan salam mereka kepada kamu. Akwila dan Priska serta jemaah yang berkumpul di rumah mereka pun mengirim salam Kristian yang mesra."},{"number":20,"verse":"Semua saudara di sini menyampaikan salam mereka. Bersalam-salamanlah dengan mesra sebagai saudara-saudara Kristian."},{"number":21,"verse":"Aku sendiri yang menulis salam ini: Salam daripada Paulus."},{"number":22,"verse":"Terkutuklah orang yang tidak mengasihi Tuhan! Maranatha - Ya Tuhan kami, datanglah!"},{"number":23,"verse":"Semoga Tuhan Yesus memberkati kamu."},{"number":24,"verse":"Kasihku menyertai kamu semua yang hidup bersatu dengan Kristus Yesus."}]}
{"bibleAbbr":"msAB1996","bookName":"1 KORINTUS","bookEnglishName":"1 Corinthians","chapterNumber":15,"verses":[{"number":1,"verse":"( Kebangkitan Kristus daripada Kematian) Saudara-saudaraku, sekarang aku hendak mengingatkan kamu tentang Berita Baik yang aku khabarkan dahulu. Kamu menerimanya, dan kepercayaan kamu kepada Kristus berdasarkan Berita Baik itu."},{"number":2,"verse":"Itulah Berita Baik, perkhabaran yang aku beritakan kepada kamu. Berita Baik itu akan menyelamatkan kamu jika kamu berpegang kepadanya dengan teguh. Tetapi jika kamu tidak berpegang kepadanya dengan teguh, maka kepercayaan kamu sia-sia."},{"number":3,"verse":"( ) Apa yang aku sampaikan kepada kamu adalah apa yang sudah aku terima. Inilah perkara terpenting: Kristus mati kerana dosa kita, sesuai dengan yang tertulis di dalam Alkitab."},{"number":4,"verse":"( ; ; ) Hal ini juga tertulis di dalam Alkitab: Dia dikuburkan dan pada hari ketiga Dia dihidupkan semula."},{"number":5,"verse":"( ; ; , ; ) Setelah itu Dia menampakkan diri kepada Petrus, dan kemudian kepada dua belas orang rasul."},{"number":6,"verse":"Sesudah itu Dia menampakkan diri kepada lebih daripada lima ratus orang pengikut-Nya sekaligus. Kebanyakan daripada mereka masih hidup, meskipun beberapa orang sudah meninggal."},{"number":7,"verse":"Sesudah itu Dia menampakkan diri juga kepada Yakobus dan kemudian kepada semua rasul."},{"number":8,"verse":"( ) Terakhir sekali Dia juga menampakkan diri kepadaku, yang lahir bukan pada waktunya. ( yang lahir bukan pada waktunya; atau yang lahirnya tidak wajar.)"},{"number":9,"verse":"( ) Aku ini rasul yang paling tidak penting. Sebenarnya aku tidak layak disebut rasul, kerana aku sudah menganiaya jemaah Allah."},{"number":10,"verse":"Tetapi kerana rahmat Allah, aku menjadi seperti sekarang ini dan berkat-Nya kepadaku tidak sia-sia. Sebaliknya aku bekerja lebih keras daripada semua rasul yang lain. Sebenarnya hal itu bukan usahaku sendiri, tetapi usaha Allah yang mengasihi aku dan yang bekerja bersama-samaku."},{"number":11,"verse":"Oleh itu, sama ada aku yang mengkhabarkan Berita Baik kepada kamu ataupun rasul-rasul lain yang melakukannya, hal itu tidak penting. Kami semua mengisytiharkan perkhabaran yang sama dan kamu semua percaya kepadanya."},{"number":12,"verse":"( Kebangkitan Kita daripada Kematian) Kami mengisytiharkan bahawa Kristus sudah dibangkitkan daripada kematian. Mengapa beberapa orang di kalangan kamu berkata bahawa orang mati tidak akan dibangkitkan?"},{"number":13,"verse":"Jika orang mati tidak dibangkitkan, hal itu bererti Kristus pun tidak dibangkitkan."},{"number":14,"verse":"Jika Kristus tidak dibangkitkan daripada kematian, maka berita yang kami khabarkan dan kepercayaan kamu kepada Kristus sia-sia belaka."},{"number":15,"verse":"Hal itu juga bererti kami berdusta tentang Allah, kerana kami berkata bahawa Allah sudah membangkitkan Kristus daripada kematian. Jika memang benar orang mati tidak dibangkitkan, maka Allah tidak membangkitkan Kristus daripada kematian."},{"number":16,"verse":"Jika orang mati tidak dibangkitkan, maka Kristus pun tidak dibangkitkan."},{"number":17,"verse":"Jika Kristus tidak dibangkitkan daripada kematian, maka kepercayaan kamu itu khayalan belaka dan kamu masih dikuasai dosa."},{"number":18,"verse":"Hal itu juga bererti orang yang percaya kepada Kristus dan yang sudah mati, semuanya tidak mempunyai harapan."},{"number":19,"verse":"Jika harapan kita kepada Kristus terbatas kepada hidup kita di dunia ini sahaja, ( Jika harapan kita kepada Kristus terbatas kepada hidup kita di dunia ini sahaja; atau Jika yang kita miliki dalam hidup ini hanyalah harapan kita kepada Kristus.) maka kitalah yang paling malang antara semua orang di dunia ini!"},{"number":20,"verse":"Tetapi sebenarnya Kristus sudah dibangkitkan daripada kematian. Itulah jaminan bahawa mereka yang sudah mati akan dibangkitkan juga."},{"number":21,"verse":"Hal itu demikian kerana sebagaimana kematian datang ke dunia melalui satu orang, begitu juga kebangkitan daripada kematian diberikan melalui satu orang."},{"number":22,"verse":"Sebagaimana semua orang mati kerana tergolong satu dengan Adam, begitu juga semua orang akan dihidupkan semula kerana tergolong satu dengan Kristus."},{"number":23,"verse":"Masing-masing akan dihidupkan semula menurut gilirannya: mula-mula Kristus; kemudian mereka yang menjadi milik-Nya akan dihidupkan semula ketika Kristus datang lagi."},{"number":24,"verse":"Kemudian tibalah akhir zaman. Pada waktu itu Kristus akan menaklukkan semua pemerintah, penguasa dan pemimpin, lalu Kristus akan menyerahkan kekuasaan-Nya sebagai raja kepada Allah, Bapa kita."},{"number":25,"verse":"( ) Kristus harus terus memerintah sehingga Allah menaklukkan semua musuh Kristus di bawah kekuasaan Kristus."},{"number":26,"verse":"Musuh yang terakhir yang akan ditaklukkan ialah kematian."},{"number":27,"verse":"( ) Di dalam Alkitab tertulis, “Allah sudah menaklukkan segala sesuatu di bawah kekuasaan-Nya.” Jelaslah bahawa kata “segala sesuatu” itu tidak termasuk Allah sendiri, yang menaklukkan segala sesuatu di bawah kekuasaan Kristus."},{"number":28,"verse":"Tetapi setelah segala sesuatu ditaklukkan di bawah pemerintahan Kristus, maka Dia sendiri sebagai Anak Allah akan meletakkan diri-Nya di bawah kekuasaan Allah, yang menyerahkan segala-galanya kepada-Nya. Demikianlah pada akhirnya Allah sendiri akan memerintah semuanya."},{"number":29,"verse":"Bagaimana halnya dengan mereka yang dibaptis untuk orang mati? Apakah yang diharapkan oleh mereka? Jika memang benar orang mati tidak akan dihidupkan semula, mengapa mereka mahu dibaptis untuk orang mati?"},{"number":30,"verse":"Jika tidak ada kebangkitan daripada kematian, mengapa kami mahu menghadapi bahaya setiap saat?"},{"number":31,"verse":"Saudara-saudaraku, setiap hari aku menghadapi maut! Aku berkata demikian kerana aku bangga akan kamu, dan kerana kita hidup bersatu dengan Kristus Yesus, Tuhan kita."},{"number":32,"verse":"( ) Dari segi kemanusiaan, apa gunanya berjuang seolah-olah melawan binatang buas di kota Efesus ini? Jika memang orang mati tidak dihidupkan semula, maka lebih baik kita hidup seperti pepatah ini, “Marilah kita makan minum dan bersuka-suka, kerana esok kita akan mati.”"},{"number":33,"verse":"Janganlah kamu tertipu! “Persahabatan yang buruk merosakkan akhlak baik.”"},{"number":34,"verse":"Hendaklah kamu insaf dan jangan berdosa lagi. Kamu seharusnya malu, kerana beberapa orang antara kamu masih belum mengenal Allah."},{"number":35,"verse":"( Tubuh Manusia Setelah Dihidupkan Semula) Mungkin orang bertanya, “Bagaimanakah orang mati dihidupkan semula? Tubuh apakah yang akan dimiliki mereka?”"},{"number":36,"verse":"Kamu sungguh bodoh! Apabila kamu menanam benih di tanah, benih itu tidak akan tumbuh kecuali benih itu mati dahulu."},{"number":37,"verse":"Yang kamu tanam di tanah itu benih semata-mata - mungkin benih gandum ataupun benih lain - bukan seluruh pokok yang akan tumbuh kelak."},{"number":38,"verse":"Allah memberikan benih itu bentuk seperti yang dikehendaki-Nya sendiri. Setiap benih diberikan bentuk yang sendiri-sendiri."},{"number":39,"verse":"Tubuh makhluk hidup tidak semuanya sama; tubuh manusia, haiwan, burung, dan ikan semuanya berbeza."},{"number":40,"verse":"Demikian juga dengan benda-benda yang di langit dan benda-benda yang di bumi. Keindahan benda-benda yang di langit berbeza dengan keindahan benda-benda yang di bumi."},{"number":41,"verse":"Keindahan matahari lain daripada keindahan bulan. Bintang-bintang pun mempunyai keindahannya sendiri. Sebenarnya bintang-bintang pun mempunyai keindahan yang berlainan."},{"number":42,"verse":"Demikianlah halnya kelak dengan orang mati yang dihidupkan semula. Pada masa tubuh itu dikuburkan, tubuh itu fana; pada masa tubuh itu dibangkitkan, tubuh itu hidup selama-lamanya."},{"number":43,"verse":"Pada masa tubuh itu dikuburkan, keadaannya buruk dan lemah; pada waktu tubuh itu dibangkitkan, tubuh itu cantik dan kuat."},{"number":44,"verse":"Pada masa dikuburkan, tubuh itu tubuh jasmani; pada masa dibangkitkan, tubuh itu tubuh rohani. Jika ada tubuh jasmani, maka ada tubuh rohani juga."},{"number":45,"verse":"( ) Di dalam Alkitab tertulis, “Adam, manusia pertama itu diciptakan sebagai makhluk hidup,” tetapi Adam yang terakhir itu Roh yang memberikan hidup."},{"number":46,"verse":"Yang jasmani datang lebih dahulu, kemudian datanglah yang rohani."},{"number":47,"verse":"Adam yang pertama dijadikan daripada tanah di bumi, tetapi Adam yang kedua berasal dari syurga."},{"number":48,"verse":"Orang yang tergolong orang dunia adalah seperti Adam yang dijadikan daripada tanah. Tetapi orang yang tergolong orang syurga adalah seperti Dia yang datang dari syurga."},{"number":49,"verse":"Sebagaimana kita sekarang seperti orang yang dijadikan daripada tanah, maka kelak kita akan menjadi ( maka kelak kita akan menjadi; Beberapa buah naskhah kuno: maka marilah kita menjadi.) seperti Dia yang dari syurga itu."},{"number":50,"verse":"Saudara-saudaraku, inilah maksudku: Tubuh yang dijadikan daripada daging dan darah, tidak dapat masuk ke Dunia Baru Allah; ( Dunia Baru Allah; Harfiah: Kerajaan Syurga.) tubuh yang fana tidak dapat menjadi abadi."},{"number":51,"verse":"( ) Ketahuilah rahsia ini: Tidak semua daripada kita akan mati. Tetapi ketika trompet dibunyikan untuk kali terakhir, dengan tiba-tiba dan dalam sekejap mata kita semua akan diubah. Hal itu berlaku, kerana ketika trompet dibunyikan, orang mati akan dibangkitkan dengan tubuh yang abadi, dan kita semua akan diubah."},{"number":53,"verse":"Tubuh yang fana harus diganti dengan tubuh yang abadi. Tubuh yang akan mati harus diganti dengan tubuh yang tidak dapat mati."},{"number":54,"verse":"( ) Apabila tubuh yang fana sudah diganti dengan tubuh yang abadi, dan tubuh yang akan mati sudah diganti dengan tubuh yang tidak dapat mati, maka berlakulah apa yang tertulis di dalam Alkitab, “Kematian sudah dilenyapkan, dan kemenangan sudah tercapai!”"},{"number":55,"verse":"( ) “Hai maut, di manakah kemenanganmu? Hai maut, di manakah sengatmu?”"},{"number":56,"verse":"Sengat maut itu dosa, dan dosa mendapat kuasa daripada Taurat."},{"number":57,"verse":"Tetapi kita bersyukur kepada Allah yang memberikan kemenangan kepada kita melalui Yesus Kristus Tuhan kita!"},{"number":58,"verse":"Oleh itu, saudara-saudara yang aku kasihi, hendaklah kamu teguh dan kukuh. Hendaklah kamu rajin bekerja untuk Tuhan, kerana kamu tahu bahawa semua yang kamu lakukan untuk Tuhan, tidak sia-sia."}]}
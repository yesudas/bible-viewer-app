{"bibleAbbr":"msAB1996","bookName":"YOSUA","bookEnglishName":"Joshua","chapterNumber":16,"verses":[{"number":1,"verse":"( Wilayah yang Diberikan kepada Suku Efraim dan Suku Manasye Barat) Sempadan di bahagian selatan tanah yang diberikan kepada keturunan Yusuf bermula dari Sungai Yordan dekat Yerikho, di satu tempat di sebelah timur mata air Yerikho, sampai ke kawasan gurun. Sempadan itu bermula dari Yerikho lalu naik ke kawasan perbukitan sampai ke Betel."},{"number":2,"verse":"Dari Betel sempadan itu menuju ke Lus melalui Atarot, tempat tinggal orang Arki."},{"number":3,"verse":"Kemudian sempadan itu menuju ke sebelah barat, ke kawasan orang Yaflet, sampai ke kawasan Bet-Horon-Hilir. Dari situ sempadan itu menuju ke Gezer, lalu berakhir di Laut Tengah."},{"number":4,"verse":"Itulah wilayah yang diterima oleh keturunan Yusuf, iaitu suku Efraim dan suku Manasye Barat, sebagai milik mereka."},{"number":5,"verse":"( Wilayah Suku Efraim) Berikut ialah wilayah yang diterima oleh keluarga-keluarga suku Efraim: sempadannya bermula dari Atarot-Adar, menghala ke timur sampai ke Bet-Horon-Hulu."},{"number":6,"verse":"Dari situ sempadan itu menuju ke Laut Tengah. Mikhmetat terletak di bahagian utara wilayah itu. Dari situ, di sebelah timur, sempadan membelok ke arah Taanat-Silo. Sempadan itu melalui kota Taanat-Silo di bahagian timur, lalu ke Yanoah."},{"number":7,"verse":"Kemudian sempadan itu turun dari Yanoah ke Atarot dan Naharat, sampai ke Yerikho dan berakhir di Sungai Yordan."},{"number":8,"verse":"Sempadan itu menghala ke barat bermula dari Tapuah sampai ke Sungai Kana, lalu berakhir di Laut Tengah. Itulah tanah yang diberikan kepada keluarga-keluarga suku Efraim sebagai milik mereka,"},{"number":9,"verse":"bersama dengan pekan-pekan dan kampung-kampung yang terletak di dalam wilayah Manasye, tetapi yang diberikan kepada suku Efraim."},{"number":10,"verse":"( ) Namun mereka tidak mengusir orang Kanaan yang tinggal di Gezer. Oleh itu sampai sekarang orang Kanaan masih tinggal di kalangan suku Efraim, tetapi mereka dipaksa menjadi abdi."}]}
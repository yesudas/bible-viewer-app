{"bibleAbbr":"msAB1996","bookName":"YESAYA","bookEnglishName":"Isaiah","chapterNumber":23,"verses":[{"number":1,"verse":"( Perkhabaran tentang Tirus dan Sidon) Inilah perkhabaran TUHAN tentang Tirus. Merataplah, hai pelaut-pelaut Sepanyol di laut! Kota kamu di Tirus sudah dimusnahkan. Rumah dan pelabuhan kamu sudah menjadi reruntuhan. Kamu mendengarnya ketika kamu bertolak dari Siprus."},{"number":2,"verse":"Menangislah, hai saudagar-saudagar dari Sidon! Kamu yang menyuruh orang"},{"number":3,"verse":"ke seberang laut untuk berjual-beli gandum dari Mesir dan untuk berdagang dengan semua bangsa."},{"number":4,"verse":"Kota Sidon telah dipermalukan! Laut serta samudera raya enggan mengakui engkau, dan berkata, â€œAku tidak mempunyai anak. Aku tidak pernah membesarkan anak lelaki atau anak perempuan.â€"},{"number":5,"verse":"Bahkan orang Mesir pun akan terperanjat dan tawar hati apabila mendengar bahawa Tirus sudah dimusnahkan."},{"number":6,"verse":"Merataplah dan larilah ke Sepanyol, hai penduduk kawasan pantai!"},{"number":7,"verse":"Inikah kota Tirus yang sentiasa bersukacita, yang dibina sejak zaman dahulu kala? Inikah kota yang mengutus orang ke seberang laut untuk merantau dan menetap di sana?"},{"number":8,"verse":"Siapakah yang merancangkan segala hal ini bagi Tirus, kota yang besar itu? Bukankah saudagar-saudagarnya kaum bangsawan yang paling dihormati di bumi?"},{"number":9,"verse":"TUHAN Yang Maha Kuasa telah merancangkannya, supaya Dia dapat mengakhiri kesombongan mereka yang sentiasa membangga-banggakan perbuatan mereka, serta menghina orang yang terhormat."},{"number":10,"verse":"Pergilah bercucuk tanam, hai penduduk Sepanyol! Tiada sesiapa pun yang akan melindungi kamu lagi."},{"number":11,"verse":"TUHAN telah merentangkan tangan-Nya ke atas lautan dan menggulingkan kerajaan-kerajaan. Dia telah memerintah supaya pusat-pusat perdagangan di Funisia dimusnahkan."},{"number":12,"verse":"Hai kota Sidon, kegembiraanmu sudah berakhir. Sekarang rakyatmu ditindas. Walaupun mereka lari ke negeri Siprus, mereka masih tidak selamat. ("},{"number":13,"verse":"Bukan orang Asyur, melainkan orang Babilonia yang membiarkan binatang-binatang liar berkeliaran di Tirus. Orang Babilonia yang membina menara-menara untuk mengepung musuh; merekalah yang merobohkan kubu-kubu di Tirus, serta menjadikan kota itu reruntuhan.)"},{"number":14,"verse":"Merataplah, hai pelaut-pelaut yang belayar di laut! Kota yang kamu harapkan itu sudah musnah."},{"number":15,"verse":"Masanya akan tiba apabila Tirus dilupakan selama tujuh puluh tahun, iaitu sepanjang usia seorang raja. Selepas itu, Tirus akan menjadi seperti seorang pelacur yang digambarkan oleh lagu berikut:"},{"number":16,"verse":"Bawalah kecapimu, kelilingilah kota, hai pelacur yang telah dilupakan orang! Petiklah kecapimu, bernyanyilah semula, supaya orang ingat akan kamu lagi!"},{"number":17,"verse":"Selepas tujuh puluh tahun itu, TUHAN akan membenarkan Tirus meneruskan perdagangannya dengan kerajaan-kerajaan di bumi ini semula."},{"number":18,"verse":"( ; ; ; ; ; ) Segala hasil perdagangan itu akan ditahbiskan untuk TUHAN. Wang daripada perdagangan itu tidak akan disimpan tetapi digunakan untuk membeli makanan dan pakaian yang diperlukan oleh orang yang menyembah TUHAN."}]}
{"bibleAbbr":"msAB1996","bookName":"YESAYA","bookEnglishName":"Isaiah","chapterNumber":13,"verses":[{"number":1,"verse":"( Allah Akan Menghukum Babel) Inilah perkhabaran Allah tentang Babel yang diterima oleh Yesaya anak Amos."},{"number":2,"verse":"Kibarkanlah panji perang di atas bukit yang gondol! Berserulah kepada para askar. Angkatlah lenganmu sebagai tanda bagi mereka untuk menyerang pintu-pintu gerbang kota yang sombong itu."},{"number":3,"verse":"TUHAN telah memanggil askar-askar pilihan-Nya. Mereka perkasa, percaya diri, dan dibanggakan-Nya. Dia menugaskan mereka untuk menghukum orang yang kena kemurkaan-Nya."},{"number":4,"verse":"Dengarlah keriuhan di atas gunung, seperti banyak orang yang berkumpul. Dengarlah kegemparan bangsa-bangsa dan kerajaan-kerajaan yang sedang berhimpun. TUHAN Yang Maha Kuasa sedang mengatur pasukan perang."},{"number":5,"verse":"Mereka datang dari negeri-negeri jauh, di hujung bumi. Kerana kemurkaan-Nya, TUHAN akan datang untuk memusnahkan seluruh bumi."},{"number":6,"verse":"( ) Merataplah kerana hari TUHAN sudah dekat, masa TUHAN Yang Maha Kuasa mendatangkan kebinasaan."},{"number":7,"verse":"Tangan setiap orang akan menjadi lemah, dan semangat setiap orang akan hilang."},{"number":8,"verse":"Mereka akan ketakutan dan kesakitan seperti perempuan yang sedang bersalin. Mereka akan saling memandang dengan cemas, dan muka mereka merah kerana malu."},{"number":9,"verse":"Hari TUHAN itu akan tiba, dan pada hari itu TUHAN akan melampiaskan kemurkaan-Nya yang dahsyat. Bumi akan menjadi tandus, dan setiap orang yang berdosa akan dibinasakan."},{"number":10,"verse":"( ; ; ; ; , ) Setiap bintang dan gugusan bintang akan berhenti bersinar. Matahari akan menjadi gelap pada waktu fajar, dan bulan tidak akan bersinar."},{"number":11,"verse":"TUHAN berfirman, “Aku akan menghukum dunia kerana kejahatannya, dan semua orang kerana dosa mereka. Aku akan merendahkan setiap orang yang sombong, dan menghukum setiap orang yang tinggi hati serta kejam."},{"number":12,"verse":"Orang yang terselamat daripada bencana itu kecil sekali bilangannya, lebih sedikit daripada emas tulen."},{"number":13,"verse":"Aku akan menyebabkan langit gementar, dan bumi bergoncang dari tempatnya pada hari itu, apabila Aku, TUHAN Yang Maha Kuasa menunjukkan kemurkaan-Ku."},{"number":14,"verse":"Orang bangsa asing yang tinggal di Babel akan lari ke negeri masing-masing. Mereka tercerai-cerai seperti rusa yang melarikan diri daripada pemburu, atau seperti kawanan domba yang tidak mempunyai gembala."},{"number":15,"verse":"Sesiapa yang tertangkap akan ditikam sampai mati."},{"number":16,"verse":"Mereka akan menyaksikan bayi mereka dipukul sampai mati, rumah mereka dijarah, dan isteri mereka diperkosa.”"},{"number":17,"verse":"TUHAN berfirman, “Aku akan menggerakkan orang Madai ( orang Madai: Penduduk daerah di sebelah timur laut Babilonia, yang menjadi bahagian daripada kerajaan Persia.) supaya menyerang Babel. Mereka tidak mempedulikan perak, dan tidak tergoda oleh emas."},{"number":18,"verse":"Dengan busur dan panah, mereka akan membunuh orang muda. Mereka tidak menunjukkan belas kasihan kepada bayi ataupun kanak-kanak."},{"number":19,"verse":"( ) Antara semua kerajaan, Babilonia adalah yang paling indah dan menjadi kebanggaan rakyatnya. Tetapi Aku, TUHAN, akan memusnahkan kota Babel sebagaimana Aku memusnahkan Sodom dan Gomora!"},{"number":20,"verse":"Tiada sesiapa akan tinggal di situ lagi. Tiada pengembara Arab akan memasang khemahnya di situ, dan tiada gembala akan membawa domba untuk merumput di situ."},{"number":21,"verse":"( ; ; ) Tempat itu akan didiami binatang liar dan burung hantu. Burung unta akan tinggal di situ, dan kambing hutan akan berkeliaran di seluruh runtuhan itu."},{"number":22,"verse":"Menara-menara dan istana-istana akan bergema dengan suara anjing hutan dan serigala. Saat kehancuran Babel hampir tiba, dan waktunya tidak ditunda lagi.”"}]}
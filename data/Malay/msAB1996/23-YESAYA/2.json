{"bibleAbbr":"msAB1996","bookName":"YESAYA","bookEnglishName":"Isaiah","chapterNumber":2,"verses":[{"number":1,"verse":"( Kedamaian yang Kekal) ( ( 400 4:1-3 )) Inilah perkhabaran tentang Yehuda dan Yerusalem yang diberikan Allah kepada Yesaya anak Amos:"},{"number":2,"verse":"Pada masa hadapan bukit tempat Rumah TUHAN akan menjadi bukit yang tertinggi antara segala bukit yang lain. Semua bangsa akan berduyun-duyun ke sana,"},{"number":3,"verse":"dan mereka akan berkata, “Marilah kita pergi ke bukit TUHAN, ( bukit TUHAN: Bukit Sion, iaitu bukit berkubu untuk melindungi Yerusalem. Dalam puisi dan buku nabi-nabi, ‘Bukit TUHAN’ ialah nama lain untuk kota Yerusalem atau penduduknya yang diberkati atau dikutuk TUHAN.) ke rumah Allah Israel. Dia akan mengajar kita tentang kehendak-Nya; dan kita akan mengikut jalan yang dipilih-Nya, kerana ajaran TUHAN berasal dari Yerusalem; dari Sion Dia berfirman kepada umat-Nya.”"},{"number":4,"verse":"( ; ) Dia akan menghakimi bangsa-bangsa, dan menyelesaikan perselisihan mereka. Mereka akan menempa pedang menjadi bajak, dan tombak menjadi pisau pemangkas. Bangsa-bangsa tidak lagi berperang, dan tidak lagi bersiap untuk menyerang."},{"number":5,"verse":"Hai keturunan Yakub, marilah kita hidup dalam cahaya yang diberikan TUHAN!"},{"number":6,"verse":"( Orang Sombong Akan Dibinasakan) Ya Allah, Engkau telah meninggalkan umat-Mu, keturunan Yakub! Negeri ini penuh dengan ilmu sihir dari timur dan dari negeri orang Filistin. Penduduk meniru adat istiadat orang bangsa asing."},{"number":7,"verse":"Negeri mereka penuh dengan perak dan emas; harta benda mereka tidak terhingga. Kuda mereka amat banyak dan kereta kuda mereka tidak terbilang."},{"number":8,"verse":"Negeri mereka penuh dengan berhala, dan mereka menyembah patung-patung yang dibuat oleh mereka sendiri."},{"number":9,"verse":"Tiap-tiap orang akan dihinakan dan dipermalukan. Jangan ampuni mereka, ya TUHAN!"},{"number":10,"verse":"( ; ) Mereka akan bersembunyi di dalam gua di bukit-bukit batu, atau menggali lubang di tanah untuk melarikan diri daripada kemurkaan TUHAN, dan bersembunyi daripada kuasa serta kemuliaan-Nya!"},{"number":11,"verse":"Harinya akan tiba apabila kesombongan manusia dilenyapkan, dan keangkuhan manusia dimusnahkan. Barulah TUHAN sahaja yang akan dipermuliakan."},{"number":12,"verse":"Pada hari itu TUHAN Yang Maha Kuasa akan merendahkan semua orang yang meninggikan diri, dan menghukum semua orang yang sombong."},{"number":13,"verse":"Dia akan memusnahkan pokok-pokok sedar yang tinggi di Lebanon, dan semua pokok besar di Basan."},{"number":14,"verse":"Dia akan meratakan gunung-gunung tinggi dan bukit-bukit,"},{"number":15,"verse":"serta merobohkan tiap-tiap menara tinggi dan tembok kubu."},{"number":16,"verse":"Bahkan kapal-kapal yang terbesar dan terindah akan ditenggelamkan-Nya."},{"number":17,"verse":"Kesombongan manusia akan dilenyapkan, dan keangkuhan manusia akan dimusnahkan. Berhala-berhala akan lenyap sama sekali, dan TUHAN sahaja yang akan dipermuliakan pada hari itu."},{"number":19,"verse":"Orang akan bersembunyi di dalam gua di bukit-bukit batu, atau menggali lubang di tanah untuk melarikan diri daripada kemurkaan TUHAN, dan bersembunyi daripada kuasa dan kemuliaan-Nya apabila Dia datang untuk menggoncang bumi."},{"number":20,"verse":"Pada hari itu kelak, orang akan membuang berhala yang dibuat daripada perak dan emas, serta meninggalkan semuanya untuk tikus dan kelawar."},{"number":21,"verse":"Apabila TUHAN datang untuk menggoncang bumi, orang akan bersembunyi di dalam lubang dan di dalam gua di bukit-bukit batu untuk melarikan diri daripada kemurkaan-Nya, dan bersembunyi daripada kuasa serta kemuliaan-Nya."},{"number":22,"verse":"Oleh itu jangan percaya kepada manusia fana kerana mereka tidak berharga."}]}
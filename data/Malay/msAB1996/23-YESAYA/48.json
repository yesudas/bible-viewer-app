{"bibleAbbr":"msAB1996","bookName":"YESAYA","bookEnglishName":"Isaiah","chapterNumber":48,"verses":[{"number":1,"verse":"( Allah yang Menentukan Masa Hadapan) Dengarlah hal ini, hai umat Israel, keturunan Yehuda, kamu bersumpah dengan nama TUHAN dan mengaku menyembah Allah Israel, tetapi kata-kata kamu itu tidak ikhlas."},{"number":2,"verse":"Namun kamu mengaku dengan bangga bahawa kamu warga kota yang suci, dan bahawa kamu bergantung kepada Allah Israel, yang disebut TUHAN Yang Maha Kuasa."},{"number":3,"verse":"TUHAN berfirman kepada Israel, “Sejak dahulu Aku telah berfirman tentang hal yang akan berlaku, lalu dengan tiba-tiba Aku melaksanakannya."},{"number":4,"verse":"Aku tahu bahawa kamu keras kepala, keras hati dan berkepala batu."},{"number":5,"verse":"Oleh itu sejak dahulu Aku berfirman tentang masa depan kamu, Aku mengisytiharkan hal-hal yang belum berlaku; supaya kamu tidak dapat berkata bahawa hal itu perbuatan patung berhala kamu."},{"number":6,"verse":"Segala nubuat-Ku telah berlaku sekarang, kamu harus mengaku bahawa nubuat-Ku itu benar. Sekarang Aku bernubuat pula tentang hal-hal yang baru, rahsia-rahsia yang belum kamu ketahui."},{"number":7,"verse":"Baru sekarang Aku melakukannya, belum pernah kamu mendengar hal itu, supaya kamu tidak dapat berkata bahawa kamu sudah mengetahui segala-galanya."},{"number":8,"verse":"Aku tahu bahawa kamu tidak boleh dipercayai, kamu dikenal sebagai penderhaka. Itulah sebabnya kamu tidak mengetahuinya, dan tidak sepatah kata pun sampai ke telinga kamu."},{"number":9,"verse":"Aku menahan kemurkaan-Ku, supaya orang memuji nama-Ku. Aku menahan kemarahan-Ku, supaya kamu tidak dibinasakan."},{"number":10,"verse":"Aku telah menguji kamu dengan api kesengsaraan, seperti perak diuji di dalam relau."},{"number":11,"verse":"Perbuatan-Ku ini bagi kepentingan-Ku sendiri, Aku tidak akan membiarkan nama-Ku dicemar, atau membahagi kemuliaan-Ku dengan sesiapa pun.”"},{"number":12,"verse":"( Kores, Pemimpin yang Dipilih TUHAN) ( ; , ) TUHAN berfirman, “Dengarlah, hai Israel, umat yang telah Kupanggil. Akulah Allah, satu-satunya Allah, yang pertama dan yang terakhir!"},{"number":13,"verse":"Tangan-Ku meletakkan asas bumi, dan membentangkan langit. Apabila Aku memerintah langit dan bumi menghadap, kedua-duanya datang dengan segera."},{"number":14,"verse":"Berhimpunlah dan dengarlah, kamu semua! Tidak satu dewa pun dapat meramalkan bahawa orang yang Aku pilih itu akan menyerang Babel; dia akan menjalankan perintah-Ku."},{"number":15,"verse":"Akulah yang telah berfirman serta memanggil dia; Aku memimpin dia dan memberi dia kejayaan."},{"number":16,"verse":"Dekatilah Aku, dan dengarlah firman-Ku. Sejak permulaan Aku telah berfirman dengan terus terang, dan sentiasa menjadikan firman-Ku kenyataan.” Sekarang TUHAN Raja mengutus aku dan memberi aku kuasa-Nya."},{"number":17,"verse":"( Rancangan TUHAN untuk Umat-Nya) Firman Allah Israel, Allah yang suci, TUHAN Penyelamat kamu, “Akulah TUHAN, Allah kamu, Aku mengajar kamu apa yang baik bagi kamu, Aku memimpin kamu di jalan yang harus kamu tempuh."},{"number":18,"verse":"Sekiranya kamu memperhatikan hukum-Ku, tentu kamu menerima berkat yang tidak putus-putus seperti sungai yang tidak pernah kering. Kamu akan terus-menerus berjaya seperti ombak laut yang tidak berhenti."},{"number":19,"verse":"Keturunan kamu akan menjadi sebanyak butir pasir dan Aku akan memastikan supaya mereka tidak binasa.”"},{"number":20,"verse":"( ) Keluarlah dan larilah dari Babel! Isytiharkanlah berita itu dengan sorak gembira. Siarkan berita itu ke mana-mana, “TUHAN telah menyelamatkan Israel, hamba-Nya!”"},{"number":21,"verse":"Ketika TUHAN memimpin umat-Nya melalui padang gurun, mereka tidak kehausan. Dia mengeluarkan air dari bukit batu untuk mereka; Dia membelah bukit batu, lalu air pun memancut."},{"number":22,"verse":"( ) “Orang yang berdosa tidak akan selamat,” demikianlah firman TUHAN."}]}
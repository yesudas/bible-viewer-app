{"bibleAbbr":"msAB1996","bookName":"HAKIM-HAKIM","bookEnglishName":"Judges","chapterNumber":17,"verses":[{"number":1,"verse":"( Patung yang Disembah Mikha) Ada seorang lelaki bernama Mikha yang tinggal di kawasan perbukitan Efraim."},{"number":2,"verse":"Pada suatu hari dia berkata kepada ibunya, “Ketika orang mencuri 1100 keping wang perak mak dahulu, saya mendengar mak mengutuk pencuri itu. Sayalah yang mencuri perak itu. Saya masih menyimpannya.” Ibunya berkata, “Semoga engkau diberkati TUHAN, anakku!”"},{"number":3,"verse":"Mikha mengembalikan perak itu kepada ibunya. Maka ibunya berkata lagi, “Supaya engkau, anakku tidak kena kutuk yang aku ucapkan dahulu, aku mempersembahkan perak ini kepada TUHAN. Perak ini akan digunakan untuk menyalut patung berhala daripada kayu. Aku akan mengembalikan perak itu kepadamu.”"},{"number":4,"verse":"Selepas Mikha mengembalikan perak itu kepada ibunya, ibunya mengambil dua ratus keping lalu memberikannya kepada seorang tukang perak. Dia menyuruh tukang itu membuat sebuah patung berhala daripada kayu lalu menyalutnya dengan perak itu. Kemudian patung itu ditempatkan di rumah Mikha."},{"number":5,"verse":"Mikha mempunyai sebuah tempat penyembahan. Dia membuat beberapa buah patung berhala dan sehelai efod ( Efod: Lihat Kamus.) lalu melantik salah seorang anak lelakinya menjadi imam."},{"number":6,"verse":"( ) Pada masa itu umat Israel masih belum mempunyai raja. Tiap-tiap orang melakukan apa yang dianggapnya benar."},{"number":7,"verse":"Pada masa itu juga ada seorang pemuda daripada suku Lewi. Dahulu dia tinggal di kota Betlehem di wilayah Yehuda."},{"number":8,"verse":"Tetapi kini dia telah meninggalkan kota itu dan sedang mencari tempat tinggal yang lain. Dalam perjalanannya itu dia tiba di rumah Mikha di kawasan perbukitan Efraim."},{"number":9,"verse":"Mikha bertanya kepadanya, “Saudara dari mana?” Jawabnya, “Saya seorang Lewi dari Betlehem di Yehuda. Saya sedang mencari tempat tinggal.”"},{"number":10,"verse":"Mikha berkata, “Tinggallah dengan saya. Jadilah penasihat dan imam saya. Saya akan memberi saudara sepuluh keping wang perak setahun sebagai upah, dan juga pakaian serta makanan.” ( serta makanan: Naskhah Ibrani: serta makanan. Oleh itu orang Lewi itu pergi.)"},{"number":11,"verse":"Pemuda daripada suku Lewi itu bersetuju tinggal dengan Mikha. Pemuda itu diperlakukan seperti anak kandung Mikha sendiri."},{"number":12,"verse":"Mikha melantik dia sebagai imamnya, lalu dia tinggal di rumah Mikha."},{"number":13,"verse":"Mikha berkata, “Sekarang aku tahu bahawa TUHAN akan berbuat baik kepadaku, kerana aku mempunyai seorang Lewi sebagai imam.”"}]}
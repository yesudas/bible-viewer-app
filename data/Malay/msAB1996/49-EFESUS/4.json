{"bibleAbbr":"msAB1996","bookName":"EFESUS","bookEnglishName":"Ephesians","chapterNumber":4,"verses":[{"number":1,"verse":"( Kesatuan Tubuh Kristus) Itulah sebabnya aku - orang yang dipenjarakan kerana mengabdikan diri kepada Tuhan - menggesa kamu supaya hidup sesuai dengan cara hidup yang ditetapkan oleh Allah ketika Dia memanggil kamu."},{"number":2,"verse":"( ) Hendaklah kamu sentiasa rendah hati, lemah lembut, dan sabar. Tunjukkanlah kasihmu dengan saling membantu."},{"number":3,"verse":"Berusahalah sebaik-baiknya untuk hidup damai, supaya kesatuan yang diberikan oleh Roh Allah tetap terpelihara."},{"number":4,"verse":"Hanya ada satu tubuh dan satu Roh, begitu juga kamu dipanggil oleh Allah untuk satu harapan."},{"number":5,"verse":"Hanya ada satu Tuhan, satu iman, satu baptisan,"},{"number":6,"verse":"dan satu Allah, Bapa semua orang. Dialah Tuhan semua orang, yang bekerja melalui semua orang, dan tinggal di dalam semua orang."},{"number":7,"verse":"Setiap orang daripada kita menerima suatu kurnia menurut apa yang diberikan oleh Kristus."},{"number":8,"verse":"( ) Di dalam Alkitab tertulis, “Ketika Dia naik ke tempat yang tertinggi, Dia membawa banyak tawanan; Dia memberikan kurnia kepada manusia.”"},{"number":9,"verse":"Inilah yang dimaksudkan dengan “Dia naik”: Mula-mula Dia turun ke tempat yang serendah-rendahnya di bumi ini. ( tempat yang serendah-rendahnya di bumi ini; atau tempat yang sangat rendah, iaitu bumi.)"},{"number":10,"verse":"Dia yang turun itu juga naik ke tempat yang jauh lebih tinggi daripada segala langit, sehingga alam semesta dipenuhi dengan kehadiran-Nya."},{"number":11,"verse":"Dialah yang “memberikan kurnia kepada manusia”. Beberapa orang dilantik-Nya menjadi rasul, yang lain menjadi nabi, yang lain lagi menjadi pembawa Berita Baik, dan yang lain pula menjadi guru dan pemelihara jemaah."},{"number":12,"verse":"Hal itu dilakukan-Nya supaya umat Allah dapat melakukan pelayanan yang sepatutnya dilakukan oleh pengikut Kristus, sehingga tubuh Kristus dikuatkan."},{"number":13,"verse":"Dengan demikian kita menjadi satu oleh iman yang sama dan pengertian yang sama tentang Anak Allah. Kita akan menjadi matang dan sempurna seperti Kristus."},{"number":14,"verse":"Barulah kita tidak menjadi anak-anak lagi, yang diumbang-ambingkan dan ditiup ke sana sini oleh angin ajaran orang licik. Mereka menyesatkan orang dengan tipu muslihat."},{"number":15,"verse":"Sebaliknya, kita harus mengatakan perkara-perkara benar ( perkara-perkara benar: Harfiah: kebenaran.) dengan hati yang penuh kasih, sehingga kita menjadi matang dalam segala hal dan menjadi seperti Kristus, iaitu kepala jemaah."},{"number":16,"verse":"( ) Di bawah pimpinan-Nya, semua anggota tubuh yang berlainan itu tersusun rapi, dan seluruh tubuh itu dihubungkan oleh sendi-sendi yang sudah tersedia. Oleh itu, apabila setiap anggota bekerja dengan sepatutnya, seluruh tubuh itu akan membesar dan menjadi kuat, kerana kasih."},{"number":17,"verse":"( Kehidupan Baru sebagai Orang Kristian) Oleh itu, demi nama Tuhan aku memberikan amaran ini: Janganlah kamu hidup seperti orang yang tidak mengenal Allah, yang berfikiran sia-sia."},{"number":18,"verse":"Mereka tidak dapat memahami apa-apa. Mereka tidak mengenal kehidupan yang diberikan oleh Allah, kerana mereka jahil dan degil."},{"number":19,"verse":"Mereka tidak mempunyai perasaan malu lagi. Mereka menuruti segala hawa nafsu dan terus-menerus melakukan segala perkara yang tidak senonoh."},{"number":20,"verse":"Bukan itu yang kamu pelajari tentang Kristus!"},{"number":21,"verse":"Kamu tentu sudah diberitahukan tentang Dia. Sebagai pengikut-Nya kamu telah menerima ajaran benar ( ajaran benar; Harfiah: kebenaran) tentang Yesus."},{"number":22,"verse":"( ) Oleh itu, buanglah cara hidup yang lama, yang menyebabkan kamu berkelakuan seperti dahulu. Cara hidup itu membinasakan kamu, kerana kamu dikuasai keinginan yang menyesatkan."},{"number":23,"verse":"Hati dan fikiran kamu haruslah dibaharui seluruhnya."},{"number":24,"verse":"( ; ) Hendaklah kamu hidup seperti manusia baru, yang diciptakan menurut rupa Allah. Dengan demikian orang dapat melihat bahawa kamu mengamalkan hidup yang menyenangkan hati Allah ( hidup yang menyenangkan hati Allah; Harfiah: kebenaran.) dan yang suci."},{"number":25,"verse":"( ) Oleh itu, kamu tidak boleh berdusta lagi! Kamu harus mengatakan yang benar kepada saudara-saudara seiman, kerana kita semua anggota tubuh Kristus."},{"number":26,"verse":"( ) Jika kamu marah, janganlah biarkan kemarahan itu menyebabkan kamu berdosa. Janganlah marah sepanjang hari."},{"number":27,"verse":"Janganlah berikan peluang kepada Iblis."},{"number":28,"verse":"Orang yang biasa mencuri mesti berhenti mencuri. Mereka harus mula bekerja untuk mencari nafkah dengan jujur sehingga dapat menolong orang miskin."},{"number":29,"verse":"Janganlah gunakan kata-kata kotor dalam percakapan kamu. Gunakanlah kata-kata yang membina dan memberikan pertolongan, supaya apa yang kamu katakan mendatangkan kebaikan kepada mereka yang mendengarnya."},{"number":30,"verse":"Janganlah sedihkan Roh Allah. Jika kamu memiliki Roh Allah, hal itu menunjukkan bahawa kamu milik Allah. Roh itu jaminan bahawa Hari Pembebasan akan tiba bagi kamu."},{"number":31,"verse":"Janganlah berdengki, geram, dan marah. Jangan lagi bertengkar dan memfitnah orang. Jangan lagi benci sesiapa pun."},{"number":32,"verse":"( ) Sebaliknya, hendaklah kamu baik hati, saling berbelas kasihan, dan saling mengampuni sebagaimana Allah telah mengampuni kamu melalui Kristus."}]}
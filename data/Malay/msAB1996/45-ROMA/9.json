{"bibleAbbr":"msAB1996","bookName":"ROMA","bookEnglishName":"Romans","chapterNumber":9,"verses":[{"number":1,"verse":"( Allah dan Umat yang Dipilih-Nya) Apa yang aku katakan ini benar; aku milik Kristus dan aku tidak berdusta. Hati nuraniku yang dikuasai oleh Roh Allah, ( Roh Allah; Harfiah: Roh Kudus.) juga meyakinkan aku bahawa aku tidak berdusta."},{"number":2,"verse":"Aku sangat sedih dan menderita,"},{"number":3,"verse":"kerana saudara-saudaraku, orang yang sebangsa denganku. Bagi kepentingan mereka, aku rela dikutuk oleh Allah dan dipisahkan daripada Kristus."},{"number":4,"verse":"( ) Merekalah umat yang dipilih oleh Allah; Allah menjadikan mereka anak-Nya sendiri dan menunjukkan kemuliaan-Nya kepada mereka. Dia mengadakan perjanjian-perjanjian ( perjanjian-perjanjian; Beberapa buah naskhah kuno: perjanjian.) dengan mereka dan memberi mereka Taurat. Mereka diberitahu oleh Allah cara menyembah Dia dengan betul, dan mereka menerima janji-janji Allah."},{"number":5,"verse":"Mereka keturunan nenek moyang kita yang terkemuka. Kristus, sebagai manusia, berasal daripada bangsa mereka. Hendaklah Allah yang menguasai segala sesuatu, dipuji selama-lamanya! ( Hendaklah Allah yang menguasai segala sesuatu dipuji selama-lamanya!; atau Hendaklah Dia, Allah yang menguasai segala sesuatu dipuji selama-lamanya!) Amin."},{"number":6,"verse":"Aku tidak mengatakan bahawa apa yang dijanjikan oleh Allah tidak berlaku. Apa yang dijanjikan-Nya sudah berlaku, kerana bukan semua orang Israel umat yang dipilih-Nya."},{"number":7,"verse":"( ) Bukan semua keturunan Abraham anak-anak Allah. Allah berfirman kepada Abraham, “Hanya keturunan Ishak yang akan disebut keturunanmu.”"},{"number":8,"verse":"Hal ini bererti bahawa tidak semua keturunan Abraham ( tidak semua keturunan Abraham: Hal ini merujuk kepada keturunan Abraham yang lahir daripada keturunan Ismael, anak Abraham yang dilahirkan oleh Hagar (lihat ).) menjadi anak-anak Allah, tetapi hanya keturunan yang dilahirkan menurut janji Allah."},{"number":9,"verse":"( ) Hal itu demikian, kerana inilah yang difirmankan oleh Allah ketika Dia berjanji kepada Abraham, “Pada waktu yang ditetapkan, ( Pada waktu yang ditetapkan; atau Pada waktu seperti ini tahun depan.) Aku akan kembali, dan Sara akan melahirkan seorang anak lelaki.”"},{"number":10,"verse":"Bukan demikian sahaja. Kedua-dua anak lelaki Ribkah mempunyai bapa yang sama, iaitu Ishak, nenek moyang kita."},{"number":11,"verse":"( ) Untuk menunjukkan bahawa salah seorang anak itu anak pilihan Allah, Allah berfirman kepada Ribkah, “Yang sulung akan melayani yang bongsu.” Allah berfirman demikian sebelum kedua-dua anak itu lahir dan sebelum mereka tahu berbuat apa yang baik atau yang jahat. Dengan demikian nyatalah bahawa pilihan Allah itu tidak berdasarkan perbuatan mereka, tetapi berdasarkan panggilan Allah sendiri."},{"number":13,"verse":"( ) Di dalam Alkitab tertulis bahawa Allah berfirman, “Yakub Aku kasihi, tetapi Esau Aku benci.”"},{"number":14,"verse":"Jika demikian, bolehkah kita katakan bahawa Allah tidak adil? Tentu tidak boleh!"},{"number":15,"verse":"( ) Allah berfirman kepada Musa, “Aku akan merahmati orang yang hendak Aku rahmati, dan Aku akan mengasihani orang yang hendak Aku kasihani.”"},{"number":16,"verse":"Oleh itu, keputusan Allah tidak bergantung kepada kehendak atau perbuatan manusia, tetapi hanya kepada belas kasihan Allah."},{"number":17,"verse":"( ) Hal itu demikian, kerana di dalam Alkitab tertulis, “Allah berfirman kepada raja Mesir, ‘Untuk maksud ini Aku melantik engkau menjadi raja, supaya melalui engkau, Aku menyatakan kekuasaan-Ku dan memasyhurkan nama-Ku di seluruh dunia.’ ”"},{"number":18,"verse":"Oleh itu, Allah berbelas kasihan kepada orang yang dikehendaki-Nya, dan Allah menjadikan orang berkeras kepala jika Dia berkehendak demikian."},{"number":19,"verse":"( Kemurkaan Allah dan Belas Kasihan Allah) Lalu kamu akan bertanya kepadaku, “Jika demikian mengapa Allah mahu menyalahkan manusia? Siapa dapat melawan kehendak Allah?”"},{"number":20,"verse":"( , ) Tetapi saudaraku, siapakah kamu sehingga berani menyoal Allah? Bolehkah periuk tanah bertanya kepada yang membuatnya, “Mengapa aku dibuat begini?”"},{"number":21,"verse":"Bukankah orang yang membuat periuk berhak menggunakan tanah liat itu sekehendak hatinya? Dengan segumpal tanah liat, dia boleh membuat dua buah periuk: yang satu untuk kegunaan khas dan yang satu lagi untuk kegunaan sehari-hari."},{"number":22,"verse":"Begitu juga halnya dengan apa yang dilakukan oleh Allah. Dia ingin menunjukkan kemurkaan-Nya dan menyatakan kekuasaan-Nya. Tetapi Allah sangat sabar terhadap mereka yang menjadi sasaran kemurkaan-Nya, iaitu mereka yang akan dimusnahkan."},{"number":23,"verse":"Allah juga ingin menyatakan kebahagiaan berlimpah-limpah, yang dicurahkan-Nya kepada kita yang menjadi tumpuan belas kasihan-Nya. Kita sudah disiapkan oleh-Nya untuk menerima kebahagiaan itu."},{"number":24,"verse":"Kita ini orang yang sudah dipanggil-Nya, dan kita terdiri daripada orang Yahudi dan bukan Yahudi."},{"number":25,"verse":"( ) Di dalam kitab Nabi Hosea, Allah berfirman, “Orang yang bukan umat-Ku, akan Aku sebut ‘Umat-Ku.’ Bangsa yang tidak Aku kasihi, akan Aku sebut ‘Kekasih-Ku.’"},{"number":26,"verse":"( ) Di tempat Allah berfirman, ‘Kamu bukan umat-Ku,’ di situ juga mereka akan disebut anak-anak Allah yang hidup.”"},{"number":27,"verse":"Nabi Yesaya berseru tentang orang Israel, “Sungguhpun bilangan orang Israel sebanyak pasir di laut, hanya sedikit sahaja yang akan diselamatkan;"},{"number":28,"verse":"( ) kerana Tuhan akan segera menjatuhkan hukuman kepada semua orang di bumi.”"},{"number":29,"verse":"( ) Seperti yang dikatakan Yesaya dahulu, “Seandainya Tuhan Yang Maha Kuasa tidak memberi kita keturunan, pastilah kita semua sudah menjadi seperti Sodom dan Gomora.”"},{"number":30,"verse":"( Berita Baik dan Orang Israel) Oleh itu, inilah kesimpulannya: Orang bukan Yahudi yang tidak berusaha untuk berbaik semula dengan Allah, sekarang dapat berbaik semula dengan Allah, ( berbaik semula dengan Allah; Harfiah: kebenaran.) kerana mereka percaya kepada-Nya."},{"number":31,"verse":"Sebaliknya orang Israel yang selalu mencari hukum yang membolehkan mereka berbaik semula dengan Allah, tidak menjumpainya."},{"number":32,"verse":"Mereka tidak menjumpai hukum itu kerana mereka bergantung kepada usaha mereka sendiri, dan tidak percaya kepada Allah. Oleh itu mereka tersandung pada ‘batu sandungan’."},{"number":33,"verse":"( ) Di dalam Alkitab ada tertulis tentang batu itu, “Lihatlah, Aku meletakkan satu batu di Sion yang akan menyebabkan orang tersandung, satu batu besar yang akan menyebabkan orang jatuh. Tetapi orang yang percaya kepada Dia, tidak akan dikecewakan.”"}]}
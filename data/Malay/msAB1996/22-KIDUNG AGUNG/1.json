{"bibleAbbr":"msAB1996","bookName":"KIDUNG AGUNG","bookEnglishName":"Song of Songs","chapterNumber":1,"verses":[{"number":1,"verse":"( ) Kidung Agung oleh Raja Salomo. ( oleh Raja Salomo; atau didedikasikan kepada Raja Salomo; atau tentang Raja Salomo.)"},{"number":2,"verse":"( Nyanyian Pertama) ( Wanita) Ciumlah aku dengan bibirmu; cintamu lebih nikmat daripada wain."},{"number":3,"verse":"Engkau harum semerbak, namamu seperti minyak wangi yang dicurahkan. Oleh itu, gadis-gadis cinta kepadamu."},{"number":4,"verse":"Cepatlah, bawalah aku bersama-samamu, ya rajaku, bawalah aku ke bilikmu. Kami akan bersukaria kerana engkau, dan memuji cintamu lebih daripada wain; patutlah gadis-gadis cinta kepadamu."},{"number":5,"verse":"( Wanita-Wanita) ( Wanita) Hai puteri-puteri Yerusalem, sungguhpun aku hitam tetapi ( tetapi; atau dan.) aku manis; walaupun aku hitam seperti khemah Kedar, tetapi aku cantik seperti tirai di istana Salomo."},{"number":6,"verse":"Jangan hina aku kerana kulitku hitam; aku hitam kerana kena sinaran matahari. Saudara-saudaraku marah terhadap aku, dan memaksa aku bekerja di ladang anggur; aku tiada masa menjaga diriku sendiri."},{"number":7,"verse":"Katakanlah, hai kekasihku, di manakah engkau akan menggembalakan ternakan, di manakah domba berbaring pada tengah hari? Mengapakah aku harus mencari engkau antara kawanan domba kepunyaan gembala lain?"},{"number":8,"verse":"( Lelaki) Tidakkah engkau tahu akan tempatnya, hai wanita yang paling jelita? Ikutlah jejak kawanan ternak, dan gembalakanlah anak-anak kambingmu dekat khemah para gembala."},{"number":9,"verse":"Hai sayangku, engkau laksana kuda betina yang memberahikan kuda jantan penarik kereta kuda raja Mesir."},{"number":10,"verse":"Pipimu molek dengan perhiasan, lehermu cantik dengan kalung permata."},{"number":11,"verse":"Kami akan membuat perhiasan emas bagimu, perhiasan yang bertatahkan perak."},{"number":12,"verse":"( Wanita) Ketika rajaku di perbaringannya, semerbak harum narwastuku."},{"number":13,"verse":"Kekasihku seperti mur yang harum, waktu dia berbaring di dadaku."},{"number":14,"verse":"Kekasihku bagaikan serumpun bunga inai di ladang anggur di En-Gedi."},{"number":15,"verse":"( Lelaki) Alangkah cantiknya engkau, hai sayangku, engkau sungguh cantik! Matamu bagaikan mata merpati."},{"number":16,"verse":"( Wanita) Betapa kacaknya engkau, hai sayangku, engkau sungguh menarik! Rumput hijau menjadi perbaringan kita;"},{"number":17,"verse":"pokok sedar menjadi tiang rumah kita, dan pokok sipres langit-langitnya."}]}
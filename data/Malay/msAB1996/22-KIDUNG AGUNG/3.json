{"bibleAbbr":"msAB1996","bookName":"KIDUNG AGUNG","bookEnglishName":"Song of Songs","chapterNumber":3,"verses":[{"number":1,"verse":"Malam demi malam, di katilku, aku mimpikan kekasihku; aku mencari dia tetapi tidak menemuinya."},{"number":2,"verse":"Aku mengelilingi kota, melalui semua jalan dan lorong. Aku mencari jantung hatiku, aku mencari dia, tetapi tidak menemuinya."},{"number":3,"verse":"Peronda-peronda kota nampak aku. Aku bertanya kepada mereka, â€œAdakah kamu menemui kekasihku?â€"},{"number":4,"verse":"Sebaik sahaja aku meninggalkan mereka, aku menemui kekasihku. Aku memeluk dia dan tidak mahu melepaskannya, sehingga aku membawanya pulang ke rumah ibuku, ke bilik ibu yang melahirkan aku."},{"number":5,"verse":"Berjanjilah, hai puteri-puteri Yerusalem, demi rusa dan kijang di padang, bahawa kamu tidak akan mengganggu cinta kami."},{"number":6,"verse":"( Nyanyian Ketiga) ( Wanita) Apakah yang datang dari padang gurun, seperti kepulan asap? Harumnya seperti kemenyan dan mur yang dijual oleh pedagang."},{"number":7,"verse":"Lihat, itu tandu Raja Salomo, dikelilingi enam puluh orang askar, pahlawan-pahlawan terbaik di Israel."},{"number":8,"verse":"Semuanya handal menggunakan pedang, dan berpengalaman dalam perang. Masing-masing bersenjatakan pedang, siap menghadapi serangan pada waktu malam."},{"number":9,"verse":"Raja Salomo membuat sebuah tandu bagi dirinya daripada kayu yang paling bermutu."},{"number":10,"verse":"Tiangnya dibuat daripada perak, dan sandarannya daripada emas. Tempat duduknya beralas kain berwarna ungu, yang disulam dengan senang hati oleh puteri-puteri Yerusalem."},{"number":11,"verse":"Keluarlah, hai puteri-puteri Sion, lihatlah Raja Salomo. Baginda memakai mahkota yang dipasang bondanya, pada hari pernikahan baginda, pada hari baginda bersukacita."}]}
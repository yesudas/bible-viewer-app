{"bibleAbbr":"msAB1996","bookName":"KIDUNG AGUNG","bookEnglishName":"Song of Songs","chapterNumber":8,"verses":[{"number":1,"verse":"Alangkah baiknya jika engkau saudaraku, yang disusui oleh ibuku sendiri, supaya apabila aku menemui engkau di tengah jalan, aku boleh mencium engkau, dan tidak sesiapa pun menghina aku."},{"number":2,"verse":"Aku akan membawa engkau ke rumah ibuku, dan engkau akan mengajar aku bercinta. Aku akan memberi engkau minum wain campur dan air buah delimaku."},{"number":3,"verse":"Tangan kirimu menopang kepalaku, dan tangan kananmu membelai aku."},{"number":4,"verse":"Berjanjilah, hai puteri-puteri Yerusalem, bahawa kamu tidak akan mengganggu cinta kami."},{"number":5,"verse":"( Nyanyian Keenam) ( Wanita-Wanita) Siapakah dia yang datang dari padang gurun, bersandar pada kekasihnya? Aku membangunkan engkau di bawah pokok epal, di tempat engkau dilahirkan."},{"number":6,"verse":"( Wanita) Jadikanlah aku buah hatimu; jangan peluk sesiapa pun selain aku, kerana cinta itu sekuat maut, dan nafsu berkuasa seperti kematian. Nyalanya seperti nyala api, yang berkobar dengan dahsyat."},{"number":7,"verse":"Air yang banyak tidak dapat memadamkan cinta, air bah tidak dapat menenggelamkannya. Jika seorang memberikan segala hartanya untuk membeli cinta, pasti hanya hinaan yang didapatinya."},{"number":8,"verse":"( Saudara-Saudara Lelaki Wanita) Kami mempunyai seorang adik perempuan, yang masih kecil buah dadanya. Apakah yang harus kami buat apabila pemuda datang meminangnya?"},{"number":9,"verse":"Andaikata adik kami itu tembok, kami akan membina sebuah menara perak di atasnya. Tetapi jika dia itu pintu, kami akan memasang palang kayu sedar padanya."},{"number":10,"verse":"( Wanita) Aku ini tembok, dan buah dadaku menaranya. Kekasihku tahu bahawa bersama-sama dia, aku bahagia dan sejahtera."},{"number":11,"verse":"( Lelaki) Raja Salomo mempunyai ladang anggur di Baal-Hamon. Pekebun menyewa ladang itu daripadanya; masing-masing membayar seribu mata wang perak untuk hasilnya."},{"number":12,"verse":"Raja Salomo menerima seribu mata wang perak, dan pekebun mendapat dua ratus sebagai bahagian mereka; tetapi aku mempunyai ladang anggurku sendiri!"},{"number":13,"verse":"Biarlah kudengar suaramu dari ladang, hai sayangku; sahabat-sahabatku sedang menunggu untuk mendengar suaramu."},{"number":14,"verse":"( Wanita) Marilah, hai kekasihku, datanglah seperti seekor kijang, seperti anak rusa di atas gunung tempat tanaman rempah."}]}
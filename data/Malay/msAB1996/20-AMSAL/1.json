{"bibleAbbr":"msAB1996","bookName":"AMSAL","bookEnglishName":"Proverbs","chapterNumber":1,"verses":[{"number":1,"verse":"( Nilai Amsal) ( ) Amsal-amsal Raja Salomo raja Israel, iaitu putera Raja Daud."},{"number":2,"verse":"Amsal yang berikut akan menolong kamu mengenal hikmat dan nasihat yang baik, serta memahami ungkapan yang dalam maknanya."},{"number":3,"verse":"Amsal ini mengajar kamu hidup dengan bijaksana, jujur, adil, dan tidak berat sebelah."},{"number":4,"verse":"Amsal ini dapat mengajar orang yang tidak berpengalaman supaya berfikiran tajam, dan mengajar orang muda menjadi pandai dan bijaksana."},{"number":5,"verse":"Amsal ini dapat menambah pengetahuan orang bijaksana dan dapat membimbing orang terpelajar."},{"number":6,"verse":"Dengan demikian mereka dapat memahami makna yang tersirat dalam amsal, kata-kata, dan soalan yang dikemukakan oleh orang bijaksana."},{"number":7,"verse":"( Nasihat kepada Orang Muda) ( ; ; ) Untuk memperoleh pengetahuan, pertamanya kamu mesti hormat dan takut kepada TUHAN. ( Untuk... TUHAN; atau Pengetahuan yang paling utama adalah hormat dan takut kepada TUHAN.) Orang bodoh tidak tahu menghargai hikmat dan tidak mahu belajar."},{"number":8,"verse":"Hai anakku, perhatikanlah kata-kata bapa dan ibumu."},{"number":9,"verse":"Ajaran mereka akan menambah budi pekertimu seperti hiasan kepala dan kalung mempercantik rupamu."},{"number":10,"verse":"Anakku, jika kamu digoda oleh orang berdosa, jangan ikut pujukan mereka."},{"number":11,"verse":"Seandainya mereka berkata, “Marilah kita mencari orang dan membunuh mereka. Marilah kita menyerang orang yang tidak bersalah sekadar untuk bersuka-suka!"},{"number":12,"verse":"Sekarang mereka hidup dan sihat, tetapi mereka akan mati apabila kita sudah mengerjakan mereka."},{"number":13,"verse":"Kita akan mendapat dan mengambil segala jenis kekayaan mereka, lalu memenuhi rumah kita dengan barang rampasan!"},{"number":14,"verse":"Marilah ikut kami, kita akan berkongsi hasil curian kita!”"},{"number":15,"verse":"Anakku, jangan ikut orang yang demikian. Jauhkan dirimu daripada mereka."},{"number":16,"verse":"Mereka tidak sabar lagi untuk melakukan kejahatan. Mereka ingin cepat-cepat membunuh orang."},{"number":17,"verse":"Tiada gunanya memasang jerat di depan mata burung yang hendak ditangkap,"},{"number":18,"verse":"tetapi orang jahat seperti itu memasang perangkap bagi diri mereka - perangkap yang akan membinasakan mereka."},{"number":19,"verse":"Orang yang mencari nafkah dengan keganasan akan membayarnya dengan nyawanya sendiri."},{"number":20,"verse":"( Suara Hikmat) Dengarlah! Hikmat sedang berseru di jalan raya dan di pasar,"},{"number":21,"verse":"( ) memanggil orang dengan suara yang lantang di pintu gerbang dan di mana-mana sahaja orang berkumpul:"},{"number":22,"verse":"“Hai orang bodoh! Berapa lama lagi kamu hendak menjadi bodoh? Berapa lama lagi kamu akan mengolok-olokkan pengetahuan? Bilakah kamu mahu belajar?"},{"number":23,"verse":"Dengarlah apabila aku menegur ajar kamu. Aku akan menasihatkan kamu, dan membahagikan pengetahuanku kepada kamu."},{"number":24,"verse":"Aku memanggil dan menjemput kamu datang tetapi kamu tidak mahu mendengar. Kamu tidak mempedulikan aku."},{"number":25,"verse":"Kamu mengabaikan semua nasihatku dan tidak mahu menerima tegur ajarku."},{"number":26,"verse":"Oleh itu, apabila kamu susah kelak, aku akan mentertawakan kamu. Aku akan mengejek kamu apabila kamu ditimpa kengerian."},{"number":27,"verse":"Kengerian itu akan datang seperti angin ribut yang membawa bencana, dan kamu akan kesakitan dan menderita."},{"number":28,"verse":"Pada waktu itu kamu akan memanggil aku, tetapi aku tidak akan menjawab. Kamu akan mencari aku di merata-rata tempat, tetapi tidak akan menjumpai aku."},{"number":29,"verse":"Kamu membenci pengetahuan dan tidak mahu taat kepada TUHAN."},{"number":30,"verse":"Kamu tidak pernah mahu menerima nasihatku atau mempedulikan tegur ajarku."},{"number":31,"verse":"Oleh itu, kamu akan menerima nasib yang setimpal dengan kelakuan kamu, dan kamu akan merasai akibat perbuatan kamu."},{"number":32,"verse":"Orang yang kurang pengalaman, mati kerana menolak hikmat. Orang bodoh binasa kerana mengabaikan hikmat."},{"number":33,"verse":"Tetapi sesiapa yang mendengarkan aku akan selamat. Dia hidup dengan aman dan tidak perlu takut.”"}]}
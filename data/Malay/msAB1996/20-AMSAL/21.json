{"bibleAbbr":"msAB1996","bookName":"AMSAL","bookEnglishName":"Proverbs","chapterNumber":21,"verses":[{"number":1,"verse":"TUHAN menguasai fikiran raja seperti Dia menentukan aliran sungai."},{"number":2,"verse":"Orang menyangka segala perbuatan mereka baik; tetapi ingatlah, TUHAN mengetahui maksud hati manusia."},{"number":3,"verse":"Perbuatan yang baik dan adil lebih menyenangkan hati TUHAN daripada korban yang dipersembahkan."},{"number":4,"verse":"Orang jahat berdosa kerana dikuasai oleh kesombongan dan keangkuhan."},{"number":5,"verse":"Rancangan yang dibuat oleh orang rajin membawa hasil yang berlimpah tetapi tindakan tergesa-gesa mengakibatkan orang kekurangan."},{"number":6,"verse":"Kekayaan yang diperoleh secara tidak jujur, bukan sahaja tidak kekal tetapi pasti akan membawa maut."},{"number":7,"verse":"Orang jahat tidak mahu melakukan perbuatan adil; keganasan mereka akan memusnahkan mereka."},{"number":8,"verse":"Orang yang bersalah menempuh jalan yang berliku-liku; orang yang baik mengikut jalan yang lurus."},{"number":9,"verse":"Tinggal di bumbung rumah lebih baik daripada tinggal di dalam rumah bersama-sama isteri yang suka bertengkar."},{"number":10,"verse":"Orang jahat sentiasa ingin melakukan kejahatan; mereka tidak berbelas kasihan terhadap sesiapa pun."},{"number":11,"verse":"Hukuman bagi orang yang suka mencemuh menjadi pelajaran kepada orang yang bodoh. Orang bijak mendapat pengetahuan apabila diajar."},{"number":12,"verse":"Allah Yang Maha Adil tahu apa yang berlaku di rumah orang jahat dan Dia akan menghukum mereka sehingga binasa."},{"number":13,"verse":"Orang yang tidak mahu mendengarkan keluhan orang miskin, tidak akan diperhatikan apabila dia sendiri minta pertolongan."},{"number":14,"verse":"Pemberian yang diberikan secara diam-diam kepada orang yang marah, akan meredakan kemarahannya."},{"number":15,"verse":"Apabila keadilan dilaksanakan, orang baik bersukacita, tetapi orang jahat ketakutan."},{"number":16,"verse":"Orang yang menyimpang daripada cara hidup yang berbudi akan menemui ajalnya."},{"number":17,"verse":"Orang yang suka berfoya-foya dan menggemari wain serta makanan lazat tidak akan menjadi kaya."},{"number":18,"verse":"Orang jahat akan merasakan penderitaan yang ditimpakan mereka kepada orang baik."},{"number":19,"verse":"Lebih baik tinggal di padang gurun daripada tinggal bersama-sama isteri yang suka bertengkar dan pemarah."},{"number":20,"verse":"Orang bijak tetap kaya dan makmur, tetapi orang bodoh membazirkan harta mereka."},{"number":21,"verse":"Orang yang jujur dan baik hati berusia panjang. Dia akan dihormati dan diperlakukan dengan adil."},{"number":22,"verse":"Seorang bijak dapat merebut kota yang dipertahankan oleh askar-askar perkasa, dan merobohkan tembok kota yang menjadi harapan mereka."},{"number":23,"verse":"Berhati-hatilah ketika bertutur supaya tidak ditimpa kesukaran."},{"number":24,"verse":"Orang yang sombong dan tinggi hati, suka mencela dan kurang ajar."},{"number":25,"verse":"Orang malas tidak mahu bekerja; dia dibunuh oleh keinginannya."},{"number":26,"verse":"Dia hanya memikirkan keinginannya. Sebaliknya, orang yang taat kepada Allah dapat memberi dengan berlimpah-limpah."},{"number":27,"verse":"TUHAN membenci korban yang dipersembahkan orang jahat, lebih-lebih lagi jika korban itu diberikan dengan maksud jahat."},{"number":28,"verse":"Kesaksian pembohong tidak dapat dipercayai, tetapi kesaksian orang yang dapat dipercayai akan diterima."},{"number":29,"verse":"Orang jujur yakin akan diri mereka sendiri, tetapi orang jahat terpaksa berpura-pura."},{"number":30,"verse":"Kepintaran, kecerdasan, dan kebijaksanaan manusia tidak berguna jika TUHAN menentang kita."},{"number":31,"verse":"Orang menyiapkan kuda untuk berperang, tetapi TUHAN yang memberikan kemenangan."}]}
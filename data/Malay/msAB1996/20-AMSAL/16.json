{"bibleAbbr":"msAB1996","bookName":"AMSAL","bookEnglishName":"Proverbs","chapterNumber":16,"verses":[{"number":1,"verse":"Manusia membuat rancangan, tetapi Allah yang memberikan keputusan. ( Allah yang memberikan keputusan; atau Allah yang mengilhami kata-kata manusia.)"},{"number":2,"verse":"Setiap perbuatan orang mungkin baik pada pandangannya sendiri, tetapi TUHAN yang menilai maksud hatinya."},{"number":3,"verse":"Serahkanlah segala usahamu kepada TUHAN, maka rancanganmu akan berjaya."},{"number":4,"verse":"Segala yang dibuat TUHAN ada tujuannya, dan tujuan bagi orang jahat adalah kebinasaan."},{"number":5,"verse":"TUHAN membenci orang sombong; Dia tidak membiarkan mereka terlepas daripada hukuman."},{"number":6,"verse":"Orang yang taat setia kepada Allah akan mendapat pengampunan. Orang yang hormat dan takut kepada TUHAN akan terhindar daripada kejahatan."},{"number":7,"verse":"Apabila kamu menyenangkan hati TUHAN, musuh-musuh dapat kamu jadikan kawan. ( musuh-musuh dapat kamu jadikan kawan; atau musuh-musuhmu dapat dijadikan-Nya kawan.)"},{"number":8,"verse":"Lebih baik berpendapatan kecil asalkan halal, daripada berpendapatan besar tetapi haram."},{"number":9,"verse":"Manusia membuat rancangan, tetapi Allah yang menentukan jalan hidup manusia."},{"number":10,"verse":"Raja bertitah dengan kuasa Allah; keputusan raja sentiasa betul."},{"number":11,"verse":"TUHAN menghendaki timbangan dan ukuran yang tepat; jangan berlaku curang ketika berniaga."},{"number":12,"verse":"Raja tidak boleh membiarkan kejahatan, ( Raja... kejahatan; atau Raja tidak seharusnya melakukan kejahatan.) kerana keadilan mengukuhkan kerajaan."},{"number":13,"verse":"Raja suka mendengar apa yang benar; raja berkenan kepada orang yang bercakap jujur."},{"number":14,"verse":"Jika raja murka, mungkin ada orang yang akan dibunuh; orang yang bijak berusaha untuk meredakan kemurkaan raja."},{"number":15,"verse":"Anugerah raja bagaikan awan yang menurunkan hujan pada musim bunga; anugerahnya memberikan hidup sejahtera."},{"number":16,"verse":"Jauh lebih baik mendapat hikmat dan pengetahuan daripada mendapat emas dan perak."},{"number":17,"verse":"Orang baik menjauhi jalan kejahatan; orang yang menjaga cara hidupnya, melindungi dirinya."},{"number":18,"verse":"Kesombongan mengakibatkan kemusnahan, dan keangkuhan mengakibatkan keruntuhan."},{"number":19,"verse":"Lebih baik rendah hati dan miskin, daripada mengikut orang sombong dan menerima bahagian barang rampasan mereka."},{"number":20,"verse":"Orang yang memperhatikan ajaran akan berjaya; orang yang percaya kepada TUHAN akan berbahagia."},{"number":21,"verse":"Orang yang bijak terpuji kerana pengertiannya. Semakin halus perkataannya, semakin dapat menyakinkan orang."},{"number":22,"verse":"Bagi orang yang bijak, hikmat bagaikan sumber hidup bahagia. Tetapi orang yang bodoh diseksa oleh kebodohannya sendiri."},{"number":23,"verse":"Orang yang bijak berfikir dahulu sebelum bercakap; oleh itu kata-katanya meyakinkan."},{"number":24,"verse":"Kata-kata yang lembut bagaikan madu - manis rasanya serta menyihatkan badan."},{"number":25,"verse":"( ) Jalan yang disangka baik itu akhirnya menuju maut."},{"number":26,"verse":"Keinginan untuk makan mendorong seseorang berusaha lebih giat, kerana dia ingin memuaskan seleranya."},{"number":27,"verse":"Orang jahat sentiasa berusaha untuk mencelakakan orang lain; kata-kata mereka jahat seperti api yang membakar."},{"number":28,"verse":"Orang jahat mengumpat; mereka menimbulkan pertengkaran dan menceraikan sahabat akrab."},{"number":29,"verse":"Orang ganas menipu kawan mereka dan membawa mereka ke dalam bahaya."},{"number":30,"verse":"Berhati-hatilah terhadap mereka yang tersenyum dan mengenyitkan mata kepada kamu; mereka mempunyai niat jahat."},{"number":31,"verse":"Orang yang jujur akan dianugerahkan umur panjang; ubannya bagaikan mahkota yang mulia."},{"number":32,"verse":"Lebih baik orang bersabar daripada berkuasa. Lebih baik orang tahu menahan diri daripada menguasai seluruh kota."},{"number":33,"verse":"Manusia membuang undi untuk mengetahui kehendak Allah, tetapi Allah sendiri yang menentukan jawapannya."}]}
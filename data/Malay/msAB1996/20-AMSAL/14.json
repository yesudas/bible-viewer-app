{"bibleAbbr":"msAB1996","bookName":"AMSAL","bookEnglishName":"Proverbs","chapterNumber":14,"verses":[{"number":1,"verse":"Wanita yang bijak membina rumah tangganya, tetapi wanita yang bodoh meruntuhkan rumah tangganya sendiri."},{"number":2,"verse":"Orang yang jujur akan takut dan hormat kepada TUHAN, tetapi orang yang curang menghina Dia."},{"number":3,"verse":"Orang bodoh yang sombong terhukum oleh kata-kata mereka, tetapi kata-kata orang bijak melindungi mereka."},{"number":4,"verse":"Tanpa lembu untuk membajak tanah, gudang menjadi kosong; tetapi dengan kekuatan lembu, gudang menjadi penuh. ( gudang menjadi kosong... penuh; atau sedikit gandum dapat ditanam, tetapi dengan lembu banyak lagi gandum dapat ditanam.)"},{"number":5,"verse":"Saksi yang jujur sentiasa mengatakan yang benar, tetapi saksi yang tidak jujur selalu berdusta."},{"number":6,"verse":"Orang sombong tidak akan menjadi bijak, tetapi orang cerdas belajar dengan mudah."},{"number":7,"verse":"Jauhkanlah diri daripada orang bodoh; mereka tidak dapat mengajarkan apa-apa."},{"number":8,"verse":"Orang yang bijak tahu apa yang harus dilakukannya; orang yang bodoh tertipu oleh kebodohannya sendiri."},{"number":9,"verse":"Orang bodoh tidak peduli sama ada dosa mereka diampunkan atau tidak, tetapi orang baik mahu dosa mereka diampunkan."},{"number":10,"verse":"Suka duka seseorang dirasakannya sendiri; tiada sesiapa dapat ikut merasakannya."},{"number":11,"verse":"Rumah orang baik tetap kukuh, tetapi rumah orang jahat akan roboh."},{"number":12,"verse":"( ) Jalan yang disangka baik itu akhirnya menuju maut."},{"number":13,"verse":"Ketawa mungkin dapat menyembunyikan kesedihan, tetapi apabila kegembiraan berakhir, kesedihan tetap ada."},{"number":14,"verse":"Orang jahat akan menerima akibat kejahatan mereka, tetapi orang baik akan menerima ganjaran untuk kebaikan mereka."},{"number":15,"verse":"Orang bodoh percaya kepada apa-apa sahaja, tetapi orang bijak melangkah dengan hati-hati."},{"number":16,"verse":"Orang bijak berhati-hati dan menjauhi kejahatan, tetapi orang bodoh tidak berhati-hati dan bertindak tanpa berfikir dahulu."},{"number":17,"verse":"Orang yang lekas marah bertindak dengan bodoh; orang bijak sentiasa bersikap tenang. ( Menurut sebuah terjemahan kuno: tenang; Naskhah Ibrani: dibenci.)"},{"number":18,"verse":"Orang yang tidak berpengetahuan mengalami akibat kebodohan, tetapi orang yang pandai akan bertambah pengetahuan."},{"number":19,"verse":"Orang jahat akan tunduk kepada orang yang lurus hati untuk memohon belas kasihan."},{"number":20,"verse":"Orang miskin tidak disukai bahkan oleh jiran mereka sendiri, tetapi orang kaya mempunyai banyak kawan."},{"number":21,"verse":"Orang yang mengasihani orang miskin akan berbahagia; orang yang menghina orang lain berbuat dosa."},{"number":22,"verse":"Orang yang berbuat baik akan dipercayai dan dihormati, tetapi orang yang berbuat jahat melakukan kesalahan."},{"number":23,"verse":"Setiap usaha menghasilkan keuntungan; bercakap kosong membuat orang jatuh miskin."},{"number":24,"verse":"Orang bijak dipuji kerana kebijaksanaan mereka, tetapi orang bodoh terkenal kerana kebodohan mereka."},{"number":25,"verse":"Saksi yang jujur menyelamatkan orang, tetapi saksi yang berdusta mengkhianati orang."},{"number":26,"verse":"Hormat dan takut kepada TUHAN memberi seseorang serta keluarganya keyakinan dan keselamatan."},{"number":27,"verse":"Jika hendak menjauhkan diri daripada maut, hormatlah dan takutlah kepada TUHAN kerana Dia sumber kehidupan."},{"number":28,"verse":"Kebesaran raja bergantung kepada bilangan rakyatnya; tanpa rakyat, raja bukan apa-apa."},{"number":29,"verse":"Orang yang bertenang itu bijak, tetapi orang yang cepat marah itu bodoh."},{"number":30,"verse":"Hati yang tenang menyihatkan badan, tetapi iri hati bagaikan penyakit barah yang menjadikan tulang reput."},{"number":31,"verse":"Sesiapa yang menindas orang miskin, menghina Pencipta mereka; sesiapa yang baik terhadap orang miskin, menghormati Allah."},{"number":32,"verse":"Orang jahat binasa kerana kejahatan mereka sendiri; orang baik terlindung kerana ketulusan mereka."},{"number":33,"verse":"Hikmat terdapat pada fikiran orang bijak; orang bodoh sama sekali tidak mengenal hikmat."},{"number":34,"verse":"Keadilan meninggikan martabat bangsa, tetapi dosa mendatangkan hinaan kepada bangsa."},{"number":35,"verse":"Raja berkenan kepada pegawai yang cekap tetapi menghukum orang yang gagal menjalankan tugas."}]}
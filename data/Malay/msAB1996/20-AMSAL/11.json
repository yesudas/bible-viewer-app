{"bibleAbbr":"msAB1996","bookName":"AMSAL","bookEnglishName":"Proverbs","chapterNumber":11,"verses":[{"number":1,"verse":"TUHAN membenci orang yang menipu dengan timbangan. Dia berkenan kepada orang yang menggunakan timbangan yang tepat."},{"number":2,"verse":"Orang yang sombong akan dipermalukan. Bersikap rendah hati adalah lebih bijaksana."},{"number":3,"verse":"Orang baik dipimpin oleh kejujuran. Orang yang tidak dapat dipercayai dibinasakan oleh kecurangan."},{"number":4,"verse":"Kekayaan tidak bererti apabila orang menghadapi maut, tetapi kejujuran dapat menyelamatkan orang."},{"number":5,"verse":"Hidup orang jujur senang kerana kejujuran mereka, tetapi orang jahat jatuh kerana kejahatan mereka."},{"number":6,"verse":"Orang jujur selamat kerana ketulusan hati mereka; orang yang tidak dapat dipercayai, diperangkap oleh ketamakan mereka."},{"number":7,"verse":"Apabila orang jahat meninggal, harapan mereka pun lenyap; berharap kepada kekayaan sia-sia sahaja."},{"number":8,"verse":"Orang salih terpelihara daripada kesusahan, tetapi orang jahat ditimpa kesusahan."},{"number":9,"verse":"Percakapan orang jahat membinasakan orang; hikmat menyelamatkan orang baik."},{"number":10,"verse":"Seluruh kota bersukacita apabila orang jujur mendapat rezeki; rakyat bersorak-sorai apabila orang jahat mati."},{"number":11,"verse":"Restu orang jujur memakmurkan kota; perkataan orang jahat memusnahkan kota."},{"number":12,"verse":"Menghina orang lain adalah perbuatan bodoh. Orang yang bijak lebih suka berdiam diri."},{"number":13,"verse":"Orang yang mengumpat tidak dapat menyimpan rahsia, tetapi orang yang dapat dipercayai boleh merahsiakan perkara."},{"number":14,"verse":"Bangsa akan jatuh jika tidak ada pemimpin yang bijak, tetapi selamat jika mendapat banyak penasihat."},{"number":15,"verse":"Berjanji membayar hutang orang lain bererti mendatangkan celaka; lebih baik tidak terlibat dalam hal itu."},{"number":16,"verse":"Wanita yang baik budi dihormati orang, tetapi wanita yang tidak berbudi dipermalukan. Orang malas tidak akan mendapat wang; ( Menurut sebuah terjemahan kuno: tetapi wanita yang tidak... wang; Naskhah Ibrani tidak mempunyai kata-kata ini.) tetapi orang yang bekerja keras akan menjadi kaya."},{"number":17,"verse":"Orang yang baik hati menguntungkan diri; orang yang kejam merugikan diri."},{"number":18,"verse":"Orang jahat tidak mendapat keuntungan yang sebenar, tetapi orang yang berbuat baik mendapat keuntungan sejati."},{"number":19,"verse":"Sesiapa yang bertekad melakukan kebaikan akan hidup bahagia, tetapi sesiapa yang berkeras melakukan kejahatan menuju maut."},{"number":20,"verse":"TUHAN membenci orang yang berhati jahat, tetapi Dia mengasihi orang yang hidup tanpa cela."},{"number":21,"verse":"Orang jahat pasti akan dihukum, tetapi orang baik akan selamat."},{"number":22,"verse":"Kecantikan pada wanita yang tidak berbudi bagaikan cincin emas pada jongor babi."},{"number":23,"verse":"Keinginan orang baik selalu menghasilkan yang baik, tetapi apabila orang jahat mendapat keinginan mereka, semua orang menjadi marah. ( semua orang menjadi marah; atau Allah menghukum mereka.)"},{"number":24,"verse":"Ada orang yang suka memberi tetapi masih bertambah kaya. Ada orang yang kedekut, tetapi bertambah miskin pula."},{"number":25,"verse":"Orang yang murah hati akan menjadi makmur. Orang yang suka menolong akan ditolong juga."},{"number":26,"verse":"Orang yang menyorok gandum akan dikutuk, tetapi orang yang menjual gandum akan dipuji."},{"number":27,"verse":"Orang yang bermaksud baik akan dihormati; orang yang mencari kejahatan akan mendapat kejahatan."},{"number":28,"verse":"Orang yang bergantung kepada kekayaan akan jatuh seperti daun kering, tetapi orang salih akan menjadi makmur seperti tanaman subur."},{"number":29,"verse":"Orang yang mendatangkan kesusahan kepada keluarganya, tidak akan memiliki apa-apa. Orang bodoh akan menjadi hamba orang bijak selama-lamanya."},{"number":30,"verse":"Kesalihan ( Sebuah terjemahan kuno: Kesalihan; Naskhah Ibrani: Orang salih.) memberikan hidup, tetapi keganasan ( Dapat bermakna: keganasan; Naskhah Ibrani: orang bijaksana.) mencabut hidup itu."},{"number":31,"verse":"( ) Jika orang baik menerima balasan di dunia, pastilah orang jahat dan berdosa mendapat hukuman."}]}
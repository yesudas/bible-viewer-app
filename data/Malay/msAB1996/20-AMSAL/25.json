{"bibleAbbr":"msAB1996","bookName":"AMSAL","bookEnglishName":"Proverbs","chapterNumber":25,"verses":[{"number":1,"verse":"( Beberapa Kata Hikmat Lain daripada Raja Salomo) Inilah beberapa kata hikmat lain daripada Raja Salomo yang disalin oleh pegawai-pegawai di istana Raja Hizkia, raja Yehuda."},{"number":2,"verse":"Kita memuliakan Allah kerana apa yang dirahsiakan-Nya. Kita menghormati raja kerana apa yang diterangkan baginda."},{"number":3,"verse":"Kamu tidak dapat menyelami fikiran raja. Fikiran raja lebih tinggi daripada fikiran kita, setinggi langit dan sedalam laut."},{"number":4,"verse":"Bersihkanlah perak daripada sanganya, barulah yang indah dapat dibentuk oleh tukang perak."},{"number":5,"verse":"Jauhkanlah penasihat yang jahat daripada raja, lalu raja akan memerintah dengan adil."},{"number":6,"verse":"Apabila menghadap raja, jangan cuba berlagak seperti orang besar dan berpura-pura pandai."},{"number":7,"verse":"( ) Lebih baik dipersilakan ke tempat yang lebih terhormat daripada disuruh memberikan tempat kamu kepada orang yang lebih berpangkat."},{"number":8,"verse":"Jangan tergesa-gesa membawa perkara ke mahkamah, kerana jika kemudian kamu terbukti salah, apa lagi yang dapat kamu buat?"},{"number":9,"verse":"Jika kamu berselisih faham dengan jiran kamu, selesaikanlah perkara itu antara kamu sendiri, dan jangan buka rahsia orang lain."},{"number":10,"verse":"Jika kamu membuka rahsia orang lain, kamu akan dicap sebagai orang yang bocor mulut, dan nama kamu tercemar seumur hidup."},{"number":11,"verse":"Kata-kata yang diucapkan tepat pada waktunya bagaikan buah emas di dalam pinggan perak."},{"number":12,"verse":"Amaran yang diberikan oleh orang bijak kepada orang yang suka menerimanya adalah lebih berharga daripada cincin emas atau barang kemas."},{"number":13,"verse":"Utusan yang boleh dipercayai, menyegarkan hati orang yang mengutusnya, seperti air minum yang sejuk pada musim panas."},{"number":14,"verse":"Orang yang tidak menepati janjinya bagaikan awan dan angin yang tidak membawa hujan."},{"number":15,"verse":"Kesabaran yang disertai kata-kata lembut dapat meyakinkan para penguasa dan menghancurkan segala tentangan."},{"number":16,"verse":"Jangan makan madu banyak-banyak, nanti kamu muntah pula."},{"number":17,"verse":"Jangan lawat jiran kamu terlalu sering, nanti dia bosan lalu membenci kamu."},{"number":18,"verse":"Membuat tuduhan palsu bagaikan menyerang dengan pedang, belantan, atau anak panah yang tajam."},{"number":19,"verse":"Mengharapkan seorang yang tidak dapat dipercayai pada masa kesusahan bagaikan menggigit dengan gigi yang goyah atau berjalan dengan kaki yang tempang."},{"number":20,"verse":"Menyanyikan lagu bagi orang yang sedih bagaikan menanggalkan pakaiannya pada hari yang sejuk, atau membubuhkan cuka pada luka."},{"number":21,"verse":"Jika musuh kamu lapar, berilah mereka makan; jika mereka dahaga, berilah mereka minum."},{"number":22,"verse":"( ) Perbuatan kamu akan memalukan mereka, dan TUHAN akan membalas kebaikan kamu."},{"number":23,"verse":"Umpatan pasti mendatangkan kemarahan seperti angin utara pasti membawa hujan."},{"number":24,"verse":"Tinggal di bumbung rumah lebih baik daripada tinggal di dalam rumah bersama-sama isteri yang suka bertengkar."},{"number":25,"verse":"Menerima berita baik dari tempat yang jauh bagaikan minum air sejuk ketika haus."},{"number":26,"verse":"Orang baik yang mengalah kepada orang jahat bagaikan mata air yang dikeruhkan atau perigi yang dicemarkan."},{"number":27,"verse":"Makan madu berlebih-lebih tidak baik; mengharapkan pujian yang berlebih-lebih pun tidak baik."},{"number":28,"verse":"Seorang yang tidak dapat mengawal diri bagaikan kota yang tidak berkubu dan mudah diserang musuh."}]}
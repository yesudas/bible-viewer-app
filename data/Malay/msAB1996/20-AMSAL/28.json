{"bibleAbbr":"msAB1996","bookName":"AMSAL","bookEnglishName":"Proverbs","chapterNumber":28,"verses":[{"number":1,"verse":"Orang jahat lari walaupun tiada sesiapa yang mengejar mereka, tetapi orang jujur berani seperti singa."},{"number":2,"verse":"Apabila bangsa memberontak, pemerintahnya bertukar-tukar; apabila pemimpin pandai dan bijak, pemerintahannya kuat dan kukuh."},{"number":3,"verse":"Penguasa yang menindas orang miskin bagaikan hujan lebat yang memusnahkan tuaian."},{"number":4,"verse":"Sesiapa yang mengabaikan hukum, memihak orang jahat; sesiapa yang mentaati hukum, memusuhi orang jahat."},{"number":5,"verse":"Orang jahat tidak memahami keadilan; orang yang menyembah TUHAN, sungguh-sungguh memahaminya."},{"number":6,"verse":"Lebih baik miskin dan jujur daripada kaya dan curang."},{"number":7,"verse":"Orang muda yang mentaati hukum adalah bijak. Orang yang bersahabat dengan pemboros memalukan bapanya."},{"number":8,"verse":"Sesiapa yang menjadi kaya dengan mengenakan kadar bunga wang yang tinggi serta memperdaya orang lain, hartanya akan menjadi milik orang yang berbelas kasihan kepada orang miskin."},{"number":9,"verse":"Jika kamu tidak mentaati hukum, doa kamu pun akan menjijikkan."},{"number":10,"verse":"Sesiapa yang menyesatkan orang jujur, akan dijerat oleh perbuatan jahatnya sendiri. Orang yang tidak bersalah akan diberkati sehingga bahagia."},{"number":11,"verse":"Orang kaya sentiasa menganggap diri mereka bijak, tetapi orang miskin yang bijak tahu sifat sebenar orang kaya itu."},{"number":12,"verse":"Apabila orang baik menjadi penguasa, semua orang bersukacita, tetapi jika orang jahat memerintah, semua orang bersembunyi."},{"number":13,"verse":"Sesiapa menyembunyikan dosanya tidak akan berjaya dalam hidupnya. Sesiapa mengakui dan meninggalkan dosanya, akan dikasihani Allah."},{"number":14,"verse":"Berbahagialah orang yang mentaati TUHAN, tetapi orang yang keras kepala akan dimusnahkan."},{"number":15,"verse":"Penguasa jahat yang menindas orang miskin bagaikan singa yang mengaum atau beruang yang menyerang."},{"number":16,"verse":"Penguasa yang bodoh itu kejam, tetapi penguasa yang membenci kecurangan akan memerintah lama."},{"number":17,"verse":"Seorang pembunuh akan merasa dikejar-kejar sampai ke ajalnya. Jangan cuba menolong dia."},{"number":18,"verse":"Orang yang jujur akan selamat, tetapi orang yang menipu akan binasa dengan tiba-tiba."},{"number":19,"verse":"Petani yang bekerja keras akan mendapat banyak makanan, tetapi orang yang membuang masa akan sentiasa miskin."},{"number":20,"verse":"Orang jujur akan hidup bahagia, tetapi orang yang hendak cepat kaya, tidak akan terlepas daripada hukuman."},{"number":21,"verse":"Bersikap berat sebelah adalah perbuatan yang salah, tetapi ada hakim berbuat demikian untuk menerima rasuah walaupun sedikit."},{"number":22,"verse":"Orang yang kikir ingin cepat kaya. Dia tidak sedar bahawa kemiskinan segera menimpa dia."},{"number":23,"verse":"Orang yang memberikan tegur ajar akhirnya lebih dihargai daripada orang yang memberikan pujian."},{"number":24,"verse":"Sesiapa yang mencuri daripada ibu bapanya dan menyangka perbuatan itu bukan dosa sama juga dengan pencuri."},{"number":25,"verse":"Sifat tamak mendatangkan kesusahan. Sesiapa yang bergantung kepada TUHAN akan berbahagia."},{"number":26,"verse":"Orang yang mengikut pendapat sendiri adalah bodoh. Orang yang mengikut ajaran orang yang bijak akan selamat."},{"number":27,"verse":"Sesiapa yang memberi kepada orang miskin tidak akan kekurangan. Sesiapa yang menutup mata terhadap orang miskin akan kena kutuk."},{"number":28,"verse":"Apabila orang jahat menjadi penguasa, rakyat bersembunyi; tetapi apabila orang jahat binasa, orang adil akan memerintah lagi di merata tempat."}]}
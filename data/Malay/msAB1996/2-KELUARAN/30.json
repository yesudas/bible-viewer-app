{"bibleAbbr":"msAB1996","bookName":"KELUARAN","bookEnglishName":"Exodus","chapterNumber":30,"verses":[{"number":1,"verse":"( Mazbah Tempat Membakar Kemenyan) ( ( 20 37:25-28 )) “Buatlah sebuah mazbah daripada kayu akasia, sebagai tempat membakar kemenyan."},{"number":2,"verse":"Mazbah itu harus berbentuk empat persegi, 45 sentimeter panjang dan 45 sentimeter lebar, dan 90 sentimeter tinggi. Unjuran di keempat-empat sudutnya mesti seiras dengan mazbah itu."},{"number":3,"verse":"Salutilah bahagian atasnya, keempat-empat sisinya serta unjuran-unjurannya dengan emas tulen, dan buatlah bingkai emas di sekelilingnya."},{"number":4,"verse":"Buatlah dua gelang daripada emas, dan pasanglah gelang itu di bawah bingkai pada kedua-dua sisinya, untuk menyangga kayu pengusung mazbah."},{"number":5,"verse":"Kayu-kayu pengusung itu harus dibuat daripada kayu akasia dan disaluti emas."},{"number":6,"verse":"Letakkan mazbah ini di luar tirai yang tergantung di hadapan Tabut Perjanjian, di tempat Aku akan bertemu dengan engkau."},{"number":7,"verse":"Setiap pagi, apabila Harun menyiapkan pelita, dia mesti membakar kemenyan yang berbau harum di atas mazbah itu."},{"number":8,"verse":"Dia mesti melakukan hal yang sama apabila dia memasang pelita itu pada waktu petang. Persembahan kemenyan ini mesti dilakukan terus-menerus sepanjang masa."},{"number":9,"verse":"Di atas mazbah ini, jangan persembahkan sebarang kemenyan yang dilarang, atau korban berupa binatang, atau korban berupa bijirin; jangan curahkan sebarang korban berupa wain di atasnya."},{"number":10,"verse":"Setahun sekali Harun mesti melakukan upacara penyucian mazbah dengan menyapukan darah binatang yang dipersembahkan sebagai korban untuk mengampunkan dosa, pada keempat-empat unjuran mazbah itu. Hal ini mesti dilakukan tiap-tiap tahun selama-lamanya. Mazbah ini mesti suci seluruhnya dan ditahbiskan kepada-Ku, TUHAN.”"},{"number":11,"verse":"( Cukai untuk Khemah TUHAN) TUHAN berfirman kepada Musa,"},{"number":12,"verse":"“Apabila engkau membanci umat Israel, setiap orang lelaki mesti membayar wang tebusan untuk dirinya kepada-Ku, supaya dia tidak ditimpa bencana ketika pembancian itu dijalankan."},{"number":13,"verse":"( ; ) Setiap orang yang dihitung dalam pembancian itu mesti membayar jumlah wang yang ditentukan, menurut harga yang ditetapkan di Khemah-Ku. Setiap orang mesti membayar jumlah itu sebagai persembahan kepada-Ku."},{"number":14,"verse":"Setiap orang yang dihitung dalam pembancian itu, iaitu setiap orang lelaki yang berumur dua puluh tahun ke atas mesti membayar jumlah itu."},{"number":15,"verse":"Orang kaya tidak boleh membayar lebih dan orang miskin tidak boleh membayar kurang, apabila mereka membayar wang tebusan untuk diri mereka."},{"number":16,"verse":"Kumpulkan wang itu daripada umat Israel dan gunakannya untuk kepentingan ibadat di dalam Khemah-Ku. Semua itu adalah wang tebusan bagi diri mereka, dan Aku akan sentiasa ingat untuk melindungi mereka.”"},{"number":17,"verse":"( Besen Gangsa) TUHAN berfirman kepada Musa,"},{"number":18,"verse":"( ) “Buatlah sebuah besen daripada gangsa dengan alasnya daripada gangsa juga. Letakkan besen itu di antara Khemah dan mazbah, dan isilah besen itu dengan air."},{"number":19,"verse":"Harun dan anak-anaknya mesti menggunakan air itu untuk membasuh tangan dan kaki,"},{"number":20,"verse":"sebelum masuk ke dalam Khemah atau mendekati mazbah untuk mempersembahkan persembahan makanan. Dengan demikian mereka tidak akan dibunuh."},{"number":21,"verse":"Mereka mesti membasuh tangan dan kaki supaya mereka tidak mati. Peraturan ini mesti ditaati mereka dan keturunan mereka selama-lamanya.”"},{"number":22,"verse":"( Minyak Upacara) TUHAN berfirman kepada Musa,"},{"number":23,"verse":"“Ambillah rempah-rempah yang terbaik: enam kilogram mur cecair, tiga kilogram kulit kayu manis yang harum, tiga kilogram tebu yang harum,"},{"number":24,"verse":"enam kilogram kayu teja (semuanya ditimbang mengikut timbangan yang digunakan di dalam Khemah-Ku), dan empat liter minyak zaitun,"},{"number":25,"verse":"lalu buatlah minyak upacara yang dicampur seperti minyak wangi."},{"number":26,"verse":"Gunakanlah minyak upacara itu untuk melumuri Khemah-Ku, Tabut Perjanjian,"},{"number":27,"verse":"meja dan segala peralatannya, kaki pelita dan peralatannya, mazbah tempat membakar kemenyan,"},{"number":28,"verse":"( ) mazbah tempat membakar korban serta segala peralatannya, dan besen serta alasnya."},{"number":29,"verse":"Engkau harus mentahbiskan segala barang itu dengan cara demikian, maka semuanya akan menjadi benar-benar suci. Apa sahaja yang kena alat-alat itu harus diserahkan kepada TUHAN, dan siapa sahaja yang menyentuh semua itu akan mendapat celaka kerana kekuatan kesuciannya. ( Mendapat celaka kerana kekuatan kesuciannya; Lihat 29.37.)"},{"number":30,"verse":"Tuanglah minyak upacara pada Harun dan anak-anaknya supaya mereka ditahbiskan menjadi imam untuk mengabdikan diri kepada-Ku."},{"number":31,"verse":"Beritahulah umat Israel bahawa minyak upacara yang suci itu khas untuk Aku selama-lamanya."},{"number":32,"verse":"Minyak upacara itu tidak boleh dituang pada orang biasa, dan campuran yang sama tidak boleh digunakan untuk membuat minyak lain. Minyak upacara itu suci dan mesti dianggap suci."},{"number":33,"verse":"Sesiapa yang membuat minyak seperti minyak upacara, atau yang menggunakan minyak itu bagi orang yang bukan imam, tidak lagi dianggap anggota umat-Ku.”"},{"number":34,"verse":"( Kemenyan) TUHAN berfirman kepada Musa, “Ambillah beberapa jenis rempah harum yang sama banyaknya: getah damar, kulit lokan, getah raksamala, dan juga kemenyan tulen."},{"number":35,"verse":"Dengan bahan-bahan itu buatlah kemenyan seperti membuat minyak wangi. Tambahlah garam untuk menjadikannya tulen dan suci."},{"number":36,"verse":"Tumbukkan sebahagian daripada bahan-bahan itu menjadi serbuk. Bawalah serbuk itu ke dalam Khemah-Ku, lalu hamburkan serbuk itu di hadapan Tabut Perjanjian. Kemenyan itu harus dianggap sebagai benda yang sangat suci."},{"number":37,"verse":"Jangan gunakan campuran itu untuk membuat sebarang kemenyan bagi dirimu sendiri. Kemenyan itu harus dianggap suci dan dikhaskan untuk Aku."},{"number":38,"verse":"Sesiapa yang menggunakan campuran itu untuk membuat minyak wangi, tidak lagi dianggap anggota umat-Ku.”"}]}
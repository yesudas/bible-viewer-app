{"bibleAbbr":"msAB1996","bookName":"1 YOHANES","bookEnglishName":"1 John","chapterNumber":3,"verses":[{"number":1,"verse":"( Anak-Anak Allah) ( ) Ketahuilah bahawa Allah Bapa sangat mengasihi kita! Dia amat mengasihi kita, sehingga kita diakui sebagai anak-anak Allah dan memang kita anak-anak Allah. Itulah sebabnya dunia ini tidak mengenal kita, kerana dunia ini tidak mengenal Allah."},{"number":2,"verse":"Sahabat-sahabat yang aku kasihi! Kita sekarang anak-anak Allah, tetapi keadaan kita kelak belum jelas. Tetapi kita tahu bahawa apabila Kristus datang, kita akan menjadi seperti Dia, kerana kita akan melihat Dia dalam keadaan-Nya yang sebenarnya."},{"number":3,"verse":"Setiap orang yang mempunyai harapan ini kepada Kristus, menjaga dirinya supaya suci, sebagaimana Kristus pun suci."},{"number":4,"verse":"Sesiapa yang berbuat dosa, melanggar hukum Allah, kerana dosa itu pelanggaran terhadap hukum Allah."},{"number":5,"verse":"( ) Kamu tahu bahawa Kristus datang untuk menghapuskan dosa manusia, ( dosa manusia; Beberapa buah naskhah kuno: dosa kita.) dan bahawa pada diri-Nya tidak ada dosa."},{"number":6,"verse":"Oleh itu, setiap orang yang hidup bersatu dengan Kristus, tidak terus-menerus berbuat dosa. Sesiapa yang terus-menerus berbuat dosa, tidak pernah melihat Kristus ataupun mengenal Dia."},{"number":7,"verse":"Anak-anakku, janganlah biarkan sesiapa pun menipu kamu. Sesiapa melakukan kehendak Allah, ( melakukan kehendak Allah; Harfiah: berbuat kebenaran.) dia anak Allah, seperti Kristus."},{"number":8,"verse":"Sesiapa terus-menerus berbuat dosa, dia anak Iblis, kerana Iblis berdosa sejak permulaan. Justeru untuk hal inilah Anak Allah datang bagi memusnahkan pekerjaan Iblis."},{"number":9,"verse":"Sesiapa yang menjadi anak Allah, tidak terus-menerus berbuat dosa kerana sifat Allah sendiri ada padanya. Kerana Allah itu Bapanya, dia tidak dapat terus-menerus berbuat dosa."},{"number":10,"verse":"Inilah perbezaan antara anak Allah dengan anak Iblis: Sesiapa tidak melakukan kehendak Allah, ( tidak melakukan kehendak Allah; Harfiah: tidak berbuat kebenaran.) atau tidak mengasihi saudaranya, dia bukanlah anak Allah."},{"number":11,"verse":"( Saling Mengasihi) ( ) Inilah perkhabaran yang kamu dengar sejak permulaan: Kita harus saling mengasihi."},{"number":12,"verse":"( ) Janganlah kita seperti Kain. Dia menjadi anak Iblis dan membunuh adiknya sendiri. Mengapakah Kain membunuh adiknya? Kerana perbuatan yang dilakukannya salah, tetapi perbuatan yang dilakukan adiknya benar."},{"number":13,"verse":"Oleh itu, saudara-saudaraku, janganlah hairan jika orang di dunia ini membenci kamu."},{"number":14,"verse":"( ) Kita tahu bahawa kita hidup dan sudah meninggalkan kematian, kerana kita mengasihi saudara-saudara kita. Sesiapa yang tidak mengasihi saudaranya, masih dikuasai kematian."},{"number":15,"verse":"Sesiapa membenci saudaranya, dia pembunuh. Kamu tahu bahawa seorang pembunuh tidak mempunyai hidup sejati dan kekal."},{"number":16,"verse":"Dengan jalan ini kita mengetahui cara mengasihi orang lain: Kristus sudah menyerahkan hidup-Nya untuk kita. Oleh itu kita harus menyerahkan hidup kita untuk saudara-saudara kita!"},{"number":17,"verse":"Jika seorang kaya melihat saudaranya yang miskin memerlukan pertolongan, tetapi tidak mahu menolong saudaranya itu, bagaimanakah dia dapat berkata bahawa dia mengasihi Allah?"},{"number":18,"verse":"Anak-anakku! Janganlah kita mengasihi hanya dengan kata-kata belaka. Kita harus saling mengasihi dengan kasih yang sejati, ( kasih yang sejati; Harfiah: kebenaran.) yang dibuktikan dengan perbuatan."},{"number":19,"verse":"( Keberanian di Hadapan Allah) Demikianlah caranya kita tahu bahawa kita tergolong sebagai anak-anak Allah yang benar, ( Allah yang benar; Harfiah: kebenaran.) dan hati kita tenang di hadapan Allah."},{"number":20,"verse":"Jika hati nurani kita menyalahkan kita, maka kita tahu bahawa Allah lebih besar daripada hati nurani kita, dan bahawa Dia mengetahui semuanya."},{"number":21,"verse":"Oleh itu, sahabat-sahabat yang aku kasihi, jika hati nurani kita tidak menyalahkan kita, kita dapat menghadap Allah dengan penuh keberanian."},{"number":22,"verse":"Kita menerima apa yang kita minta daripada-Nya, kerana kita taat kepada perintah-Nya dan kita melakukan apa yang menyenangkan hati-Nya."},{"number":23,"verse":"( , , ) Inilah perintah-Nya: Kita harus percaya kepada Anak-Nya, Yesus Kristus, dan kita harus saling mengasihi, seperti yang diperintahkan Kristus kepada kita."},{"number":24,"verse":"Sesiapa yang taat kepada perintah Allah, hidup bersatu dengan Allah, dan Allah hidup bersatu dengan dia. Kita tahu bahawa Allah hidup bersatu dengan kita, kerana Dia telah mengurniai kita Roh-Nya."}]}
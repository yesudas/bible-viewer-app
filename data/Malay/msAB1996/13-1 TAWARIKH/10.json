{"bibleAbbr":"msAB1996","bookName":"1 TAWARIKH","bookEnglishName":"1 Chronicles","chapterNumber":10,"verses":[{"number":1,"verse":"( Kemangkatan Raja Saul) ( ( 90 31:1-13 )) Orang Filistin berperang melawan orang Israel di Gunung Gilboa. Banyak orang Israel terbunuh di situ, dan yang lain, termasuk Raja Saul dan putera-puteranya, melarikan diri."},{"number":2,"verse":"Tetapi orang Filistin mengejar mereka lalu membunuh tiga orang putera Raja Saul, iaitu Yonatan, Abinadab, dan Malkisua."},{"number":3,"verse":"Pertempuran sangat sengit di sekitar Raja Saul, dan baginda cedera kerana kena anak panah musuh."},{"number":4,"verse":"Kemudian Raja Saul bertitah kepada pemuda yang membawa senjata baginda, â€œHunuslah pedangmu dan tikamlah beta, supaya beta tidak dipermainkan oleh orang Filistin yang tidak mengenal Allah.â€ Tetapi pemuda itu terlalu takut untuk melakukannya. Oleh itu Raja Saul mengambil pedangnya sendiri lalu merebahkan diri ke atas pedang itu."},{"number":5,"verse":"Apabila pemuda itu nampak bahawa Raja Saul telah mangkat, dia juga merebahkan diri ke atas pedangnya lalu meninggal."},{"number":6,"verse":"Oleh itu, Raja Saul dan tiga orang puteranya mangkat, maka berakhirlah pemerintahan baginda; tiada seorang pun daripada keturunannya menjadi raja selepas itu."},{"number":7,"verse":"Apabila semua orang Israel yang tinggal di Lembah Yizreel mendengar bahawa tentera mereka telah melarikan diri, dan bahawa Raja Saul serta tiga orang puteranya telah mangkat, mereka meninggalkan kota-kota mereka lalu melarikan diri. Kemudian orang Filistin datang dan menduduki kota-kota itu."},{"number":8,"verse":"Sehari selepas pertempuran itu, orang Filistin merompak mayat-mayat tentera Israel. Mereka menjumpai jenazah Raja Saul dan tiga orang puteranya di Gunung Gilboa."},{"number":9,"verse":"Mereka menanggalkan baju zirah Raja Saul, dan memenggal kepalanya, lalu membawanya pergi. Kemudian mereka mengirim utusan ke seluruh negeri Filistin untuk menyampaikan khabar baik itu kepada bangsa dan dewa-dewa mereka."},{"number":10,"verse":"Mereka menyimpan baju zirah Raja Saul di dalam salah sebuah kuil mereka, dan menggantungkan kepala Raja Saul di dalam kuil Dagon, dewa mereka."},{"number":11,"verse":"Apabila penduduk Yabes di Gilead mendengar apa yang telah dilakukan orang Filistin terhadap Raja Saul,"},{"number":12,"verse":"beberapa orang antara mereka yang paling berani pergi mengambil jenazah Raja Saul dan putera-puteranya. Mereka membawa jenazah-jenazah itu ke Yabes, dan mengebumikan jenazah-jenazah itu di bawah pokok besar. Kemudian mereka berpuasa selama tujuh hari."},{"number":13,"verse":"( , ; , , ) Raja Saul mangkat kerana baginda tidak setia kepada TUHAN, dan tidak mentaati perintah TUHAN. Raja Saul minta petunjuk daripada roh-roh orang mati,"},{"number":14,"verse":"dan tidak minta petunjuk daripada TUHAN. Oleh itu TUHAN menghukum mati Raja Saul dan menyerahkan kerajaan baginda kepada Daud anak Isai."}]}
{"bibleAbbr":"msAB1996","bookName":"1 TAWARIKH","bookEnglishName":"1 Chronicles","chapterNumber":14,"verses":[{"number":1,"verse":"( Hal-Hal yang Dilakukan Raja Daud di Yerusalem) ( ( 100 5:11-16 )) Raja Hiram dari Tirus mengutus duta-dutanya kepada Raja Daud, dan mengirim juga kayu sedar, tukang kayu, serta tukang batu untuk membina istana."},{"number":2,"verse":"Oleh itu Raja Daud sedar bahawa TUHAN telah mengukuhkan kedudukan baginda sebagai raja Israel dan menguatkan kerajaan baginda untuk kepentingan umat TUHAN."},{"number":3,"verse":"Di Yerusalem, Raja Daud mengambil beberapa orang isteri lagi, lalu mendapat lebih banyak putera dan puteri."},{"number":4,"verse":"Inilah putera-puteranya yang dilahirkan di Yerusalem: Syamua, Sobab, Natan, Salomo,"},{"number":5,"verse":"Yibhar, Elisua, Elpelet,"},{"number":6,"verse":"Nogah, Nefeg, Yafia,"},{"number":7,"verse":"Elisama, Beelyada, ( Beelyada: Dalam 3.8, dia disebut Elyada.) dan Elifelet."},{"number":8,"verse":"( Kemenangan atas Orang Filistin) ( ( 100 5:17-25 )) Apabila orang Filistin mendengar bahawa Raja Daud telah menjadi raja seluruh Israel, mereka datang untuk menangkap baginda. Oleh itu Raja Daud pergi berperang melawan mereka."},{"number":9,"verse":"Orang Filistin tiba di Lembah Refaim dan mula merompak."},{"number":10,"verse":"Mendengar hal itu, Raja Daud bertanya kepada Allah, “Haruskah aku menyerang orang Filistin? Adakah Engkau memberi aku kemenangan?” TUHAN menjawab, “Seranglah! Aku akan memberi engkau kemenangan!”"},{"number":11,"verse":"Oleh itu Raja Daud menyerang orang Filistin di Baal-Perasim dan mengalahkan mereka. Raja Daud bertitah, “Umpama banjir besar, Allah telah menembusi pertahanan musuh dengan perantaraan beta.” Itulah sebabnya tempat itu dinamakan Baal-Perasim. ( Baal-Perasim: Dalam bahasa Ibrani, nama ini bererti “Tuhan yang menembusi”.)"},{"number":12,"verse":"Apabila tentera Filistin lari, mereka meninggalkan patung-patung berhala mereka. Raja Daud memberikan perintah untuk membakar patung-patung itu."},{"number":13,"verse":"Tidak lama kemudian, orang Filistin kembali semula ke Lembah Refaim dan merompak lagi."},{"number":14,"verse":"Sekali lagi Raja Daud meminta petunjuk daripada Allah, dan Allah menjawab, “Jangan serang mereka dari sini, tetapi berjalanlah berkeliling dan seranglah mereka dari seberang, dekat pokok-pokok kertau."},{"number":15,"verse":"Apabila engkau mendengar bunyi derap di atas pokok-pokok itu, lancarkanlah serangan, kerana Aku akan berjalan mendahului kamu untuk mengalahkan tentera Filistin.”"},{"number":16,"verse":"Raja Daud menurut perintah Allah kepadanya. Raja Daud dan pasukannya memukul mundur orang Filistin, bermula dari Gibeon sampai ke Gezer."},{"number":17,"verse":"Oleh itu nama Raja Daud termasyhur ke merata tempat, dan TUHAN menyebabkan semua bangsa takut kepada Raja Daud."}]}
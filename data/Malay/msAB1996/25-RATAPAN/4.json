{"bibleAbbr":"msAB1996","bookName":"RATAPAN","bookEnglishName":"Lamentations","chapterNumber":4,"verses":[{"number":1,"verse":"( Penderitaan Yerusalem Setelah Jatuh) Emas yang berkilauan telah menjadi pudar; batu-batu Rumah TUHAN bertaburan di jalan."},{"number":2,"verse":"Dahulu kaum pemuda kota Sion seperti emas yang berharga, tetapi sekarang mereka diperlakukan seperti belanga tembikar."},{"number":3,"verse":"Serigala betina pun tahu menyusui anaknya, tetapi umat-Ku kejam seperti burung unta di padang gurun."},{"number":4,"verse":"Mereka membiarkan bayi mereka mati kehausan dan kelaparan; anak-anak minta makanan, tetapi tiada sesiapa pun yang memberikan makanan."},{"number":5,"verse":"Orang yang dahulu makan makanan terbaik, sekarang mati kelaparan di jalan; mereka yang dahulu hidup mewah, sekarang mengorek sampah mencari makanan."},{"number":6,"verse":"( ) Bangsaku telah dihukum lebih berat daripada penduduk Sodom, yang musnah dalam sekelip mata kerana dihukum oleh Allah."},{"number":7,"verse":"Dahulu para pemimpin ( pemimpin; atau orang Nazir.) kami murni seperti salji yang putih bersih. Mereka tegap dan kuat, segar bugar dan sihat."},{"number":8,"verse":"Tetapi sekarang mereka terlantar di jalan dan tidak dikenali orang, muka mereka menjadi lebih hitam daripada jelaga, kulit mereka kerepot dan melekat pada tulang, seperti kayu yang kering kerontang."},{"number":9,"verse":"Mereka menderita dan mati perlahan-lahan, kerana sama sekali tidak mempunyai makanan. Orang yang mati di medan pertempuran, lebih beruntung daripada orang yang mati kelaparan."},{"number":10,"verse":"( ; ) Bencana yang menimpa bangsaku sangat mengerikan; sehingga ibu yang penyayang terpaksa memasak anak sendiri untuk dimakan."},{"number":11,"verse":"TUHAN melampiaskan kemurkaan-Nya dan membakar kota Sion sampai musnah."},{"number":12,"verse":"Di kalangan raja-raja dan penduduk dunia tidak seorang pun yang percaya bahawa pintu gerbang Yerusalem dapat dimasuki musuh."},{"number":13,"verse":"Tetapi hal itu berlaku kerana nabi-nabinya telah berdosa, dan imam-imamnya membunuh orang yang tidak bersalah."},{"number":14,"verse":"Para pemimpin kota Yerusalem bagai orang buta yang berjalan tidak tentu arah. Pakaian mereka berlumuran darah sehingga tiada seorang pun mahu menyentuh mereka."},{"number":15,"verse":"Orang berkata, â€œPergi dari sini! Kamu najis, jangan sentuh kami!â€ Oleh itu mereka mengembara dari negeri ke negeri, tetapi tidak disambut oleh sesiapa pun."},{"number":16,"verse":"TUHAN tidak mempedulikan mereka lagi; Dia sendiri mencerai-beraikan mereka. Dia tidak lagi menghargai para imam atau mengasihani para pemimpin."},{"number":17,"verse":"Mata kami penat memandang, menantikan bantuan yang tidak kunjung datang. Kami mengharapkan pertolongan daripada bangsa yang sebenarnya tidak dapat memberikan apa-apa."},{"number":18,"verse":"Musuh selalu mengawasi kami, sehingga kami tidak dapat keluar ke jalan. Kematian kami sudah dekat, kerana hidup kami sudah berakhir."},{"number":19,"verse":"Orang yang mengejar kami lebih pantas daripada burung helang. Mereka memburu kami di bukit-bukit, dan mengadang kami di padang gurun."},{"number":20,"verse":"Mereka menangkap orang yang memberi kami hidup, iaitu raja pilihan TUHAN; orang yang kami percayai untuk melindungi kami daripada penyerbu."},{"number":21,"verse":"Tertawalah, hai penduduk Edom dan Us, bergembiralah, selagi kamu dapat tertawa. Kamu pun akan ditimpa bencana, dan menelanjangi diri kerana kamu mabuk."},{"number":22,"verse":"Sion telah menjalani hukuman kerana dosanya; kini TUHAN tidak akan membiarkan kami tinggal di tempat pembuangan lagi. Tetapi engkau, hai Edom, akan dihukum oleh TUHAN; dosa-dosamu akan didedahkan."}]}
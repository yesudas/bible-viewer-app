{"bibleAbbr":"msAB1996","bookName":"YEHEZKIEL","bookEnglishName":"Ezekiel","chapterNumber":1,"verses":[{"number":1,"verse":"( YEHEZKIEL MENDAPAT PENGLIHATAN PERTAMA TENTANG ALLAH) ( (1.1â€”7.27)) ( Takhta Allah) ( ) Pada hari kelima bulan keempat dalam tahun ketiga puluh, ( tahun ketiga puluh: Tidak jelas tahun apa yang dimaksud.) aku, Imam Yehezkiel anak Busi, berada di tepi Sungai Kebar di Babilonia bersama-sama orang buangan Yahudi. Ketika itu langit terbuka dan aku mendapat suatu penglihatan tentang Allah. ("},{"number":2,"verse":"( ; ) Hal itu berlaku lima tahun selepas Raja Yoyakhin dibuang negeri.)"},{"number":3,"verse":"Di negeri Babilonia, di tepi Sungai Kebar, aku mendengar TUHAN berfirman kepadaku, dan aku merasa kuasa-Nya."},{"number":4,"verse":"Aku menengadah dan melihat angin ribut datang dari utara. Kilat sambar-menyambar dari awan yang amat besar, dan langit di sekelilingnya terang-benderang. Ketika kilat itu sambar-menyambar, terlihat sesuatu yang bersinar-sinar seperti gangsa."},{"number":5,"verse":"( ) Di tengah-tengah angin ribut itu aku nampak juga empat kerub, ( kerub: Golongan malaikat yang digambarkan sebagai makhluk bersayap, lambang daripada keagungan Allah dan hadirat-Nya.) iaitu makhluk yang menyerupai manusia,"},{"number":6,"verse":"tetapi setiap makhluk mempunyai empat muka dan empat sayap."},{"number":7,"verse":"Kaki makhluk itu lurus, berkuku seperti kuku anak lembu dan bersinar-sinar seperti gangsa yang digilap."},{"number":8,"verse":"Selain empat muka dan empat sayap itu, setiap makhluk mempunyai empat tangan yang seperti tangan manusia, satu tangan di bawah setiap sayap."},{"number":9,"verse":"Dua sayap daripada setiap makhluk itu terkembang dan hujungnya bersentuhan dengan sayap makhluk yang lain sehingga keempat-empat makhluk itu membentuk segi empat. Apabila bergerak, makhluk-makhluk itu bergerak lurus ke hadapan tanpa memusingkan badan."},{"number":10,"verse":"( ; ) Setiap makhluk itu mempunyai empat muka yang berlainan: muka manusia di bahagian hadapan, muka singa di sebelah kanan, muka lembu di sebelah kiri, dan muka helang di bahagian belakang."},{"number":11,"verse":"Dua sayap ( Beberapa buah terjemahan kuno: dua sayap; Naskhah Ibrani: Muka makhluk, sayap makhluk.) daripada setiap makhluk itu terbentang tinggi sehingga menyentuh hujung sayap makhluk yang di sebelahnya. Dua sayap lain terlipat menutupi badan setiap makhluk."},{"number":12,"verse":"Setiap makhluk menghadap empat arah agar dapat menuju ke arah mana sahaja menurut kehendak makhluk-makhluk tanpa memusingkan badan."},{"number":13,"verse":"( ) Antara ( Beberapa buah terjemahan kuno: Antara; Naskhah Ibrani: Dan apa yang mirip.) makhluk itu terdapat sesuatu yang berupa suluh yang bernyala. Suluh itu sentiasa bergerak. Apinya menyala dan memancarkan kilat."},{"number":14,"verse":"Makhluk-makhluk itu terbang berulang-alik secepat kilat."},{"number":15,"verse":"( ) Sedang aku melihat empat makhluk itu, aku nampak pula empat buah roda di atas tanah, sebuah roda di samping setiap makhluk. ( Beberapa buah terjemahan kuno: setiap makhluk; Naskhah Ibrani: muka makhluk.)"},{"number":16,"verse":"Keempat-empat roda itu sama rupanya dan berkilauan seperti batu permata, dan setiap roda mempunyai sebuah roda lain yang melintang di tengah-tengahnya."},{"number":17,"verse":"Dengan demikian keempat-empat roda itu dapat bergerak ke empat arah."},{"number":18,"verse":"( ) Bingkai roda penuh dengan mata."},{"number":19,"verse":"Apabila makhluk-makhluk itu bergerak, roda pun ikut bergerak. Jika makhluk-makhluk itu naik ke udara, roda pun ikut sama."},{"number":20,"verse":"Makhluk-makhluk itu pergi ke mana sahaja menurut kehendak makhluk-makhluk, dan roda selalu ikut kerana dikuasai oleh makhluk-makhluk itu."},{"number":21,"verse":"Oleh itu setiap kali makhluk-makhluk itu bergerak atau berhenti atau naik ke udara, roda pun ikut sama."},{"number":22,"verse":"( ) Di atas kepala makhluk-makhluk itu, ada sesuatu yang rupanya seperti kubah yang dibuat daripada kristal yang berkilau-kilauan."},{"number":23,"verse":"Di bawah kubah itu makhluk-makhluk itu berdiri, sambil merentangkan dua sayap ke arah makhluk yang di sebelahnya, sedangkan dua sayap lagi menutupi badan."},{"number":24,"verse":"( , ) Apabila makhluk-makhluk itu terbang, aku mendengar bunyi kepakan sayap. Bunyi itu seperti deru air terjun, seperti derap langkah pasukan tentera yang besar, dan seperti suara Allah Yang Maha Kuasa. Makhluk-makhluk itu melipat sayap apabila berhenti terbang,"},{"number":25,"verse":"tetapi bunyi masih kedengaran dari kubah yang di atas kepala makhluk-makhluk itu."},{"number":26,"verse":"( ; ) Di atas kubah itu pula ada sesuatu yang kelihatan seperti takhta yang dibuat daripada batu nilam. Sesuatu yang seperti manusia duduk di atas takhta itu."},{"number":27,"verse":"( ) Dari pinggangnya ke atas kelihatan bersinar-sinar seperti gangsa di tengah nyala api, dan dari pinggangnya ke bawah kelihatan seperti api. Sinaran itu terang-benderang"},{"number":28,"verse":"dengan warna-warna pelangi. Cahaya berkilauan itu menunjukkan hadirat TUHAN."}]}
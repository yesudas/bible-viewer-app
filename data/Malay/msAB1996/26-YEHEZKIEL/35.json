{"bibleAbbr":"msAB1996","bookName":"YEHEZKIEL","bookEnglishName":"Ezekiel","chapterNumber":35,"verses":[{"number":1,"verse":"( Hukuman Allah terhadap Edom) TUHAN berfirman kepadaku,"},{"number":2,"verse":"“Hai manusia fana, kecamlah negeri Edom."},{"number":3,"verse":"Sampaikanlah apa yang Aku, TUHAN Raja firmankan kepada penduduknya: Aku musuh kamu, hai penduduk perbukitan Edom! Tanah kamu akan Kujadikan tandus dan lengang."},{"number":4,"verse":"Kota-kota kamu akan Kujadikan reruntuhan, dan negeri kamu dijadikan padang gurun. Barulah kamu tahu bahawa Akulah TUHAN."},{"number":5,"verse":"Kamu sentiasa memusuhi umat Israel. Kamu membiarkan mereka dibantai pada waktu mereka ditimpa bencana sebagai hukuman terakhir bagi dosa mereka."},{"number":6,"verse":"Oleh itu, Aku, Allah yang hidup, TUHAN Raja, bersumpah bahawa kamu akan mati dan kamu tidak akan terlepas daripadanya. Kamu bersalah ( Sebuah terjemahan kuno: bersalah; Naskhah Ibrani: membenci.) kerana melakukan pembunuhan, oleh itu pembunuhan pun akan mengejar kamu."},{"number":7,"verse":"Aku akan menjadikan perbukitan Edom lengang, dan membunuh sesiapa sahaja yang lalu di sana."},{"number":8,"verse":"Bukit-bukitnya akan Aku liputi dengan mayat, dan lembah-lembah akan Aku penuhi dengan mayat orang yang gugur dalam peperangan."},{"number":9,"verse":"Aku akan menjadikan negeri kamu tandus dan lengang selama-lamanya. Tiada sesiapa pun akan tinggal di kota-kota kamu lagi. Barulah kamu tahu bahawa Akulah TUHAN."},{"number":10,"verse":"Kamu berkata bahawa kedua-dua bangsa itu, Yehuda dan Israel adalah kepunyaan kamu, dan kamu akan menduduki tanah mereka, walaupun Aku, TUHAN ialah Allah mereka."},{"number":11,"verse":"Oleh itu, demi Aku, Allah yang hidup, TUHAN Raja, Aku akan membalas dendam terhadap kamu kerana kamu marah, cemburu, dan benci kepada umat-Ku. Mereka akan tahu bahawa Aku menghukum kamu kerana perbuatan kamu terhadap mereka."},{"number":12,"verse":"Barulah kamu tahu bahawa Aku, TUHAN, telah mendengar hinaan kamu apabila kamu berkata, ‘Gunung-gunung Israel sudah menjadi lengang dan diserahkan menjadi mangsa kita.’"},{"number":13,"verse":"Aku telah mendengar segala nistaan kamu terhadap Aku.”"},{"number":14,"verse":"TUHAN Raja berfirman, “Aku akan menjadikan negeri kamu tandus dan lengang sehingga seluruh dunia bersukacita kerana kejatuhan kamu,"},{"number":15,"verse":"( , ; ; ; ; ; ) sebagaimana kamu dahulu bersukacita melihat negeri Israel, milik-Ku itu menjadi tandus dan lengang. Sesungguhnya perbukitan Seir, bahkan seluruh negeri Edom akan menjadi tandus dan lengang. Pada masa itu barulah setiap orang tahu bahawa Akulah TUHAN.”"}]}
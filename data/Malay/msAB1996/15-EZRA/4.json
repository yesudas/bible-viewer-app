{"bibleAbbr":"msAB1996","bookName":"EZRA","bookEnglishName":"Ezra","chapterNumber":4,"verses":[{"number":1,"verse":"( Pembinaan Rumah TUHAN Diganggu) Musuh orang Yehuda dan Benyamin mendengar bahawa mereka yang telah pulang dari pembuangan itu sedang membina semula Rumah TUHAN, Allah Israel."},{"number":2,"verse":"( ) Oleh itu mereka menghadap Zerubabel dan para pemimpin umat itu, lalu berkata, “Benarkanlah kami ikut membina Rumah TUHAN. Kami pun menyembah Allah yang sama dan kami selalu mempersembahkan korban kepada-Nya sejak kami disuruh tinggal di sini oleh Raja Esarhadon, raja negeri Asyur.”"},{"number":3,"verse":"Zerubabel, Yesua, dan para pemimpin umat berkata kepada mereka, “Kami tidak memerlukan bantuan kamu untuk membina Rumah bagi TUHAN, Allah kami. Kami sendiri akan membinanya, sebagaimana yang diperintahkan oleh Raja Kores, raja Persia.”"},{"number":4,"verse":"Selepas itu penduduk yang telah lama tinggal di negeri itu cuba menawarkan hati orang Yahudi dan menakut-nakuti mereka, supaya pembinaan itu dihentikan."},{"number":5,"verse":"Mereka juga memberikan rasuah kepada para pegawai kerajaan Persia supaya menggagalkan pembinaan itu. Mereka berbuat demikian sepanjang pemerintahan Raja Kores, bahkan sampai ke masa pemerintahan Raja Darius. ( Raja Darius: Cerita ini diteruskan dalam ayat 24. Ayat 6-23 menggambarkan peristiwa yang berlaku hampir seabad kemudian.)"},{"number":6,"verse":"( Pembinaan Kota Yerusalem Dihentikan) ( ) Pada permulaan pemerintahan Raja Ahasweros, musuh penduduk Yehuda dan Yerusalem menulis surat tuduhan."},{"number":7,"verse":"Pada masa pemerintahan Raja Artahsasta, raja Persia, peristiwa itu berulang lagi; Bislam, Mitredat, Tabeel, serta rakan-rakan mereka mengirim sepucuk surat kepada raja. Surat itu ditulis dalam bahasa Aram, ( Bahasa Aram: Daripada 4.8—6.18, kitab ini tidak ditulis dalam bahasa Ibrani melainkan bahasa Aram.) dan perlu diterjemahkan ketika dibaca. ( Surat itu ditulis... dibaca. atau Surat itu berbahasa Aram dan ditulis dengan tulisan Aram.)"},{"number":8,"verse":"Selain itu, Gabenor Rehum dan Simsai setiausahanya, juga menulis surat berikut kepada Raja Artahsasta tentang Yerusalem,"},{"number":9,"verse":"“Surat ini daripada Gabenor Rehum, Setiausaha Simsai, dan rakan-rakan mereka, iaitu para hakim, serta semua pegawai Persia yang lain, yang berasal dari Erekh, Babel, dan Susan di tanah Elam;"},{"number":10,"verse":"bersama-sama bangsa-bangsa lain yang dipindahkan oleh Raja Asnapar yang Agung ke kota Samaria dan ke tempat lain di wilayah Efrat Barat.”"},{"number":11,"verse":"Kandungan surat itu seperti berikut, “Kepada Raja Artahsasta, daripada hamba-hamba tuanku dari Efrat Barat. Salam."},{"number":12,"verse":"Hendaklah tuanku maklum bahawa orang Yahudi yang datang ke sini dari kawasan lain itu kini tinggal di Yerusalem dan sedang membina semula kota yang derhaka dan jahat itu. Mereka sudah mulai membina semula temboknya dan tidak lama lagi pembinaan itu akan selesai."},{"number":13,"verse":"Jika kota itu dibina semula dan temboknya didirikan, penduduknya mungkin tidak mahu lagi membayar cukai. Oleh itu pendapatan kerajaan akan berkurangan."},{"number":14,"verse":"Hamba sekalian terhutang budi kepada tuanku, kerana itu kami tidak ingin melihat perkara itu berlaku. Hamba sekalian mencadangkan"},{"number":15,"verse":"supaya tuanku memeriksa arkib para nenek moyang tuanku. Tentu tuanku akan mengetahui bahawa sejak dahulu, kota itu sentiasa memberontak dan menyusahkan para raja dan penguasa negeri. Penduduknya selalu susah diperintah dan itulah sebabnya kota itu dimusnahkan."},{"number":16,"verse":"Hamba sekalian yakin bahawa jika kota itu dibina semula dan temboknya didirikan, tuanku tidak dapat menguasai wilayah Efrat Barat lagi.”"},{"number":17,"verse":"Raja membalas surat itu demikian, “Kepada Gabenor Rehum, Setiausaha Simsai, serta rakan-rakan mereka yang tinggal di Samaria dan di tempat lain di Efrat Barat. ( Efrat Barat: Di bawah pemerintahan Persia negeri Yehuda merupakan sebahagian daripada wilayah kepunyaan Persia di sebelah barat Sungai Efrat.) Salam."},{"number":18,"verse":"Surat tuan-tuan telah diterjemahkan dan dibacakan kepada beta."},{"number":19,"verse":"Beta telah memerintah supaya perkara itu disiasat. Memang benar bahawa sejak dahulu Yerusalem telah memberontak terhadap raja-raja, dan bahawa kota itu penuh dengan pemberontak dan perusuh."},{"number":20,"verse":"Raja-raja yang perkasa telah memerintah di sana dan di seluruh wilayah Efrat Barat, serta memungut cukai dan ufti."},{"number":21,"verse":"Oleh itu keluarkanlah perintah supaya semua orang itu berhenti membina kota itu sehingga beta memberikan perintah selanjutnya."},{"number":22,"verse":"Laksanakanlah perintah ini dengan segera supaya kerajaan kita tidak menanggung kerugian yang lebih besar.”"},{"number":23,"verse":"Sebaik sahaja surat daripada Raja Artahsasta itu dibacakan kepada Rehum, Simsai dan rakan-rakan mereka, berangkatlah mereka dengan tergesa-gesa ke Yerusalem. Lalu mereka memaksa orang Yahudi menghentikan pembinaan kota itu."},{"number":24,"verse":"( Pembinaan Rumah TUHAN Diteruskan) ( ; ) Pembinaan Rumah TUHAN telah tergendala sehingga tahun kedua pemerintahan Raja Darius, raja Persia."}]}
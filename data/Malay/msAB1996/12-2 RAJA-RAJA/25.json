{"bibleAbbr":"msAB1996","bookName":"2 RAJA-RAJA","bookEnglishName":"2 Kings","chapterNumber":25,"verses":[{"number":1,"verse":"( Kejatuhan Yerusalem) ( ( 140 36:13-21 ; 300 52:3 -11)) ( , ; ) Raja Zedekia memberontak terhadap Raja Nebukadnezar dari Babilonia. Oleh itu Raja Nebukadnezar menyerang Yerusalem dengan segenap tentera baginda pada hari kesepuluh, bulan kesepuluh, tahun kesembilan pemerintahan Raja Zedekia. Mereka berkhemah di luar Yerusalem dan membina tembok untuk mengepung kota itu."},{"number":2,"verse":"Mereka terus mengepungnya sehingga tahun kesebelas pemerintahan Raja Zedekia."},{"number":3,"verse":"Pada hari kesembilan, bulan keempat tahun itu, apabila kelaparan di kota itu begitu dahsyat sehingga penduduk Yerusalem tidak mempunyai makanan lagi,"},{"number":4,"verse":"( ) tembok kota ditembusi musuh. Walaupun kota itu dikepung orang Babilonia, semua tentera Yehuda berjaya keluar dari kota itu. Mereka melarikan diri pada malam hari dan mengambil jalan melalui taman istana dan pintu gerbang di antara dua tembok itu. Mereka lari menuju Lembah Yordan."},{"number":5,"verse":"Tetapi tentera Babilonia mengejar Raja Zedekia dan menangkap baginda di dataran dekat Yerikho. Pada masa itu segenap tentera Raja Zedekia meninggalkan baginda."},{"number":6,"verse":"Raja Zedekia dibawa kepada Raja Nebukadnezar, yang ketika itu berada di Ribla. Di sana Raja Nebukadnezar menjatuhkan hukuman kepada Raja Zedekia."},{"number":7,"verse":"( ) Putera-putera Zedekia dibunuh di depan mata baginda. Selepas itu mata baginda dicungkil. Kemudian Raja Zedekia dirantai lalu dibawa ke Babel."},{"number":8,"verse":"( Keruntuhan Rumah TUHAN) ( ( 300 52:12-33 )) Pada hari ketujuh, bulan kelima, tahun kesembilan belas pemerintahan Raja Nebukadnezar dari Babilonia, Nebuzaradan, iaitu panglima tentera dan penasihat raja, masuk ke Yerusalem."},{"number":9,"verse":"( ) Nebuzaradan membakar Rumah TUHAN, istana, dan rumah orang terkemuka di Yerusalem."},{"number":10,"verse":"Askar-askarnya merobohkan tembok kota."},{"number":11,"verse":"Selepas itu Nebuzaradan membawa penduduk yang masih tinggal di kota itu ke Babilonia, iaitu tukang-tukang mahir ( Erti naskhah mungkin: tukang-tukang mahir. Naskhah Ibrani: orang ramai.) yang masih tinggal dan orang yang berpihak kepada orang Babilonia."},{"number":12,"verse":"Tetapi Nebuzaradan meninggalkan sebahagian daripada rakyat yang paling miskin di Yehuda, mereka yang tidak mempunyai harta. Dia menyuruh mereka bekerja di ladang anggur dan di ladang-ladang."},{"number":13,"verse":"( ; ; ; ) Orang Babilonia menghancurkan tiang-tiang gangsa, tangki gangsa, dan semua pedati yang ada di Rumah TUHAN. Mereka membawa semua gangsanya ke Babel."},{"number":14,"verse":"( ; ) Mereka juga membawa penyodok-penyodok dan bekas-bekas abu yang digunakan untuk membersihkan mazbah, alat-alat pelita, mangkuk-mangkuk untuk menampung darah binatang yang dikorbankan, mangkuk-mangkuk untuk membakar kemenyan, dan semua alat gangsa lain yang digunakan untuk upacara ibadat di Rumah TUHAN."},{"number":15,"verse":"Mereka mengambil semua alat yang dibuat daripada emas dan perak, termasuk mangkuk-mangkuk kecil, dan perbaraan."},{"number":16,"verse":"Barang-barang gangsa yang dibuat oleh Raja Salomo, iaitu dua batang tiang, semua pedati, dan tangki yang besar, terlalu berat untuk ditimbang."},{"number":17,"verse":"Dua batang tiang itu sama bentuknya: setiap batang tingginya 8 meter, dengan kepala tiang setinggi 1.3 meter. Pada sekeliling kepala tiang itu ada anyaman gangsa yang dihiasi buah delima daripada gangsa."},{"number":18,"verse":"( Penduduk Yehuda Dibuang ke Babilonia) ( ( 300 52:24-27 )) Selain itu, Nebuzaradan, iaitu panglima tentera, menangkap Imam Agung Seraya dan penolongnya, iaitu Imam Sefanya, dan juga tiga orang pegawai tinggi Rumah TUHAN."},{"number":19,"verse":"Dari kota itu Nebuzaradan menangkap seorang panglima tentera, lima orang penasihat peribadi raja yang masih di kota itu, pembantu panglima yang mengurus pentadbiran tentera, dan enam puluh orang pembesar lain."},{"number":20,"verse":"Nebuzaradan membawa mereka kepada raja Babilonia, yang ketika itu berada di Ribla"},{"number":21,"verse":"di wilayah Hamat. Di sana mereka diseksa dan kemudian dihukum mati. Demikianlah penduduk Yehuda ditawan dari tanah mereka lalu dibuang negeri."},{"number":22,"verse":"( Gedalya, Gabenor Yehuda) ( ( 300 40:7-9 , 300 41:1-3 )) Raja Nebukadnezar dari Babilonia melantik Gedalya anak Ahikam, iaitu cucu Safan, menjadi gabenor negeri Yehuda. Dia memerintah atas semua orang yang tidak dibawa ke Babilonia."},{"number":23,"verse":"Apabila para pegawai tentera dan askar Yehuda yang belum menyerah kepada orang Babilonia mendengar hal itu, mereka bergabung dengan Gedalya di Mizpa. Para pegawai itu ialah Ismael anak Netanya, Yohanan anak Kareah, Seraya anak Tanhumet dari kota Netofa, dan Yazanya dari Maakha."},{"number":24,"verse":"( ) Gedalya berkata kepada mereka, â€œJangan takut kepada para pegawai Babilonia. Tinggallah di negeri ini dan abdikan diri kepada raja Babilonia, maka kamu akan selamat.â€"},{"number":25,"verse":"( ) Tetapi pada bulan ketujuh tahun itu, Ismael anak Netanya, iaitu cucu Elisama, seorang kerabat diraja, pergi ke Mizpa bersama-sama sepuluh orang lain. Mereka menyerang Gedalya dan membunuh dia. Ismael juga membunuh orang Israel dan orang Babilonia yang berada di situ."},{"number":26,"verse":"( ) Kemudian semua orang Yehuda, yang kaya mahupun yang miskin, bersama-sama para pegawai tentera, meninggalkan tempat itu dan lari ke Mesir kerana mereka takut kepada orang Babilonia."},{"number":27,"verse":"( Raja Yoyakhin Dibebaskan dari Penjara) ( ( 300 52:31-34 )) Pada tahun Raja Ewil-Merodakh menjadi raja Babilonia, baginda mengasihani Raja Yoyakhin dari Yehuda, lalu membebaskan baginda dari penjara. Perkara ini berlaku pada hari kedua puluh tujuh, bulan kedua belas, tiga puluh tujuh tahun setelah Raja Yoyakhin ditawan."},{"number":28,"verse":"Raja Ewil-Merodakh memperlakukan Raja Yoyakhin dengan baik dan memberi baginda pangkat lebih tinggi daripada yang diberikan kepada raja-raja lain yang juga dibuang ke Babilonia."},{"number":29,"verse":"Raja Yoyakhin tidak lagi memakai pakaian penjara dan baginda makan di meja raja seumur hidup baginda."},{"number":30,"verse":"Tiap-tiap hari, sepanjang hidup Raja Yoyakhin, baginda diberikan elaun tetap bagi keperluan hidup baginda."}]}
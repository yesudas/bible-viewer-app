{
  "bibleAbbr" : "TCB1973",
  "bookName" : "எண்ணாகமம்",
  "bookEnglishName" : "Numbers",
  "chapterNumber" : 34,
  "verses" : [ {
    "number" : 1,
    "verse" : "மீண்டும் ஆண்டவர் மோயீசனை நோக்கி:"
  }, {
    "number" : 2,
    "verse" : "நீ இஸ்ராயேல் மக்களுக்குக் கட்டளையிட்டுச் சொல்ல வேண்டியது என்னவென்றால்: நீங்கள் கானான் நாட்டில் புகப்போகிறீர்கள். அது உங்களுக்குத் திருவுளச் சீட்டுப்படி உரிமையாய்க் கொடுக்கப்பட்ட பின்பு அதன் எல்லைகள் பின் வருமாறு:"
  }, {
    "number" : 3,
    "verse" : "உங்கள் தென்புறம் ஏதோமுக்கு அண்மையில் இருக்கிற சின் என்னும் பாலைவனம் தொடங்கிக் கிழக்கில் இருக்கிற உவர்க்கடல் வரையிலுமாம்."
  }, {
    "number" : 4,
    "verse" : "அந்த எல்லைகள் தெற்கிலுள்ள தேள் என்னும் மேட்டைச்சுற்றிச் சென்னாவழியே போய்க் காதேஸ்பர்னே வரையிலும் பரந்து சென்ற பிற்பாடு, அங்கிருந்து எல்லையூர்களின் வழியாய் ஆதாருக்குப்போய், அங்கிருந்து அசேமொனா வரையிலும் சென்று, தென்புறத்தை முழுவதும் சூழும்."
  }, {
    "number" : 5,
    "verse" : "அசேமொனாவிலிருந்து எகிப்தின் நதிவரையிலும் சுற்றிப்போய்ப் பெருங்கடலின் கரையைச் சேரும்."
  }, {
    "number" : 6,
    "verse" : "மேற்றிசையில் பெருங்கடலே உங்களுக்கு எல்லையாம். அது பெருங்கடலோடு தொடங்கி, பெருங்கடலோடு முடியும்."
  }, {
    "number" : 7,
    "verse" : "வட திசையிலோ எல்லைகள் பெருங்கடல் தொடங்கி மிக உயரமான மலைகள் வரையிலும் போய்,"
  }, {
    "number" : 8,
    "verse" : "அங்கிருந்து ஏமாத்தைத் தொட்டுச் சேதாதாவில் போய்ச்சேரும்."
  }, {
    "number" : 9,
    "verse" : "அவ்விடத்திலிருந்து எல்லைவழியாக ஜெப்பிறோனாவுக்கும் ஏனானுக்கும் போய்ச்சேரும்."
  }, {
    "number" : 10,
    "verse" : "கீழ்த்திசையில் எல்லை, ஏனான் தொடங்கிச் சேப்பமா வரைக்கும் பரவும்."
  }, {
    "number" : 11,
    "verse" : "சேப்பமாவிலிருந்து எல்லை தப்னீம் ஊருணிக்கு எதிரிலிருக்கும் ரெபிலாவுக்குப் போய்க் கீழ்ப்புறத்திற்கு எதிர்முகமாயுள்ள கெனெரேத் கடலை அணுகி,"
  }, {
    "number" : 12,
    "verse" : "யோர்தான் வரையில் பரவி உவர்க்கடலில் முடியும். இந்தச் சுற்றெல்லைகளுக்கு உள்ளடங்கிய நாடே உங்களுக்கு உரியது என்றருளினார்."
  }, {
    "number" : 13,
    "verse" : "ஆகையால் மோயீசன் இஸ்ராயேல் மக்களை நோக்கி: நீங்கள் திருவுளச் சீட்டுப்போட்டு தத்தமக்கு விழுந்தபடி உரிமையாக்கிக் கொள்ள வேண்டிய நாடும், ஆண்டவருடைய கட்டளையின்படியே ஒன்பது கோத்திரத்தாருக்கும் பாதிக் கோத்திரத்தாருக்கும் பங்கிட வேண்டிய நாடும் அதுவே."
  }, {
    "number" : 14,
    "verse" : "ஏனென்றால் தங்கள் தங்கள் தந்தையருடைய கோத்திரங்களின்படி ரூபன் கோத்திரத்தாரும் காத்தின் கோத்திரத்தாரும் மனாசேயின் கோத்திரத்தாரில் பாதிப்பேரும் ஆக,"
  }, {
    "number" : 15,
    "verse" : "இரண்டரைக் கோத்திரத்தார் எரிக்கோவின் அருகே கீழ்த்திசையிலுள்ள யோர்தான் நதிக்கு இப்புறத்திலே தங்கள் தங்கள் உரிமையைப் பெற்றுக் கொண்டார்கள் என்றார்."
  }, {
    "number" : 16,
    "verse" : "பின்னும் ஆண்டவர் மோயிசனை நோக்கி:"
  }, {
    "number" : 17,
    "verse" : "உங்களுக்கு நாட்டைப் பங்கிட்டுக் கொடுக்க வேண்டியவர்களின் பெயர்களாவன: குருவாகிய எலெயஸாரும், நூனின் புதல்வனாகிய யோசுவாவும் இவ்விருவரோடு"
  }, {
    "number" : 18,
    "verse" : "ஒவ்வொரு கோத்திரத்தின் தலைவனும், அதாவது:"
  }, {
    "number" : 19,
    "verse" : "யூதா கோத்திரத்திலே ஜெப்போனேயின் புதல்வனாகிய காலேப்,"
  }, {
    "number" : 20,
    "verse" : "சிமியோன் கோத்திரத்திலே அமியூதின் புதல்வனாகிய சாமுவெல்,"
  }, {
    "number" : 21,
    "verse" : "பெஞ்சமின் கோத்திரத்திலே காஸெலோனின் புதல்வனாகிய எலிதாத்,"
  }, {
    "number" : 22,
    "verse" : "தான் கோத்திரத்திலே ஜொகிலியின் புதல்வனாகிய பொக்சி,"
  }, {
    "number" : 23,
    "verse" : "சூசையின் புதல்வருக்குள்ளே மனாஸேயின் கோத்திரத்திலே எப்போதுடைய புதல்வன் ஆனியேல்,"
  }, {
    "number" : 24,
    "verse" : "எபிராயிம் கோத்திரத்திலே செப்தானுடைய புதல்வனாகிய கமுவேல்,"
  }, {
    "number" : 25,
    "verse" : "ஜபுலோன் கோத்திரத்திலே பர்னாக்குடைய புதல்வனாகிய எலிஸப்பான்,"
  }, {
    "number" : 26,
    "verse" : "இஸக்கர் கோத்திரத்திலே ஓஸானுடைய புதல்வனாகிய பால்தியேல்,"
  }, {
    "number" : 27,
    "verse" : "ஆஸேர் கோத்திரத்திலே ஸலோமியுடைய புதல்வனாகிய அகியூத்,"
  }, {
    "number" : 28,
    "verse" : "நேப்தலி கோத்திரத்திலே அமியூதுடைய புதல்வனாகிய பேதெல் என்பவர்களாம் என்றருளினார்."
  }, {
    "number" : 29,
    "verse" : "கானான் நாட்டை இஸ்ராயேல் மக்களுக்குப் பங்கிட்டுக்கொடுக்க ஆண்டவரால் நியமிக்கப்பட்டவர்கள் இவர்களே."
  } ]
}
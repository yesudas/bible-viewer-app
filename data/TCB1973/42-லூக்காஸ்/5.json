{
  "bibleAbbr" : "TCB1973",
  "bookName" : "லூக்காஸ்",
  "bookEnglishName" : "Luke",
  "chapterNumber" : 5,
  "verses" : [ {
    "number" : 1,
    "verse" : "ஒருநாள் அவர் கெனேசரேத்து ஏரிக்கரையில் நின்றுகொண்டிருந்தபோது, திரளான மக்கள் கடவுளின் வார்த்தையைக் கேட்பதற்கு அவரை நெருக்கிக்கொண்டிருந்தனர்."
  }, {
    "number" : 2,
    "verse" : "அப்போது, ஏரிக்கரையில் இரண்டு படகுகள் இருக்கக் கண்டார். மீனவர்களோ படகை விட்டு இறங்கி வலைகளை அலசிக்கொண்டிருந்தனர்."
  }, {
    "number" : 3,
    "verse" : "அப்படகுகளுள் ஒன்று சீமோனுடையது. அதில் ஏறி, கரையிலிருந்து சற்றே தள்ளச் சொல்லி, அமர்ந்துகொண்டு படகிலிருந்தே கூட்டத்திற்குப்போதிக்கலனார்."
  }, {
    "number" : 4,
    "verse" : "பேசி முடிந்ததும் சீமோனிடம், \"ஆழத்திற்குத் தள்ளிக்கொண்டுபோய் மீன் பிடிக்க உங்கள் வலைகளைப் போடுங்கள்\" என்று கூறினார்."
  }, {
    "number" : 5,
    "verse" : "அதற்குச் சீமோன், \"குருவே, இரவு முழுவதும் நாங்கள் பாடுபட்டும் ஒன்றும் கிடைக்கவில்லை; ஆயினும் உமது சொல்லை நம்பி வலைகளைப் போடுகிறேன்\" என்றார்."
  }, {
    "number" : 6,
    "verse" : "அவ்வாறே செய்ததும் ஏராளமான மீன்களை வளைத்துப் பிடித்தனர். வலைகள் கிழியத் தொடங்கவே,"
  }, {
    "number" : 7,
    "verse" : "மற்றப் படகிலிருந்த தங்கள் தோழர்களுக்குச் சைகை காட்டி உதவிக்கு வருமாறு அழைத்தனர். அவர்களும் வந்து படகுகள் இரண்டையும் நிரப்ப, அவை மூழ்குவனபோல் இருந்தன."
  }, {
    "number" : 8,
    "verse" : "இதைக்கண்ட சீமோன் இராயப்பர் இயேசுவின் காலில் விழுந்து, \"ஆண்டவரே, பாவியேனை விட்டு அகலும்\" என்றார்."
  }, {
    "number" : 9,
    "verse" : "அவரும் அவரோடிருந்த அனைவரும் அகப்பட்ட மீன் பாட்டைக் கண்டுத் திகிலுற்றனர்."
  }, {
    "number" : 10,
    "verse" : "சீமோனுடைய கூட்டாளிகளான செபெதேயுவின் மக்கள், யாகப்பரும் அருளப்பரும் அவ்வாறே திகிலுற்றனர். இயேசுவோ சீமோனை நோக்கி, \"அஞ்சாதே, இன்று முதல் நீ மனிதர்களைப் பிடிப்பவன் ஆவாய்\" என்றார்."
  }, {
    "number" : 11,
    "verse" : "அவர்கள் படகுகளைக் கரைச் சேர்த்ததும், யாவற்றையும் துறந்து அவரைப் பின்தொடர்ந்தார்கள்."
  }, {
    "number" : 12,
    "verse" : "அவர் ஓர் ஊரில் இருந்தபோது, இதோ! உடலெல்லாம் தொழுநோயாயிருந்த ஒருவன் இயேசுவைக் கண்டு முகங்குப்புற விழுந்து, \"ஆண்டவரே, நீர் விரும்பினால், என்னைக் குணமாக்க உம்மால் கூடும்\" என்று மன்றாடினான்."
  }, {
    "number" : 13,
    "verse" : "அவர் தம் கையை நீட்டி, \"விரும்புகிறேன், குணமாகு\" என்று சொல்லி அவனைத் தொட்டார். உடனே தொழுநோய் அவனை விட்டு நீங்கியது."
  }, {
    "number" : 14,
    "verse" : "ஒருவருக்கும் இதைச் சொல்லவேண்டாம்\" என்று அவனுக்குக் கட்டளையிட்டு, \"போய், உன்னைக் குருவிடம் காட்டி, நீ குணமானதற்காக மோயீசன் கற்பித்தபடி காணிக்கை செலுத்து. அது அவர்களுக்கு அத்தாட்சியாகும்\" என்றார்."
  }, {
    "number" : 15,
    "verse" : "அவரைப்பற்றிய பேச்சு இன்னும் மிகுதியாய்ப் பரவிற்று. அவர் சொல்வதைக் கேட்கவும், தங்கள் பிணிகள் நீங்கவும் மக்கள் திரள் திரளாக அவரிடம் வருவார்கள்."
  }, {
    "number" : 16,
    "verse" : "அவரோ தனிமையான இடங்களுக்குச் சென்று செபஞ்செய்வது வழக்கம்."
  }, {
    "number" : 17,
    "verse" : "ஒருநாள் அவர் போதித்துக்கொண்டிருக்கும்பொழுது கலிலேயா, யூதேயா நாடுகளிலுள்ள எல்லா ஊர்களிலிருந்தும் யெருசலேமிலிருந்தும் வந்த பரிசேயரும் சட்டவல்லுநரும் அமர்ந்திருந்தனர். நோய் நீக்குவதற்கென ஆண்டவருடைய வல்லமை இயேசுவோடு இருந்தது."
  }, {
    "number" : 18,
    "verse" : "அப்போது இதோ! திமிர்வாதம் கொண்ட ஒருவனைச் சிலர் கட்டிலோடு தூக்கி வந்து, உள்ளே கொண்டுபோய் அவர் முன்னே கிடத்த முயன்றனர்."
  }, {
    "number" : 19,
    "verse" : "கூட்ட மிகுதியால் உள்ளே கொண்டுபோக வழியறியாது கூரைமேல் ஏறி ஓடுகளைப் பிரித்து அவனைக் கட்டிலோடு நடுவில் இயேசுவின் முன்பாக இறக்கினார்."
  }, {
    "number" : 20,
    "verse" : "அவர்களுடைய விசுவாசத்தைக் கண்டு, \"அன்பனே, உன் பாவங்கள் மன்னிக்கப்பட்டன\" என்றார்."
  }, {
    "number" : 21,
    "verse" : "மறைநூல் அறிஞரும் பரிசேயரும், \"கடவுளைத் தூஷித்துப்பேசும் இவர் யார்? கடவுள் ஒருவரேயன்றிப் பாவத்தை மன்னிக்க வல்லவர் யார்?\" என்று எண்ணினர்."
  }, {
    "number" : 22,
    "verse" : "அவர்களுடைய எண்ணங்களை அறிந்த இயேசு அவர்களிடம், \" நீங்கள் உள்ளத்தில் எண்ணுவதென்ன ?"
  }, {
    "number" : 23,
    "verse" : "எது எளிது ? ' உன் பாவங்கள் மன்னிக்கப்பட்டன ' என்பதா ? ' எழுந்து நட என்பதா ?\" என்று கேட்டார்."
  }, {
    "number" : 24,
    "verse" : "மண்ணுலகில் பாவங்களை மன்னிக்க மனுமகனுக்கு அதிகாரம் உண்டு என்று நீங்கள் உணருமாறு-- திமிர்வாதக்காரனை நோக்கி- \"நான் உனக்குச் சொல்லுகிறேன்: எழுந்து, உன் கட்டிலைத் தூக்கிக்கொண்டு, வீட்டிற்குப்போ\" என்றார்."
  }, {
    "number" : 25,
    "verse" : "உடனே அவன் அவர்கள்எதிரில் எழுந்து, தன் படுக்கையைத் தூக்கிக்கொண்டு, கடவுளை மகிமைப் படுத்திக்கொண்டே வீடு சென்றான்."
  }, {
    "number" : 26,
    "verse" : "அனைவரும் திகைப்புற்றுக் கடவுளை மகிமைப் படுத்தினர். அன்றியும் அச்சம் மேலிட்டவராய், \"இன்று புதுமையானவற்றைக் கண்டோம்\" என்றனர்."
  }, {
    "number" : 27,
    "verse" : "அதன் பின் வெளியே சென்று, சுங்கத் துறையில் அமர்ந்திருந்த லேவி என்ற ஆயக்காரனைக் கண்டு, \"என்னைப் பின் செல்\" என்றார்."
  }, {
    "number" : 28,
    "verse" : "அவர் எழுந்து, அனைத்தையும் விட்டு அவரைப் பின்சென்றார்."
  }, {
    "number" : 29,
    "verse" : "லேவி தம் வீட்டில் அவருக்கு ஒரு பெரிய விருந்து செய்தார். ஆயக்காரரும் பிறரும் பெருங்கூட்டமாய் அவர்களோடு பந்தியில் அமர்ந்திருந்தனர்."
  }, {
    "number" : 30,
    "verse" : "பரிசேயரும் அவர்களைச் சார்ந்த மறைநூல் அறிஞரும் முணுமுணுத்து, அவருடைய சீடர்களிடம், \"ஆயக்காரரோடும் பாவிகளோடும் நீங்கள் உண்பதும் குடிப்பதும் ஏன்?\" என்றனர்."
  }, {
    "number" : 31,
    "verse" : "இயேசு அதற்கு, \"மருத்துவன் நோயற்றவர்க்கன்று, நோயுற்றவர்க்கே தேவை."
  }, {
    "number" : 32,
    "verse" : "நீதிமான்களை அன்று, மனந்திரும்பும்படி பாவிகளையே அழைக்க வந்துள்ளேன்\" என்று மறுமொழி கூறினார்."
  }, {
    "number" : 33,
    "verse" : "அவர்களோ, \"அருளப்பரின் சீடர் அடிக்கடி நோன்பு இருந்து செபம் செய்கின்றனர். பரிசேயர்களின் சீடரும் அவ்வாறே செய்கின்றனர். உம்முடைய சீடரோ உண்பதும் குடிப்பதுமாக இருக்கின்றனரே\" என்று அவரிடம் சொன்னார்கள்."
  }, {
    "number" : 34,
    "verse" : "அதற்கு இயேசு, \"மணமகன் தன் தோழர்களோடு இருக்குமளவும் அவர்களை நோன்பிருக்கச் செய்யக் கூடுமா?"
  }, {
    "number" : 35,
    "verse" : "மணமகன் அவர்களை விட்டுப்பிரியும் நாள் வரும், அப்பொழுது அவர்கள் நோன்பு இருப்பார்கள்\" என்றார்."
  }, {
    "number" : 36,
    "verse" : "மேலும் அவர்களுக்கு ஓர் உவமை கூறினார். அதாவது, \"புதிய போர்வையிலே ஒரு துண்டைக் கிழித்துப் பழைய போர்வைக்கு ஒட்டுப்போடுவார் யாருமில்லை. அவ்வாறு போட்டால் புதியதும் கிழிபடும், அதிலிருந்து கிழித்த துண்டும் பழையதோடு பொருந்தாது."
  }, {
    "number" : 37,
    "verse" : "புதுத் திராட்சை இரசத்தைப் பழஞ் சித்தைகளில் ஊற்றி வைப்பர் எவருமில்லை. வைத்தால், புது இரசம் சித்தைகளைக் கிழித்துச் சிந்திப்போவதுமல்லாமல், சித்தைகளும் பாழாகும்."
  }, {
    "number" : 38,
    "verse" : "ஆனால், புதுத் திராட்சை இரசத்தைப் புதுச் சித்தைகளில் ஊற்றி வைக்க வேண்டும்."
  }, {
    "number" : 39,
    "verse" : "பழைய திராட்சை இரசத்தைக் குடித்தவன் புதியதை விரும்புவதில்லை. பழையதே சிறந்தது என்பான்\" என்றார்."
  } ]
}
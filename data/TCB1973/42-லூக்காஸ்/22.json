{
  "bibleAbbr" : "TCB1973",
  "bookName" : "லூக்காஸ்",
  "bookEnglishName" : "Luke",
  "chapterNumber" : 22,
  "verses" : [ {
    "number" : 1,
    "verse" : "பாஸ்கா எனப்படும் புளியாத அப்பத் திருவிழா அடுத்திருந்தது."
  }, {
    "number" : 2,
    "verse" : "தலைமைக்குருக்களும் மறைநூல் அறிஞரும் இயேசுவை எப்படித் தொலைக்கலாமென்று வழிதேடிக்கொண்டிருந்தனர். ஆனால், பொதுமக்களுக்கு அஞ்சினர்."
  }, {
    "number" : 3,
    "verse" : "பன்னிருவருள் ஒருவனான இஸ்காரியோத்து எனப்படும் யூதாசுக்குள் சாத்தான் புகுந்தான்."
  }, {
    "number" : 4,
    "verse" : "தலைமக்குருக்களிடமும் காவல்தலைவர்களிடமும் சென்று, தான் இயேசுவை அவர்களுக்கு எப்படிக் காட்டிக்கொடுக்கலாம் என்பதைப்பற்றிக் கலந்துபேசினான்."
  }, {
    "number" : 5,
    "verse" : "அவர்கள் மகிழ்ச்சியுற்று, அவனுக்குப் பணம் கொடுக்க உடன்பட்டார்கள்."
  }, {
    "number" : 6,
    "verse" : "அவனும் ஒப்புக்கொண்டு கூட்டம் இல்லாதபோது அவரைக் காட்டிக்கொடுக்க வாய்ப்புத் தேடிக்கொண்டிருந்தான்."
  }, {
    "number" : 7,
    "verse" : "அப்போது பாஸ்காச் செம்மறியைப் பலியிட வேண்டிய புளியாத அப்பத் திருவிழா வந்தது."
  }, {
    "number" : 8,
    "verse" : "நாம் பாஸ்காப் பலியுணவை உண்பதற்கு நீங்கள் போய் ஏற்பாடுசெய்யுங்கள் என்று இயேசு இராய்பபரையும் அருளப் பரையும் அனுப்பினார்."
  }, {
    "number" : 9,
    "verse" : "எங்கே ஏற்பாடுசெய்ய வேண்டும் என்கிறீர்?\" என்று அவர்கள் அவரிடம் கேட்டனர்."
  }, {
    "number" : 10,
    "verse" : "\"நீங்கள் நகருக்குள் போகும்போது, ஒருவன் தண்ணீர்க்குடம் சுமந்துகொண்டு உங்களுக்கு எதிரே வருவான். அவன் நுழையும் வீட்டிற்கு அவன்பின்னே சென்று,"
  }, {
    "number" : 11,
    "verse" : "அந்த வீட்டுத் தலைவனிடம், ' நான் என் சீடருடன் பாஸ்கா உணவை உண்பதற்கான அறை எங்கே என்று போதகர் உம்மைக் கேட்கிறார் ' எனச் சொல்லுங்கள்."
  }, {
    "number" : 12,
    "verse" : "இருக்கை முதலியன அமைந்துள்ள ஒரு பெரிய மாடி அறையை அவன் உங்களுக்குக் காட்டுவான். அங்கே ஏற்பாடுசெய்யுங்கள் என்றார்.\""
  }, {
    "number" : 13,
    "verse" : "அவர்கள் போய், தங்களிடம் அவர் சொல்லியவாறே நிகழ்ந்ததைக் கண்டு, பாஸ்கா உணவுக்கு ஏற்பாடுசெய்தார்கள்."
  }, {
    "number" : 14,
    "verse" : "நேரம் வந்ததும், அவர் பந்தியமர்ந்தார்; அப்போஸ்தலரும் அவருடன் அமர்ந்தனர்."
  }, {
    "number" : 15,
    "verse" : "\"நான் பாடுபடுவதற்கு முன் உங்களோடு இந்தப் பாஸ்கா உணவை உண்ண ஆசைமேல் ஆசையாய் இருந்தேன்."
  }, {
    "number" : 16,
    "verse" : "ஏனெனில், கடவுளுடைய அரசில் இது நிறைவேறுமளவும், இதை இனி உண்ணமாட்டேன் என்று உங்களுக்குச் சொல்லுகிறேன் என்றார்.\""
  }, {
    "number" : 17,
    "verse" : "பின்பு கிண்ணத்தை எடுத்து, நன்றிகூறி, \" இதை வாங்கி உங்களுக்குள் பகிர்ந்துகொள்ளுங்கள்."
  }, {
    "number" : 18,
    "verse" : "ஏனெனில், நான் உங்களுக்குச் சொல்லுகிறேன்: கடவுளின் அரசு வரும்வரை திராட்சைப்பழ இரசத்தைக் குடிக்கமாட்டேன் \" என்றார்."
  }, {
    "number" : 19,
    "verse" : "மேலும் அப்பத்தை எடுத்து, நன்றிகூறி, பிட்டு, அவர்களுக்கு அளித்து, \" இது உங்களுக்காக அளிக்கப்படும் என் உடல். இதை என் நினைவாகச் செய்யுங்கள் \" என்றார்."
  }, {
    "number" : 20,
    "verse" : "அவ்வாறே, உணவு அருந்தியபின் கிண்ணத்தை எடுத்து, \"இக்கிண்ணம் உங்களுக்காகச் சிந்தப்படும் என் இரத்தத்தினாலாகும் புதிய உடன்படிக்கை."
  }, {
    "number" : 21,
    "verse" : "\"என்னைக் காட்டிக்கொடுப்பவன் இதோ! என்னோடு பந்தியில் அமர்ந்து உண்ணுகிறான்."
  }, {
    "number" : 22,
    "verse" : "மனுமகன் தேவ ஏற்பாட்டின்படி போகத்தான் போகிறார். ஆனால் அவரைக் காட்டிக்கொடுப்பவனுக்கு ஜயோ கேடு! என்றார்.\""
  }, {
    "number" : 23,
    "verse" : "அப்படியானால் நம்முள் யார் இதைச் செய்யப்போகிறவன்? என்று அவர்கள் தஙகளுக்குள்ளே வினவத்தொடங்கினர்."
  }, {
    "number" : 24,
    "verse" : "மேலும் தங்களுள் யாரைப் பெரியவனாகக் கருதவேண்டும் என்ற வாக்குவாதம் அவர்களிடையே உண்டாயிற்று."
  }, {
    "number" : 25,
    "verse" : "அதற்கு அவர், \"புறவினத்தாரின் அரசர்கள் அவர்கள்மீது அதிகாரம் செலுத்துகின்றார்கள். அப்படி அதிகாரம் செலுத்துவோர் 'நன்மை புரிவோர்' எனப்படுகின்றனர்."
  }, {
    "number" : 26,
    "verse" : "நீங்களோ அப்படி இருத்தல் ஆகாது. ஆனால், உங்களுள் பெரியவன் சிறியவன்போலவும், தலைவன் பணிவிடை புரிபவன்போலவும் இருக்கட்டும்."
  }, {
    "number" : 27,
    "verse" : "யார் பெரியவன்? பந்தியில் அமர்பவனா, பணிவிடை செய்பவனா? பந்தியில் அமர்பவன் அன்றோ? நானோ உங்கள் நடுவே பணிவிடை புரிபவனைப் போல் இருக்கிறேன்."
  }, {
    "number" : 28,
    "verse" : "\"என் துன்ப சோதனைகளில் என்னுடன் நிலைத்துநின்றவர்கள் நீங்களே."
  }, {
    "number" : 29,
    "verse" : "என் தந்தை எனக்கு அரசுரிமை வழங்கியதுபோல நானும் உங்களுக்கு அதை வழங்கப்போகிறேன்."
  }, {
    "number" : 30,
    "verse" : "எனவே, என் அரசில் என்னுடன் பந்தியில் உண்பீர்கள், குடிப்பீர்கள். இஸ்ராயேலின் பன்னிரு கோத்திரங்களுக்கும் நடுவராக அரியணையில் வீற்றிருப்பீர்கள்."
  }, {
    "number" : 31,
    "verse" : "சீமோனே, சீமோனே, இதோ! சாத்தான் உங்களைக் கோதுமைப்போலப் புடைக்க உத்தரவு பெற்றுகொண்டான்.\""
  }, {
    "number" : 32,
    "verse" : "ஆனால் உன் விசுவாசம் தவறாதபடி உனக்காக மன்றாடினேன். நீ திருந்தியபின் உன் சகோதரர்களை உறுதிப்படுத்து\" என்றார்."
  }, {
    "number" : 33,
    "verse" : "அதற்கு இராயப்பர், \"ஆண்டவரே, உம்மோடு சிறைக்கும் சாவுக்கும் உள்ளாக ஆயத்தமாய் இருக்கிறேன்\" என்றார்."
  }, {
    "number" : 34,
    "verse" : "இயேசுவோ, \"இராயப்பா, 'நான் அவரை அறியேன்' என்று நீ மும்முறை மறுதலிக்குமுன், இன்று கோழி கூவாது என் உனக்குச் சொல்லுகிறேன்\" என்றார்."
  }, {
    "number" : 35,
    "verse" : "பின்பு அவர்களை நோக்கி, \"பணப்பை, கைப்பை, மிதியடி எதுவுமில்லாமல் உங்களை நான் அனுப்பியபோது உங்களுக்கு ஏதாவது குறைவாய் இருந்ததா?\" என்று வினவினார்."
  }, {
    "number" : 36,
    "verse" : "இல்லை\" என்றனர்.'\"இப்பொழுதோ பணப்பை உள்ளவன் அதை எடுத்துக்கொள்ளட்டும். கைப்பை உள்ளவனும் அவ்வாறே செய்யட்டும். வாள் இல்லாதவன், தன் மேலாடையை விற்றுவிட்டு வாள் ஒன்று வாங்கிக் கொள்ளட்டும்."
  }, {
    "number" : 37,
    "verse" : "ஏனெனில், நான் உங்களுக்குச் சொல்லுகிறேன்: 'நெறிகெட்டவர்களோடு ஒன்றாக எண்ணப்பட்டார்' என்று எழுதியுள்ளது என்மட்டில் நிறைவேறவேண்டும். என்னைப் பற்றியதெல்லாம் நிறைவுபெறுகின்றது\" என்றார்."
  }, {
    "number" : 38,
    "verse" : "அவர்கள், \"ஆண்டவரே, இதோ! இரண்டு வாள் இங்கு உள்ளன என்றனர். அவரோ, \"போதும்\" என்றார்."
  }, {
    "number" : 39,
    "verse" : "அங்கிருந்து வெளியே புறப்பட்டுச் சென்று வழக்கப்படி ஒலிவமலைக்கு வந்தார். அவருடைய சீடர் அவரைப் பின்தொடர்ந்தனர்."
  }, {
    "number" : 40,
    "verse" : "அவ்விடத்தை அடைந்ததும் அவர்களை நோக்கி, \"சோதனைக்கு உட்படாதபடி செபியுங்கள்\" என்றார்."
  }, {
    "number" : 41,
    "verse" : "பின்னர், அவர்களை விட்டுக் கல்லெறி தொலைவு சென்று முழங்காலிலிருந்து,"
  }, {
    "number" : 42,
    "verse" : "தந்தையே, உமக்கு விருப்பமானால், இத் துன்பகலத்தை என்னிடமிருந்து அகற்றியருளும்; எனினும், என் விருப்பம் அன்று, உம் விருப்பமே நிறைவேறட்டும் என்று செபித்தார்."
  }, {
    "number" : 43,
    "verse" : "அப்போது வானதூதர் ஒருவர் அவருக்குத் தோன்றி, அவரைத் திடப்படுத்தினார்."
  }, {
    "number" : 44,
    "verse" : "கொடிய வேதனைக்குள்ளாகவே, மேலும் உருக்கமாய்ச் செபித்தார். அவருடைய வியர்வை பெரும் இரத்தத் துளிகளாக நிலத்தில் விழுந்தது."
  }, {
    "number" : 45,
    "verse" : "செபத்தை விட்டெழுந்து, தம் சீடரிடம் வந்தார். அவர்கள் துயரத்தால் உறங்குவதைக் கண்டு,"
  }, {
    "number" : 46,
    "verse" : "அவர்களை நேக்கி, \"ஏன் உறங்குகிறீர்கள்? எழுந்திருங்கள், சோதனைக்கு உட்படாதபடி செபியுங்கள்\" என்றார்."
  }, {
    "number" : 47,
    "verse" : "அவர் பேசிக்கொண்டிருக்கையிலேயே, இதோ! ஒரு கூட்டம் வந்தது. பன்னிருவருள் ஒருவனாகிய யூதாஸ் என்பவன் அவர்களுக்கு முன்சென்று இயேசுவை முத்தமிட அணுகினான்."
  }, {
    "number" : 48,
    "verse" : "இயேசு அவனை நோக்கி, \"யூதாசே, முத்தமிட்டோ மனுமகளைக் காட்டிக்கொடுக்கிறாய்?\" என்றார்."
  }, {
    "number" : 49,
    "verse" : "சூழநின்றவர்கள் நடக்கப்போவதை உணர்ந்து, அவரிடம், \"ஆண்டவரே, வாளால் வெட்டுவோமா?\" என்று கேட்டனர்."
  }, {
    "number" : 50,
    "verse" : "அவர்களுள் ஒருவன் தலைமைக்குருவின் ஊழியனைத் தாக்கி அவனுடைய வலக்காதைத் துண்டித்தான்."
  }, {
    "number" : 51,
    "verse" : "போதும், விடுங்கள்\" என்று இயேசு சொல்லி, அவன் காதைத் தொட்டுக் குணப்படுத்தினார்."
  }, {
    "number" : 52,
    "verse" : "இயேசு தம்மைப் பிடிக்க வந்திருந்த தலைமைக்குருக்களையும், கோயிலின் காவல் தலைவர்களையும் மூப்பர்களையும் நோக்கி, \"நீங்கள் கள்வனிடம் வருவதுபோல வாளோடும் தடியோடும் வந்தீர்களோ?"
  }, {
    "number" : 53,
    "verse" : "நாள்தோறும் கோயிலில் நான் உங்களோடு இருந்தும் நீங்கள் என்மேல் கைவைக்கவில்லை. ஆனால் இது உங்கள் நேரம்; இருள் ஆட்சிபுரியும் நேரம்\" என்றார்."
  }, {
    "number" : 54,
    "verse" : "பின்னர், அவர்கள் அவரைப் பிடித்து, தலைமைக்குருவின் இல்லத்திற்குக் கூட்டிச்சென்றனர். இராயப்பரோ தொலைவிலே பின்தொடர்ந்தார்."
  }, {
    "number" : 55,
    "verse" : "முற்றத்தின் நடுவில் அவர்கள் நெருப்பு மூட்டி அதைச் சுற்றி உட்கார்ந்தனர். இராயப்பரும் அவர்களோடு போய் உட்கார்ந்துகொண்டார்."
  }, {
    "number" : 56,
    "verse" : "ஊழியக்காரி ஒருத்தி, அவர் அனல் அருகே உட்கார்ந்திருப்பதைக் கண்டு, அவரை உற்றுப்பார்த்து, \"இவனும் அவனுடன் இருந்தான்\" என்றாள்."
  }, {
    "number" : 57,
    "verse" : "அவரோ, \"எனக்கு அவரைத் தெரியாதம்மா\" என்று மறுத்தார்."
  }, {
    "number" : 58,
    "verse" : "சற்று நேரத்திற்குப்பின் மற்றொருவன் அவரைக் கண்டு, \"நீயும் அவர்களுள் ஒருவன்தான்\" என, இராயப்பரோ, 'இல்லையப்பா\" என்றார்."
  }, {
    "number" : 59,
    "verse" : "ஏறக்குறைய ஒருமணிநேரம் கழித்து இன்னொருவன், \"உண்மையாகவே, இவனும் அவனோடு இருந்தான்; ஏனெனில் இவன் கலிலேயன்தான்\" என்று அழுத்தமாய்க் கூறினான்."
  }, {
    "number" : 60,
    "verse" : "இராயப்பரோ, \"நீ சொல்வது எனக்குத் தெரியதப்பா\" என்றார். உடனே, அவர் பேசிக்கொண்டிருக்கையிலேயே கோழி கூவிற்று."
  }, {
    "number" : 61,
    "verse" : "ஆண்டவர் திரும்பி இராயப்பரை உற்றுநோக்கவே, \"இன்று கோழி கூவுமுன்னர் நீ என்னை மும்முறை மறுதலிப்பாய்\" என்று ஆண்டவர் கூறிய வார்த்தையை அவர் நினைவுகூர்ந்து,"
  }, {
    "number" : 62,
    "verse" : "வெளியே போய் மனம் வெதும்பி அழுதார்."
  }, {
    "number" : 63,
    "verse" : "இயேசுவைக் காவல் செய்துகொண்டிருந்தவர்கள் அவரை அடித்து ஏளனம் செய்தனர்."
  }, {
    "number" : 64,
    "verse" : "அவருடைய முகத்தை மூடி, \"உன்னை அடித்தவன் யாரென்று தீர்க்கதரிசனமாகச் சொல்\" என்றனர்."
  }, {
    "number" : 65,
    "verse" : "இன்னும் அவரைப் பலவாறு பழித்துப்பேசலாயினர்."
  }, {
    "number" : 66,
    "verse" : "பொழுது விடிந்ததும் மூப்பர் சபையினரும் தலைமைக்குருக்களும் மறைநூல் அறிஞரும் ஒன்றுகூடித் தங்கள் நீதிமன்றத்திற்கு அவரைக் கூட்டிப்போய், \"நீ மெசியாவானால், எங்களுக்குச் சொல்\" என்றனர்."
  }, {
    "number" : 67,
    "verse" : "அவர் அவர்களை நோக்கி, \"நான் உங்களுக்குச் சொன்னால் நீங்கள் என்னை நம்பமாட்டீர்கள்."
  }, {
    "number" : 68,
    "verse" : "நான் உங்களை வினவினாலோ, நீங்கள் விடையளிக்கவும் மாட்டீர்கள்."
  }, {
    "number" : 69,
    "verse" : "இனிமேல் மனுமகன் வல்லமையுள்ள கடவுளின் வலப்பக்கத்தில் அமர்ந்திருப்பார்\" என்றார்."
  }, {
    "number" : 70,
    "verse" : "அதற்கு அனைவரும், \"அப்படியானால் நீ கடவுளின் மகனா?\" என, அதற்கு அவர், \"நான் கடவுளின் மகன் என்று நீங்களே சொல்லுகிறீர்கள்\" என்றார்."
  }, {
    "number" : 71,
    "verse" : "அவர்களோ, \" நமக்கு இன்னும் சாட்சியம் எதற்கு? இவன் வாயிலிருந்தே இதைக் கேட்டோமே\" என்றனர்."
  } ]
}
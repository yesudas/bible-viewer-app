{
  "bibleAbbr" : "TCB1973",
  "bookName" : "லூக்காஸ்",
  "bookEnglishName" : "Luke",
  "chapterNumber" : 23,
  "verses" : [ {
    "number" : 1,
    "verse" : "அவர்கள் எல்லாரும் கூட்டமாக எழுந்து, பிலாத்திடம் அவரைக் கூட்டிச்சென்றனர்."
  }, {
    "number" : 2,
    "verse" : "இவன் நம் மக்களிடையே குழப்பம் உண்டாக்குகிறன். செசாருக்கு வரிசெலுத்தக் கூடாதென்கிறான். 'தானே மெசியாவாகிய அரசன் என்று சொல்லிக்கொள்ளுகிறான். இப்படியெல்லாம் இவன் செய்யக்கண்டோம்\" என்று அவர்மேல் குற்றஞ்சாட்டத் தொடங்கினர்."
  }, {
    "number" : 3,
    "verse" : "நீ, யூதரின் அரசனோ?\" என்று பிலாத்து வினவ, அவர் மறுமொழியாக, \"நீர்தாம் சொல்லுகிறீர்\" என்றார்."
  }, {
    "number" : 4,
    "verse" : "அப்போது, பிலாத்து தலைமைக்குருக்களையும் மக்களையும் நோக்கி, \"இவனிடத்தில் ஒரு குற்றமும் காணேன்\" என்றார்."
  }, {
    "number" : 5,
    "verse" : "அவர்கள், \" கலிலேயா தொடங்கி இவ்விடம்வரை, யூதேயா எங்கும் இவ்ன போதித்து மக்கிளிடையே கிளர்ச்சிசெய்கிறான் \" என்று வற்புறுத்திக்கூறினார்கள்."
  }, {
    "number" : 6,
    "verse" : "இதைக் கேட்டதும், பிலாத்து, \" இவன் கலிலேயனா ? \" என்று வினவினார்."
  }, {
    "number" : 7,
    "verse" : "அவர் ஏரோதின் அதிகாரத்திற்கு உட்பட்டவர் என்று அறிந்ததும், அந்நாட்களிலே யெருசலேமில் தங்கியிருந்த எரோதிடம் அவரை அனுப்பினார்."
  }, {
    "number" : 8,
    "verse" : "ஏரோது இயேசுவைக் கண்டபொழுது மிக்க மகிழ்ச்சியுற்றான். ஏனெனில், அவரைப்பற்றிக் கேள்விப்பட்டிருந்தான். ஆகவே, அவர் அருஞ்செயல் எதாவது செய்யக் காணலாம் என்று நம்பி அவரைப் பார்க்க நெடுநாளாக ஆவலாயிருந்தான்."
  }, {
    "number" : 9,
    "verse" : "பற்பல கேள்விகளை அவரிடம் கேட்டான். அவரோ அவனுக்கு மறுமொழியே கூறவில்லை."
  }, {
    "number" : 10,
    "verse" : "தலைமைக்குருக்களும், மறைநூல் அறிஞரும் அவர்மீது மும்முரமாகக் குற்றஞ்சாட்டியவண்ணம் நின்றனர்."
  }, {
    "number" : 11,
    "verse" : "ஏரோது தன் படையோடு சோர்ந்து அவரை அவமானப்படுத்தி, எள்ளி நகையாடி, அவருக்குப் பகட்டான உடை அணிவித்துப்பிலாத்திடம் திருப்பியனுப்பினான்."
  }, {
    "number" : 12,
    "verse" : "அதுவரை ஒருவரோடொருவர் பகைமைகொண்டிருந்த ஏரோதும் பிலாத்தும் அன்றே நண்பராயினர்."
  }, {
    "number" : 13,
    "verse" : "பிலாத்து தலைமைக்குருக்களையும் தலைவர்களையும் மக்களையும் ஒன்று கூட்டி,"
  }, {
    "number" : 14,
    "verse" : "அவர்களை நோக்கி, \"மக்களிடையே குழப்பம் உண்டாக்குபவன் என்று இவனை என்னிடம் கொண்டுவந்தீர்களே. இதோ! உங்கள் முன்னிலையில் ஓன்றும் இவனிடம் நான் காணவில்லை."
  }, {
    "number" : 15,
    "verse" : "ஏரோதும் காணவில்லை. அவர் இவனை என்னிடம் திருப்பி அனுப்பிவிட்டார்."
  }, {
    "number" : 16,
    "verse" : "சாவுக்குரியதொன்றும் இவன் செய்யவில்லை."
  }, {
    "number" : 17,
    "verse" : "ஆகவே, இவனைத் தண்டித்து விடுதலைசெய்வேன்\" என்றார்."
  }, {
    "number" : 18,
    "verse" : "மக்களோ ஒருவாய்ப்பட, \"இவனை ஒழித்துவிடும்; பரபாசை எங்களுக்கு விடுதலை செய்யும்\" என்று உரக்கக் கத்தினர்-"
  }, {
    "number" : 19,
    "verse" : "பரபாசோ நகரிலே நடந்த ஒரு குழப்பத்தில் கலந்து கொலைசெய்ததாகச் சிறைப்பட்டவன்."
  }, {
    "number" : 20,
    "verse" : "பிலாத்து இயேசுவை விடுதலை செய்ய விரும்பி மீண்டும் அவர்களிடம் பேசினார்."
  }, {
    "number" : 21,
    "verse" : "அவர்களோ, \"அவனைச் சிலுவையில் அறையும், சிலுவையில் அறையும்\" என்று கத்தினர்."
  }, {
    "number" : 22,
    "verse" : "மூன்றாம் முறையாக அவர்களை நோக்கி, \" இவன் செய்த தீங்கு என்ன? சாவுக்குரிய குற்றமொன்றும் இவனிடம் காணோம். ஆகவே, இவனைத் தண்டித்து விடுதலைசெய்வேன் \" என்றார்."
  }, {
    "number" : 23,
    "verse" : "அவர்களோ அவரைச் சிலுவையில் அறையவேண்டுமென்று உரத்த குரலில் வற்புறுத்திக் கேட்டனர். அவர்கள் கூச்சலே வெற்றிகண்டது."
  }, {
    "number" : 24,
    "verse" : "அவர்கள் கேட்டபடியே ஆகட்டும் என்று பிலாத்து தீர்ப்பளித்தார்."
  }, {
    "number" : 25,
    "verse" : "குழப்பத்தில் கலந்து கொலைசெய்ததற்காகச் சிறைப்பட்டவனை அவர்கள் கேட்டுக்கொண்டபடியே விடுதலைசெய்தார். இயேசுவையோ அவர்கள் விருப்பப்படி செய்ய விட்டுவிட்டார்."
  }, {
    "number" : 26,
    "verse" : "அவரைக் கூட்டிச்செல்லும்போது வயலிலிருந்து வந்து கொண்டிருந்த சீரேனே ஊரானாகிய சீமோன் என்பவனைப் பிடித்து, அவன்மேல் இயேசுவின் சிலுவையை வைத்து, அவருக்குப்பின்னால் அதைச் சுமந்துபோகச் செய்தனர்."
  }, {
    "number" : 27,
    "verse" : "திரளான மக்களும், அவருக்காக மாரடித்துக்கொண்டு புலம்பும் பெண்களும் கூட்டமாக அவரைப் பின்தொடர்ந்தனர்."
  }, {
    "number" : 28,
    "verse" : "இயேசு அப்பெண்கள்பக்கம் திரும்பி, \"யெருசலேம் மகளிரே, எனக்காக அழாதீர்கள். உங்களுக்காகவும் உங்கள் பிள்ளைகளுக்காகவுமே அழுங்கள்."
  }, {
    "number" : 29,
    "verse" : "ஒருநாள் வரும்: அன்று, 'மலடிகள் பேறுபெற்றவர்கள்; பிள்ளைப்பேறற்ற வயிறுகளும் பாலூட்டாத கொங்கைகளும் பேறுபெற்றவை' என்பார்கள்."
  }, {
    "number" : 30,
    "verse" : "அபபொழுது மலைகளைப் பார்த்து, 'எங்கள்மேல் விழுங்கள்; 'குன்றுகளைப் பார்த்து, 'எங்களை மூடிவிடுங்கள். என்று சொல்லத் தொடங்குவார்கள்."
  }, {
    "number" : 31,
    "verse" : "பச்சைமரத்திற்கே இப்படிச் செய்கிறார்கள் என்றால், பட்டமரத்திற்கு என்ன நேருமோ?\" என்றார்."
  }, {
    "number" : 32,
    "verse" : "மரணதண்டனைக்காக இரு குற்றவாளிகளையும் அவரோடே கூட்டிச்சென்றனர்."
  }, {
    "number" : 33,
    "verse" : "மண்டை ஒடு' எனப்படும் இடத்திற்கு வந்தபின் அவரையும், அவரது வலப்பக்கத்தில் ஒருவனும், இடப்பக்கத்தில் மற்றவனுமாக அக்குற்றவாளிகளையும் சிலுவையில் அறைந்தனர்."
  }, {
    "number" : 34,
    "verse" : "இயேசு, \"தந்தையே, இவர்களை மன்னியும்; ஏனெனில் தாங்கள் செய்கிறது இன்னதென்று இவர்களுக்குத் தெரியவில்லை\" என்று சொன்னார். அவர்கள் அவருடைய ஆடைகளைப் பகிர்ந்துகொள்ளச் சீட்டுப்போட்டனர்."
  }, {
    "number" : 35,
    "verse" : "மக்கள் வேடிக்கை பார்த்துக் கொண்டு நின்றனர். தலைவர்களும், \"மற்றவர்களைக் காப்பாற்றினான். இவன் கடவுளின் மெசியாவும், தேர்ந்தெடுக்கப்பெற்றவருமானால் தன்னையே காப்பாற்றிக்கொள்ளட்டும்!\" என்று அவரை ஏளனம்செய்தனர்."
  }, {
    "number" : 36,
    "verse" : "படைவீரர்களும் அணுகி அவருக்குக் காடியைக் கொடுத்து,"
  }, {
    "number" : 37,
    "verse" : "நீ யூதரின் அரசனானால் உன்னையே காப்பாற்றிக் கொள்\" என்று எள்ளி நகையாடினர்."
  }, {
    "number" : 38,
    "verse" : "'இவன் யூதரின் அரசன்' என்று எழுதியிருந்த பலகையை அவர் தலைக்கு மேல் வைத்திருந்தனர்."
  }, {
    "number" : 39,
    "verse" : "சிலுவையில் தொங்கிக்கொண்டிருந்த குற்றவாளிகளுள் ஒருவன், \"நீ மெசியா அல்லவா? உன்னையும் எங்களையும் காப்பாற்று!\" என்று அவரைப் பழித்தான்."
  }, {
    "number" : 40,
    "verse" : "மற்றவனோ, \"கடவுள்மட்டில் உனக்கு அச்சமே இல்லையா? நீயும் அதே தீர்ப்புக்குத்தானே உள்ளாயிருக்கிறாய்."
  }, {
    "number" : 41,
    "verse" : "நாம் தண்டிக்கப்படுவது முறையே. ஏனெனில், நம் செயல்களுக்குத்தக்க பலனைப் பெறுகிறோம். இவரோ ஒரு குற்றமும் செய்யவில்லை\" என்று அவனைக் கடிந்துகொண்டான்."
  }, {
    "number" : 42,
    "verse" : "பின்பு அவன், \"இயேசுவே, நீர் அரசுரிமையோடு வரும்போது, என்னை நினைவுகூரும்\" என்றான்."
  }, {
    "number" : 43,
    "verse" : "அவனுக்கு இயேசு, \"இன்றே நீ என்னோடு வான்வீட்டில் இருப்பாய் என்று நான் உறுதியாக் உனக்குச் சொல்லுகிறேன்\" என்றார்."
  }, {
    "number" : 44,
    "verse" : "அப்போது ஏறக்குறைய நண்பகல் வேளை. மூன்று மணிவரை கதிரோன் மறைந்திருக்க, நாடெங்கும் இருள் உண்டாயிற்று."
  }, {
    "number" : 45,
    "verse" : "ஆலயத்தின் திரை நடுவில் கிழிந்தது."
  }, {
    "number" : 46,
    "verse" : "தந்தையே, உமது கையில் என் ஆவியை ஒப்படைக்கிறேன்\" என்று இயேசு உரக்கக் கூவினார். இதைச் சொன்னதும் உயிர்நீத்தார்."
  }, {
    "number" : 47,
    "verse" : "நிகழ்ததைக் கண்ட நூற்றுவர்தலைவன் \"உள்ளபடியே, இவர் நீதிமான்தான்\" என்று சொல்லி, கடவுளை மகிமைப்படுத்தினான்."
  }, {
    "number" : 48,
    "verse" : "வேடிக்கை பார்க்கவந்த மக்கட்கூட்டம் நிகழ்ந்ததைக் கண்டு மார்பில் அறைந்துகொண்டு திரும்பியது."
  }, {
    "number" : 49,
    "verse" : "அவருக்கு அறிமுனமானவர்களும், கலிலேயாவிலிருந்து அவரைப் பின்தொடர்ந்த பெண்களும் தொலைவில் நின்று இதெல்லாம் பார்த்துக்கொண்டிருந்தனர்."
  }, {
    "number" : 50,
    "verse" : "சூசை என்ற ஒருவர் இருந்தார். அவர் தலைமைச் சங்கத்தின் உறுப்பினர். நல்லவர், நீதிமான்."
  }, {
    "number" : 51,
    "verse" : "அவர்களுடைய திட்டத்திற்கும் செயலுக்கும் அவர் இணங்கவில்லை. யூதர்களுடைய ஊராகிய அரிமத்தியாவைச் சார்ந்தவர்; கடவுளுடைய அரசை எதிர்ப்பார்த்திருந்தவர்."
  }, {
    "number" : 52,
    "verse" : "அவர் பிலாத்துவை அணுகி இயேசுவின் உடலைக் கேட்டார்."
  }, {
    "number" : 53,
    "verse" : "அதைச் சிலுவையிலிருந்து இறக்கி, கோடித் துணியில் சுற்றி, பாறையில் குடைந்திருந்த கல்லறையில் அடக்கம் செய்தார். அதுவரை யாரையும் அதில் அடக்கம் செய்ததில்லை."
  }, {
    "number" : 54,
    "verse" : "அன்று ஆயத்த நாள். ஓய்வுநாள் தொடங்கும் வேளை."
  }, {
    "number" : 55,
    "verse" : "கலிலேயாவிலிருந்து இயேசுவோடு வந்திருந்த பெண்களும் சூசையுடன் கூடவேயிருந்து கல்லறையையும் உடலை அங்கு வைத்த வகையையும் கவனித்தனர்."
  }, {
    "number" : 56,
    "verse" : "திரும்பிச் சென்று வாசனைப்பொருளையும் பரிமளத் தைலங்களையும் ஆயத்தப்படுத்தினர். கட்டளைப்படி ஓய்வுநாள் அனுசரித்தனர்."
  } ]
}
{
  "bibleAbbr" : "TCB1973",
  "bookName" : "லூக்காஸ்",
  "bookEnglishName" : "Luke",
  "chapterNumber" : 17,
  "verses" : [ {
    "number" : 1,
    "verse" : "மேலும், இயேசு தம் சீடரை நோக்கி, \"இடறல் வராமல் இருக்க முடியாது. ஆனால், யாரால் வருகின்றதோ, அவனுக்கு ஐயோ கேடு!"
  }, {
    "number" : 2,
    "verse" : "அவன் இச்சிறுவருள் ஒருவனுக்கு இடறலாயிருப்பதைவிட, அவன் கழுத்தில் பெரிய எந்திரக்கல்லைக் கட்டி கடலில் தள்ளுவது அவனுக்கு நலம்."
  }, {
    "number" : 3,
    "verse" : "எச்சரிக்கையாயிருங்கள். \" உன் சகோதரன் குற்றம் செய்தால் அவனைக் கடிந்துகொள். மனம் வருத்தினால் அவனை மன்னித்துவிடு."
  }, {
    "number" : 4,
    "verse" : "அவன் ஒரு நாளில் ஏழு முறை உனக்கெதிராகக் குற்றம் செய்து, ஏழு முறையும் உன்னிடம் திரும்பி வந்து, 'நான் மனம் வருந்துகிறேன்' என்றால், அவனை மன்னித்துவிடு\" என்றார்."
  }, {
    "number" : 5,
    "verse" : "பின்பு அப்போஸ்தலர்கள், \"எங்களிடம் விசுவாசத்தை அதிகமாக்கும்\" என்று ஆண்டவரைக் கேட்டார்கள்."
  }, {
    "number" : 6,
    "verse" : "ஆண்டவரோ, \"கடுகளவு விசுவாசம் உங்களுக்கு இருந்தால் இம்முசுக்கட்டை மரத்தை நோக்கி, 'வேருடன் பெயர்ந்து கடலில் ஊன்றிக்கொள்' என்பீர்களாகில், உங்களுக்கு அது கீழ்ப்படியும்."
  }, {
    "number" : 7,
    "verse" : "\"உழுவதற்கோ மேய்ப்பதற்கோ உங்களிடம் ஓர் ஊழியன் இருந்தால், அவன் வயலிலிருந்து திரும்பி வரும்பொழுது, 'நீ உடனே என்னோடு வந்து சாப்பிடு' என்று உங்களுள் எவனாவது சொல்லுவானா?"
  }, {
    "number" : 8,
    "verse" : "மாறாக, 'எனக்குச் சாப்பாடு ஆயத்தம்செய். உன் இடையை வரிந்துகட்டிக்கொண்டு நான் உண்டு குடிக்குமளவும் எனக்குப் பணிவிடைசெய்; பின்பு நீ உண்டு குடிக்கலாம்' என்று சொல்லமாட்டானா?"
  }, {
    "number" : 9,
    "verse" : "தான் கட்டளையிட்டதைச் செய்ததற்காகத் தன் ஊழியனுக்கு நன்றி சொல்வானா?"
  }, {
    "number" : 10,
    "verse" : "அப்படியே நீங்களும் உங்களுக்குக் கட்டளையிட்டதெல்லாம் செய்தபின், 'நாங்கள் பயனற்ற ஊழியர்கள், செய்ய வேண்டியதைத்தான் செய்தோம்' எனச் சொல்லுங்கள் என்றார்.\""
  }, {
    "number" : 11,
    "verse" : "அவர் யெருசலேமுக்குப் போகையில், சமாரியா, கலிலேயா நாடுகள்வழியாகச் சென்றார்."
  }, {
    "number" : 12,
    "verse" : "ஓர் ஊருக்குள் வரும்பொழுது, தொழுநோயாளிகள் பத்துப்பேர் அவருக்கு எதிரே வந்தனர். தொலைவில் நின்றுகொண்டே,"
  }, {
    "number" : 13,
    "verse" : "குருவே, இயேசுவே, எங்கள்மேல் இரக்கமாயிரும் என்று உரக்கக்கூவினர்."
  }, {
    "number" : 14,
    "verse" : "அவர்களைக் கண்டதும், \"நீங்கள் போய்க் குருக்களிடம் உங்களைக் காட்டுங்கள் \" என்றார். அவ்வாறே செல்லும்போது அவர்கள் குணமடைந்தனர்."
  }, {
    "number" : 15,
    "verse" : "அவர்களுள் ஒருவன் தான் குணமடைந்ததைக் கண்டு உரத்த குரலில் கடவுளை மகிமைப்படுத்திக்கொண்டு, திரும்பி வந்து,"
  }, {
    "number" : 16,
    "verse" : "அவருடைய காலில் முகங்குப்புற விழுந்து நன்றிசெலுத்தினான். அவனோ சமாரியன்."
  }, {
    "number" : 17,
    "verse" : "இயேசு அவனைப் பார்த்து, 'பத்துப்பேரும் குணமடையவில்லையா? மற்ற ஒன்பது பேர் எங்கே?"
  }, {
    "number" : 18,
    "verse" : "திரும்பி வந்து கடவுளை மகிமைப்படுத்த இந்த அந்நியனைத்தவிர வேறு ஒருவரையும் காணோமே! \" என்றார்."
  }, {
    "number" : 19,
    "verse" : "மேலும், \"எழுந்து போ, உன் விசுவாசம் உன்னைக் குணமாக்கிற்று\" என்று அவனிடம் கூறினார்."
  }, {
    "number" : 20,
    "verse" : "கடவுளின் அரசு எப்பொழுது வரும்?\" என்று பரிசேயர் வினவ, அவர் மறுமொழியாக, \"கடவுளின் அரசு கண்களுக்குப் புலப்படும் முறையில் வராது."
  }, {
    "number" : 21,
    "verse" : "'இதோ இங்கே! அதோ அங்கே! 'என்று சொல்வதிற்கில்லை. ஏனெனில், கடவுளின் அரசு இதோ! உங்களிடையே உள்ளது\" என்றார்."
  }, {
    "number" : 22,
    "verse" : "மேலும் அவர் சீடர்களிடம் மனுமகனுடைய நாட்களில் ஒன்றையாவது காண வேண்டும் என்று விரும்புவீர்கள். ஆனால் காண மாட்டீர்கள்."
  }, {
    "number" : 23,
    "verse" : "உங்களிடம், 'இதோ இங்கே! அதோ அங்கே!' என்பார்கள். நீங்களோ போகவேண்டாம்; அவர்கள்பின் ஓடவேண்டாம்."
  }, {
    "number" : 24,
    "verse" : "மின்னல் வானத்தின் ஒரு முனையில் மின்னி எதிர்முனைக்குப் பாய்வதுபோலவே, மனுமகனும் தாம் வரும் நாளில் தோன்றுவார்."
  }, {
    "number" : 25,
    "verse" : "ஆனால் முதலில் அவர் மிகவும் பாடுபட்டு இந்தத் தலைமுறையால் புறக்கணிக்கப்பட வேண்டும்."
  }, {
    "number" : 26,
    "verse" : "நோவாவின் காலத்தில் நடந்ததுபோலவே மனுமகன் வரும் காலத்திலும் நடக்கும்."
  }, {
    "number" : 27,
    "verse" : "நோவா பெட்டகத்தில் நுழைந்த நாள்வரை மக்கள் உண்டு குடித்ததும், பெண் கொண்டு கொடுத்தும் வந்தனர். பெருவெள்ளம் வந்து அனைவரையும் அழித்தது."
  }, {
    "number" : 28,
    "verse" : "அவ்வாறே, லோத்தின் காலத்திலும் நடந்தது: உண்டு குடித்தனர்; விற்று வாங்கினர்; நட்டனர். கட்டினர்."
  }, {
    "number" : 29,
    "verse" : "லோத்து சோதோமை விட்டுச் சென்ற நாளில், வானிலிருந்து தீயும் கந்தகமும் பெய்து எல்லாரையும் அழித்தது."
  }, {
    "number" : 30,
    "verse" : "மனுமகன் வெளிப்படும் நாளிலும் அவ்வாறே இருக்கும்."
  }, {
    "number" : 31,
    "verse" : "\"அந்நாளில் கூரைமேல் இருப்பவன், வீட்டிலுள்ள தன் பொருட்களை எடுப்பதற்கு இறங்கவேண்டாம். அப்படியே வயலில் இருப்பவன் திரும்பி வரவேண்டாம்."
  }, {
    "number" : 32,
    "verse" : "லோத்தின் மனைவியை நினைத்துக்கொள்ளுங்கள்."
  }, {
    "number" : 33,
    "verse" : "தன் உயிரைப் பாதுகாக்கத் தேடுகிறவன் அதை இழந்துவிடுவான். இழப்பவனோ அதைக் காத்துக்கொள்வான்."
  }, {
    "number" : 34,
    "verse" : "நான் உங்களுக்குச் சொல்லுகிறேன்: அந்த இரவில் ஒரே படுக்கையில் இருவர் இருப்பர், ஒருவன் எடுக்கப்படுவான்; மற்றவன் விடப்படுவான்."
  }, {
    "number" : 35,
    "verse" : "இரு பெண்கள் சேர்ந்து மாவரைப்பர். ஒருத்தி எடுக்கப்படுவாள்; மற்றவள் விடப்படுவாள்.\""
  }, {
    "number" : 36,
    "verse" : "அதற்கு அவர்கள், \"எங்கே ஆண்டவரே?\" என்றார்கள்."
  }, {
    "number" : 37,
    "verse" : "அவரோ, \"பிணம் எங்கேயோ அங்கேயே கழுகுகள் கூடும்\" என்றார்."
  } ]
}
{
  "bibleAbbr" : "TCB1973",
  "bookName" : "புலம்பல் ஆகமம்",
  "bookEnglishName" : "Lamentations",
  "chapterNumber" : 3,
  "verses" : [ {
    "number" : 1,
    "verse" : "முன்றாம் புலம்பல்: ஆலேஃப்: அவருடைய கோபத்தின் கோலால் வருந்தி என் வறுமையைக் காணும் மனிதன் ஆனேன்;"
  }, {
    "number" : 2,
    "verse" : "அவர் என்னை ஒளியிலன்று, காரிருளிலேயே கொண்டுவந்து விட்டுவிட்டார்;"
  }, {
    "number" : 3,
    "verse" : "நாள் முழுதும் மீண்டும் மீண்டும் என் மேலேயே தமது கையை நீட்டித் தண்டிக்கிறார்."
  }, {
    "number" : 4,
    "verse" : "பேத்: என் தோலையும் சதையையும் சிதைத்து விட்டார், என்னுடைய எலும்புகளை நொறுக்கி விட்டார்;"
  }, {
    "number" : 5,
    "verse" : "என்னை வளைத்து முற்றுகையிட்டுத் துன்பத்தாலும் கசப்பாலும் நிரப்பி விட்டார்;"
  }, {
    "number" : 6,
    "verse" : "என்றென்றைக்கும் மரித்தவர்களுக்கு ஒப்பாய் என்னை காரிருள் நிறைந்துள்ள இடத்தில் வைத்தார்."
  }, {
    "number" : 7,
    "verse" : "கீமேல்: வெளியேற முடியாமல் என்னைச் சுற்றிச் சுவர் எழுப்பி என் கைவிலங்கையும் பளுவாக்கினார்;"
  }, {
    "number" : 8,
    "verse" : "கூவியழைத்தும் இரந்து மன்றாடியும், என் மன்றாட்டைப் புறக்கணித்துத் தள்ளிவிட்டார்."
  }, {
    "number" : 9,
    "verse" : "சதுரக் கற்களால் என் வழிகளைத் தடுத்து விட்டார்; என் பாதைகளைக் கோணலாக்கிக் கெடுத்துவிட்டார்."
  }, {
    "number" : 10,
    "verse" : "தாலேத்:பாய்வதற்காகப் பதுங்கியிருக்கும் கரடி போலும், ஒளிந்திருக்கும் சிங்கம் போலும் எனக்கு ஆனார்;"
  }, {
    "number" : 11,
    "verse" : "என் வழிகளைப் புரட்டி என்னைப் பீறிக் கிழித்தார்; என்னை முற்றிலும் பாழாக்கினார்;"
  }, {
    "number" : 12,
    "verse" : "தமது வில்லை நாணேற்றினார், என்னை அம்புக்கு இலக்காக்கினார்."
  }, {
    "number" : 13,
    "verse" : "ஹே: தமது அம்பறாத் தூணியில் உள்ள அம்புகைளை என் மார்பில் எய்தார்;"
  }, {
    "number" : 14,
    "verse" : "என் இனத்தார் அனைவர்க்கும் முற்றிலும் நான் நகைப்புக்கும் வசைப் பாடலுக்கும் இலக்கானேன்;"
  }, {
    "number" : 15,
    "verse" : "கசப்பினால் என்னை நிரம்பச் செய்தார், கசப்பு மதுவால் எனக்குப் போதை ஏற்றினார்."
  }, {
    "number" : 16,
    "verse" : "வெள: கற்களைக் கடித்து என் பற்களை உடையச்செய்தார், சாம்பலை உணவாக எனக்கு ஊட்டினார்;"
  }, {
    "number" : 17,
    "verse" : "என் ஆன்மா அமைதியை இழந்துவிட்டது, எனக்கு மகிழ்ச்சி என்றால் என்ன என்பது மறந்துபோயிற்று."
  }, {
    "number" : 18,
    "verse" : "என் வலிமைக்கு முடிவு வந்தது, ஆண்டவர் மேலுள்ள என் நம்பிக்கையும் போயிற்று\" என்றேன்."
  }, {
    "number" : 19,
    "verse" : "ஸாயின்: என் வறுமையையும் அலைச்சலையும் கசப்பையும், தாங்க முடியாத துன்பத்தையும் நினைத்தருளும்;"
  }, {
    "number" : 20,
    "verse" : "நான் அதையே நினைத்து நினைத்து வாடுகிறேன், என் உயிர் என்னில் மாய்கிறது;"
  }, {
    "number" : 21,
    "verse" : "இவற்றை என்னிதயத்தில் சிந்திக்கிறேன், ஆகவே நம்பிக்கை கொள்ளுகிறேன்."
  }, {
    "number" : 22,
    "verse" : "ஹேத்: ஆண்டவரின் இரக்கம் என்றென்றும் அழிவுறாது, அவருடைய பரிவுக்கு முடிவு இல்லை."
  }, {
    "number" : 23,
    "verse" : "காலைதோறும் அவை புதுப்பிக்கப் படுகின்றன, நீர் மிக்கப் பிரமாணிக்கமுள்ளவர்;"
  }, {
    "number" : 24,
    "verse" : "ஆண்டவர் என் பங்கு, ஆதலால் அவரிடம் நம்பிக்கை வைப்பேன்\" என்றது என் ஆன்மா."
  }, {
    "number" : 25,
    "verse" : "தேத்: தம்மில் நம்பிக்கை வைக்கிறவர்களுக்கும், தம்மைத் தேடும் ஆன்மாவுக்கும் ஆண்டவர் நல்லவர்;"
  }, {
    "number" : 26,
    "verse" : "கடவுள் நம்மை மீட்பாரென்று, அமைதியாய்க் காத்திருத்தல் நல்லது;"
  }, {
    "number" : 27,
    "verse" : "இளமை முதல் அவரது நுகத்தைச் சுமந்து கொள்ளுதல் மனிதனுக்கு நன்று;"
  }, {
    "number" : 28,
    "verse" : "இயோத்: தன்மேல் அதனைச் சுமந்து கொண்ட பின் தனிமையில் அமைதியாய் அமர்ந்திருக்கட்டும்;"
  }, {
    "number" : 29,
    "verse" : "தரையில் முகம்படியக் குப்புற விழட்டும், நம்பிக்கைக்கு இன்னும் இடமிருக்கலாம்;"
  }, {
    "number" : 30,
    "verse" : "தன்னை அறைபவர்க்கும் கன்னத்தைக் காட்டட்டும், நிந்தைகளால் அவன் நிரம்பட்டும்,"
  }, {
    "number" : 31,
    "verse" : "காஃப்: ஏனெனில் ஆண்டவர் எப்போதைக்குமே ஒருவனை வெறுத்துத் தள்ளுவதில்லை;"
  }, {
    "number" : 32,
    "verse" : "ஒருவேளை அவனைத் தள்ளினாலும் பின்னர் தம் இரக்கப் பெருக்கத்திற்கேற்பத் தயை கூருவார்."
  }, {
    "number" : 33,
    "verse" : "ஏனெனில் மனப்பூர்வமாய் அவர் மனிதர்களைத் தாழ்த்தினதுமில்லை, தள்ளிவிட்டதுமில்லை."
  }, {
    "number" : 34,
    "verse" : "லாமேத்: உலகத்தின் கைதிகள் எல்லாரும் காலின் கீழ் நசுக்கப்படுவதையோ,"
  }, {
    "number" : 35,
    "verse" : "உன்னதரின் திருமுன்பு ஒருவனுக்கு நியாயம் மறுக்கப்படுவதையோ,"
  }, {
    "number" : 36,
    "verse" : "ஒரு மனிதன் வழக்கில் கவிழ்க்கப் படுவதையோ ஆண்டவர் பாராமல் இருக்கிறாரோ?"
  }, {
    "number" : 37,
    "verse" : "மேம்: ஆண்டவரின் ஆணையில்லாமல், தன் சொல்லால் மட்டும் ஒன்றை நிகழும்படி செய்யக் கூடியவன் யார்?"
  }, {
    "number" : 38,
    "verse" : "நன்மைகளும் தீமைகளும் உன்னதரின் வாயிலிருந்தன்றோ புறப்படுகின்றன?"
  }, {
    "number" : 39,
    "verse" : "மனிதன் எதற்காக முறையிட வேண்டும்? தன் பாவங்களின் முன் ஆண்மையோடு இருக்கட்டும்."
  }, {
    "number" : 40,
    "verse" : "நூன்: நம் வழிகளைச் சோதித்துச் சிந்தித்து, ஆண்டவரிடம் திரும்பிடுவோம்."
  }, {
    "number" : 41,
    "verse" : "ஆண்டவர்பால் வானகத்துக்கு நம்முடைய இதயங்களையும் கைகளையும் உயர்திதிடுவோம்."
  }, {
    "number" : 42,
    "verse" : "நாங்கள் அக்கிரமம் செய்தோம், உமக்குக் கோப மூட்டினோம்; ஆதலால் தான் எங்களை நீர் மன்னிக்கவில்லை."
  }, {
    "number" : 43,
    "verse" : "சாமேக்: \"கோபத்தால் உம்மைப் போர்த்துக் கொண்டு எங்களை விரட்டி வந்து இரக்கமின்றிக் கொன்று மாய்த்தீர்."
  }, {
    "number" : 44,
    "verse" : "எங்கள் மன்றாட்டு உம்மிடம் வராதபடி, உம்மை மேகத்தால் மறைத்துக்கொண்டீர்."
  }, {
    "number" : 45,
    "verse" : "மக்களினங்களின் மத்தியிலே எங்களைக் குப்பை கூளங்களாய் ஆக்கிவிட்டீர்."
  }, {
    "number" : 46,
    "verse" : "பே: \"எங்கள் பகைவர்கள் அனைவரும் எங்களுக்கு விரோதமாய் வாய் திறந்தனர்."
  }, {
    "number" : 47,
    "verse" : "திகிலும் படுகுழியும் எங்களுக்குத் தயாராயின, நாசமும் அழிவும் எங்கள் மேல் வந்தன."
  }, {
    "number" : 48,
    "verse" : "என் மக்களாம் மகளின் அழிவைக் கண்டு என் கண்கள் கண்ணீரைப் பெருக்குகின்றன."
  }, {
    "number" : 49,
    "verse" : "ஆயீன்: \"எங்களுக்கு இளைப்பாற்றி இல்லாமையால் ஒயாமல் கண்கள் நீர் வடிக்கின்றன."
  }, {
    "number" : 50,
    "verse" : "ஆண்டவர் வானத்தினின்று நோக்கும் வரையில் தொடர்ந்து அவ்வாறே நீர் வடிக்கும்."
  }, {
    "number" : 51,
    "verse" : "என் நகரத்தின் மகளிர் அனைவர்க்கும் நேர்ந்ததைக் காண்பது எனக்குப் பெரும் துயரமாகும்."
  }, {
    "number" : 52,
    "verse" : "சாதே: \"காரணமின்றி என் பகைவர்கள் பறவையைப் போல வேட்டையாடி என்னைப் பிடித்தார்கள்."
  }, {
    "number" : 53,
    "verse" : "என்னை உயிரோடு குழியில் தள்ளினார்கள், என்மீது கற்களை எறிந்தார்கள்."
  }, {
    "number" : 54,
    "verse" : "வெள்ளப் பெருக்கு என் தலை மீது ஓடிற்று; 'நான் மடிந்தேன்' என்றேன்."
  }, {
    "number" : 55,
    "verse" : "கோப்: \"ஆண்டவரே, ஆழமான பாதாளத்தினின்று உமது திருப்பெயரைக் கூவியழைத்தேன்;"
  }, {
    "number" : 56,
    "verse" : "என் குரலொலியைக் கேட்டீர்; என் விம்மலுக்கும் கூக்குரல்களுக்கும் உம் செவியைத் திருப்பிக் கொள்ளாதீர்,"
  }, {
    "number" : 57,
    "verse" : "உம்மை நோக்கி நான் கூவியழைத்த நாளில் என்னை அணுகி, 'அஞ்சாதே' என்றீர்."
  }, {
    "number" : 58,
    "verse" : "ரேஷ்: \"ஆண்டவரே, எனக்காக வாதாடினீர்; நீரே என் உயிருக்கு மீட்பளித்தீர்."
  }, {
    "number" : 59,
    "verse" : "எனக்கெதிராய் அவர்கள் செய்த அக்கிரமத்தைக் கண்டீர், ஆண்டவரே, எனக்கு நீதி வழங்கும்."
  }, {
    "number" : 60,
    "verse" : "எனக்கெதிராய் அவர்கள் கொண்டிருக்கும் ஆத்திரத்தையும் எண்ணங்களையும் பார்த்தீர்."
  }, {
    "number" : 61,
    "verse" : "ஷின்: \"ஆண்டவரே, எனக்கெதிராய் அவர்கள் கொண்டுள்ள சிந்தனைகளையும் சொன்ன நிந்தைகளையும் கேட்டீர்."
  }, {
    "number" : 62,
    "verse" : "என் பகைவர்கள் எனக்கெதிராய் நாள் முழுதும் முணு முணுத்த சொற்களை நீர் கேட்டீர்."
  }, {
    "number" : 63,
    "verse" : "பாரும், அவர்கள் உட்கார்ந்தாலும் எழுந்தாலும், என்னைப் பற்றியே அவர்கள் வசை பாடுகிறார்கள்."
  }, {
    "number" : 64,
    "verse" : "தௌ: \"ஆண்டவரே, அவர்களுடைய செயலுக்கு எற்ப அவர்களுக்குக் கைம்மாறு தந்தருளும்."
  }, {
    "number" : 65,
    "verse" : "இதய கடினத்தை அவர்களுக்குக் கொடும். உமது சாபனை அவர்கள் மேல் இருக்கட்டும்."
  }, {
    "number" : 66,
    "verse" : "ஆண்டவரே, சீற்றத்துடன் அவர்களைத் துன்புறுத்தும், வானத்தின் கீழ் அவர்களை நசுக்கி விடும்.\""
  } ]
}
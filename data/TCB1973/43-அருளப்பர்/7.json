{
  "bibleAbbr" : "TCB1973",
  "bookName" : "அருளப்பர்",
  "bookEnglishName" : "John",
  "chapterNumber" : 7,
  "verses" : [ {
    "number" : 1,
    "verse" : "இந்நிகழ்ச்சிக்குப்பின், இயேசு கலிலேயாவிலே நடமாடி வந்தார். யூதர்கள் அவரைக் கொல்லத் தேடியதால் யூதேயாவில் நடமாட விரும்பவில்லை."
  }, {
    "number" : 2,
    "verse" : "யூதர்களின் கூடாரத் திருவிழா அண்மையிலிருந்தது."
  }, {
    "number" : 3,
    "verse" : "அவருடைய சகோதரர் அவரை நோக்கி, \" ' யூதேயாவிலுள்ள உம் சீடரும் நீர் புரியும் செயல்களைக் காணும்படி, இவ்விடத்தைவிட்டு அங்கே செல்லும்."
  }, {
    "number" : 4,
    "verse" : "ஏனெனில், பொதுமக்கள் கவனத்தைக் கவர விரும்புகிறவன் எவனும், மறைவில் செயலாற்றுவதில்லை. நீர் இதெல்லாம் செய்துவருவதால், உம்மை உலகிற்கு வெளிப்படுத்தலாமே! \" என்றனர்."
  }, {
    "number" : 5,
    "verse" : "ஏனெனில், அவருடைய சகோதரர்கள்கூட அவரில் விசுவாசங்கொள்ளவில்லை."
  }, {
    "number" : 6,
    "verse" : "இயேசு அவர்களை நோக்கி, \"எனக்குக் குறித்த நேரம் இன்னும் வரவில்லை. உங்களுக்கோ எந்த நேரமும் ஏற்ற நேரம்தான்."
  }, {
    "number" : 7,
    "verse" : "உலகம் உங்களை வெறுக்கமுடியாது, என்னையோ வெறுக்கிறது. ஏனெனில், அதனுடைய செயல்கள் தீயவை என்பதற்கு நான் சாட்சியாய் நிற்கிறேன்."
  }, {
    "number" : 8,
    "verse" : "இத்திருவிழாவிற்கு நீங்கள் போங்கள், நான் வரவில்லை. எனக்குக் குறித்த காலம் இன்னும் நிறைவாகவில்லை\" என்றார்."
  }, {
    "number" : 9,
    "verse" : "இப்படிச் சொல்லிக் கலிலேயாவிலே தங்கிவிட்டார்."
  }, {
    "number" : 10,
    "verse" : "அவருடைய சகோதரர் திருவிழாவுக்குப் போனபின், அவர் வெளிப்படையாகப் போகாமல் மறைவாகச் சென்றார்."
  }, {
    "number" : 11,
    "verse" : "திருவிழாவின்போது யூதர், \"அவர் எங்கே ?\" என்று அவரைத் தேடினர்."
  }, {
    "number" : 12,
    "verse" : "சிலர், \"அவர் நல்லவர்\" என்றனர். சிலரோ, \"இல்லை, அவன் மக்களை ஏமாற்றுகிறான்\" என்றனர். மக்கள் கூடியிருந்த இடங்களிலெல்லாம் இப்படி அவரைப்பற்றி முணுமுணுவென்று பேசிக்கொண்டனர்."
  }, {
    "number" : 13,
    "verse" : "யூதர்களுக்கு அஞ்சி அவரைப்பற்றி எவனும் வெளிப்படையாகப் பேசவில்லை."
  }, {
    "number" : 14,
    "verse" : "பாதித் திருவிழா முடிந்தபின், இயேசு கோயிலுக்குச் சென்று போதிக்கத் தொடங்கினார்."
  }, {
    "number" : 15,
    "verse" : "அதைக் கேட்ட யூதர்கள், \"யாரிடமும் பாடம் கேட்காத இவனுக்கு இவ்வளவு அறிவு எப்படி வந்தது ?\" என்று வியந்தார்கள்."
  }, {
    "number" : 16,
    "verse" : "இயேசுவோ, \"என் போதனை என்னுடையதன்று, என்னை அனுப்பினவருடையதே."
  }, {
    "number" : 17,
    "verse" : "அவருடைய விருப்பத்தின்படி நடக்க விரும்புகிறவன் இப்போதனை கடவுளிடமிருந்து வருகிறதா, நானாகவே இதைச் சொல்லுகிறேனா என்பதை அறிந்துகொள்வான்."
  }, {
    "number" : 18,
    "verse" : "தானாகவே பேசுகிறவன் தன் சொந்த மகிமையைத் தேடுகிறான். தன்னை அனுப்பினவருடைய மகிமையைத் தேடுகிறவனோ உண்மையுள்ளவன்; அவனிடத்தில் அநீதியில்லை."
  }, {
    "number" : 19,
    "verse" : "மோயீசனிடமிருந்து வந்த திருச்சட்டம் உங்களுக்கில்லையா ? இருப்பினும், உங்களுள் யாரும் அச்சட்டத்தைக் கடைப்பிடிப்பதில்லை!"
  }, {
    "number" : 20,
    "verse" : "நீங்கள் என்னைக் கொல்லத் தேடுவானேன் ? என்றார். அதற்கு மக்கள், \"உனக்குப் பேய்பிடித்துவிட்டதா! எவன் உன்னைக் கொல்லத்தேடுகிறான் ?\" என்றனர்."
  }, {
    "number" : 21,
    "verse" : "அதற்கு இயேசு மறுமொழியாக, \"ஓய்வுநாளில் நான் செய்த ஒரே ஒரு செயலுக்காக நீங்கள் அனைவரும் வியப்புறுகிறீர்கள்."
  }, {
    "number" : 22,
    "verse" : "மோயீசன் உங்களுக்கு விருத்தசேதனக் கட்டளை தந்தாரே. - உண்மையில், அதைத் தந்தவர் மோயீசன் அல்லர்; அது நம் முன்னோர் காலத்திலிருந்தே உள்ளது. - அந்த விருத்தசேதனத்தை நீங்கள் ஓய்வுநாளில்கூடச் செய்கிறதில்லையா ?"
  }, {
    "number" : 23,
    "verse" : "மோயீசன் தந்த அச்சட்டத்தை மீறாதிருக்கும்படி ஓய்வுநாளிலும் நீங்கள் விருத்தசேதனம் செய்திருக்கிறீர்களென்றால், அதே ஓய்வு நாளில் நான் முழு மனிதனையும் குணமாக்கினேன் என்பதற்காக என்மேல் நீங்கள் கோபம் கொள்வதேன் ?"
  }, {
    "number" : 24,
    "verse" : "வெளித்தோற்றத்தின்படி தீர்ப்பிடாதீர்கள்; நீதியின்படியே தீர்ப்பிடுங்கள்\" என்றார்."
  }, {
    "number" : 25,
    "verse" : "யெருசலேம் நகரத்தார் சிலர், \"இவரையன்றோ கொல்லத் தேடுகின்றனர் ?"
  }, {
    "number" : 26,
    "verse" : "இதோ! இவர் வெளிப்படையாய்ப் பேசுகிறார். யாரும் ஒன்றும் சொல்லக் காணோமே! இவர் மெசியாவென்று தலைவர்கள் உண்மையிலே அறிந்துகொண்டார்களோ ?"
  }, {
    "number" : 27,
    "verse" : "மெசியா தோன்றும்பொழுதோ, அவர் எங்கிருந்து வருவார் என்பது ஒருவனுக்கும் தெரியாது. ஆனால், இவர் எங்கிருந்து வருகிறார் என்பது நமக்குத் தெரியுமே\" என்றனர்."
  }, {
    "number" : 28,
    "verse" : "ஆகவே, இயேசு கோயிலிலே போதிக்கையில் உரக்கச் சொன்னதாவது: \"ஆம், ஆம், என்னை அறிவீர்கள்தான். நான் எங்கிருந்து வருகிறேன் என்பதையும் அறிவீர்கள். ஆயினும், நானாகவே வரவில்லை: என்னை அனுப்பினவரோ உண்மையுள்ளவர். நீங்கள் அவரை அறியவில்லை."
  }, {
    "number" : 29,
    "verse" : "நானோ அவரை அறிவேன். ஏனெனில், நான் அவரிடமிருந்து வருகிறேன்; என்னை அனுப்பியவரும் அவரே.\""
  }, {
    "number" : 30,
    "verse" : "இதைக் கேட்டு, யூதர்கள் அவரைப் பிடிக்க நினைத்தனர். ஆனால், அவருடைய நேரம் இன்னும் வராததால், எவனும் அவரைத் தொடவில்லை."
  }, {
    "number" : 31,
    "verse" : "கூட்டத்தில் பலர், \"மெசியா வரும்பொழுது இவர் செய்வதைவிட அதிக அருங்குறிகளைச் செய்வாரா ?\" என்று சொல்லிக்கொண்டு, அவரில் விசுவாசங்கொண்டனர்."
  }, {
    "number" : 32,
    "verse" : "அவரைப்பற்றி மக்கள் இவ்வாறு முணுமுணுத்துப் பேசுவதைப் பரிசேயர்கள் கேள்வியுற்றனர். ஆகையால் அவர்களும் தலைமைக் குருக்களும் அவரைப் பிடிக்கக் காவலர்களை அனுப்பினர்."
  }, {
    "number" : 33,
    "verse" : "இயேசுவோ: \"இன்னும் சிறிது காலமே உங்களோடு இருப்பேன். பின், என்னை அனுப்பியவரிடம் செல்வேன்."
  }, {
    "number" : 34,
    "verse" : "என்னைத் தேடுவீர்கள், ஆனால் காணமாட்டீர்கள். நானிருக்கும் இடத்திற்கு உங்களால் வர முடியாது\" என்றார்."
  }, {
    "number" : 35,
    "verse" : "அப்போது யூதர்கள், \"நாம் அவனைக் காணமுடியாதவாறு எங்கே செல்லப்போகிறான்? கிரேக்கர்களிடையே சிதறிவாழ்வோரிடம் போய், கிரேக்கர்களுக்குப் போதிக்கப் போகிறானோ?"
  }, {
    "number" : 36,
    "verse" : "' என்னைத் தேடுவீர்கள், ஆனால் காணமாட்டீர்கள். நான் இருக்குமிடத்திற்கு, உங்களால் வரமுடியாது ' என்று சொன்னானே; இதற்குப் பொருள் என்ன ?\" என்று தங்களுக்குள்ளே பேசிக்கொண்டனர்."
  }, {
    "number" : 37,
    "verse" : "திருவிழாவின் இறுதியான பெருநாளிலே, இயேசு எழுந்துநின்று உரத்த குரலில், \"யாரேனும் தாகமாயிருந்தால் என்னிடம் வரட்டும்! என்னில் விசுவாசங்கொள்பவன் குடிக்கட்டும்!"
  }, {
    "number" : 38,
    "verse" : "மறைநூல் கூறுவதுபோல், ''அவனுடைய உள்ளத்திலிருந்து உயிருள்ள நீர் ஆறாய்ப் பெருக்கெடுத்து ஓடும்\" என்றார்."
  }, {
    "number" : 39,
    "verse" : "தம்மில் விசுவாசங்கொள்வோர் பெறப்போகும் ஆவியானவரைக்குறித்து, அவர் இவ்வாறு சொன்னார். ஆவியானவரோ இன்னும் அருளப்படவில்லை. ஏனெனில், இயேசு இன்னும் மகிமைபெறவில்லை."
  }, {
    "number" : 40,
    "verse" : "கூட்டத்தில் சிலர் இந்த வார்த்தைகளைக் கேட்டு, ' உண்மையாகவே இவர்தான் வரப்போகும் இறைவாக்கினர் ' என்றனர்."
  }, {
    "number" : 41,
    "verse" : "சிலர், ' இவர் மெசியா ' என்றனர். வேறு சிலரோ, ' கலிலேயா நாட்டிலிருந்தா மெசியா வருவார் ?"
  }, {
    "number" : 42,
    "verse" : "தாவீதின் மரபிலிருந்தும், தாவீது குடியிருந்த பெத்லெகேம் ஊரிலிருந்தும் மெசியா வருவார் என மறைநூல் கூறவில்லையா ? ' என்றனர்."
  }, {
    "number" : 43,
    "verse" : "இப்படி அவரைக்குறித்து மக்களிடையே பிளவு ஏற்பட்டது."
  }, {
    "number" : 44,
    "verse" : "அவர்களுள் சிலர் அவரைப் பிடிக்க விரும்பினர். ஆனால், எவனும் அவரைத் தொடவில்லை."
  }, {
    "number" : 45,
    "verse" : "தலைமைக் குருக்களும் பரிசேயர்களும் அனுப்பிய காவலர்கள் திரும்பி வந்தார்கள். அவர்கள் காவலரிடம், \"அவனை ஏன் பிடித்துக்கொண்டு வரவில்லை?\" என்று கேட்டனர்."
  }, {
    "number" : 46,
    "verse" : "காவலரோ, \"எவரும் அவரைப்போல் என்றுமே பேசினதில்லை! என்றனர்."
  }, {
    "number" : 47,
    "verse" : "அதற்குப் பரிசேயர்கள், \"நீங்களும் ஏமாந்துபோனீர்களோ ?"
  }, {
    "number" : 48,
    "verse" : "தலைவர்களிலாவது பரிசேயர்களிலாவது அவனை விசுவசித்தவர்கள் யாரேனும் உண்டா ?"
  }, {
    "number" : 49,
    "verse" : "திருச்சட்டமறியாத இக்கூட்டமோ சாபத்துக்குள்ளானது\" என்றார்கள்."
  }, {
    "number" : 50,
    "verse" : "அவர்களுள் ஒருவர் நிக்கொதேமு. - அவரே முன்னொரு நாள் இயேசுவிடம் வந்தவர். - அவர் அவர்களைப் பார்த்து,"
  }, {
    "number" : 51,
    "verse" : "ஒருவன் செய்கிறது இன்னதென்று முதலில் அவனது வாக்குமூலத்தைக் கேட்டு அறிந்துகொள்ளாமல், நம் சட்டம் அவனுக்குத் தீர்ப்பளிக்குமா ? என்றார்."
  }, {
    "number" : 52,
    "verse" : "அவர்களோ அவரிடம், \"நீரும் கலிலேயரோ? மறைநூலை ஆராய்ந்துபாரும். கலிலேயாவிலிருந்து இறைவாக்கினர் எவரும் தோன்றுவதில்லை என்பது தெரியவரும்\" என்றனர்."
  }, {
    "number" : 53,
    "verse" : "அனைவரும் வீடு திரும்பினர்."
  } ]
}
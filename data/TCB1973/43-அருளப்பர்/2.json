{
  "bibleAbbr" : "TCB1973",
  "bookName" : "அருளப்பர்",
  "bookEnglishName" : "John",
  "chapterNumber" : 2,
  "verses" : [ {
    "number" : 1,
    "verse" : "மூன்றாம் நாள், கலிலேயாவிலுள்ள கானாவூரில் திருமணம் ஒன்று நடைபெற்றது. 'இயேசுவின் தாய் அங்கு இருந்தாள்."
  }, {
    "number" : 2,
    "verse" : "இயேசுவும் அவருடைய சீடரும் அத்திருமணத்திற்கு அழைக்கப்பெற்றிருந்தனர்."
  }, {
    "number" : 3,
    "verse" : "திராட்சை இரசம் தீர்ந்துவிடவே, இயேசுவின் தாய் அவரை நோக்கி, \"இரசம் தீர்ந்துவிட்டது\" என்றாள்."
  }, {
    "number" : 4,
    "verse" : "அதற்கு இயேசு, \"அம்மா! அதை ஏன் என்னிடம் கூறுகிறீர்? எனது நேரம் இன்னும் வரவில்லை\" என்றார்."
  }, {
    "number" : 5,
    "verse" : "அவருடைய தாய் பணியாட்களிடம், \"அவர் உங்களுக்குச் சொல்வதெல்லாம் செய்யுங்கள்\" என்றாள்."
  }, {
    "number" : 6,
    "verse" : "யூதரின் துப்புரவு முறைமைப்படி ஆறு கற்சாடிகள் அங்கே இருந்தன. அவை ஒவ்வொன்றும் இரண்டு மூன்று குடம் பிடிக்கும்."
  }, {
    "number" : 7,
    "verse" : "இயேசு அவர்களை நோக்கி, \"இச்சாடிகளில் தண்ணீர் நிரப்புங்கள்\" என்றார். அவர்கள் அவற்றை வாய்மட்டும் நிரப்பினார்கள்."
  }, {
    "number" : 8,
    "verse" : "பின்பு அவர், \"இப்பொழுது முகந்து பந்திமேற்பார்வையாளனிடம் எடுத்துச்செல்லுங்கள்\" என்றார்."
  }, {
    "number" : 9,
    "verse" : "அவர்கள் அப்படியே செய்தனர். பந்தி மேற்பார்வையாளன் திராட்சை இரசமாய் மாறின தண்ணீரைச் சுவைத்தான். இத் திராட்சை இரசம் எங்கிருந்து வந்ததென்று அவனுக்குத் தெரியாது. - ஆனால் தண்ணீரைக் கொண்டுவந்த பணியாட்களுக்குத் தெரியும். -"
  }, {
    "number" : 10,
    "verse" : "அவன் மணமகனை அழைத்து, \"எல்லாரும் முதலில் நல்ல இரசத்தைப் பரிமாறுவர். நன்றாய்க் குடித்தபின் கீழ்த்தரமானதைத் தருவர். நீரோ நல்ல இரசத்தை இதுவரை வைத்திருந்தீரே\" என்றான்."
  }, {
    "number" : 11,
    "verse" : "இதுவே இயேசு செய்த அருங்குறிகளில் முதலாவது. இது கலிலேயாவிலுள்ள கானாவூரில் நிகழ்ந்தது. இவ்வாறு அவர் நமது மாட்சிமையை வெளிப்படுத்தினார். அவருடைய சீடர் அவரில் விசுவாசங்கொண்டனர்."
  }, {
    "number" : 12,
    "verse" : "இதற்குப்பின், அவரும் அவருடைய தாயும் சகோதரரும் அவருடைய சீடரும் கப்பர் நகூமுக்குச் சென்றனர். அங்குச் சில நாட்களே தங்கினர்."
  }, {
    "number" : 13,
    "verse" : "யூதர்களுடைய பாஸ்காத் திருவிழா நெருங்கியிருந்ததால் இயேசு யெருசலேமுக்குச் சென்றார்."
  }, {
    "number" : 14,
    "verse" : "கோயிலிலே ஆடு, மாடு, புறா விற்பவர்களையும், அங்கே உட்கார்ந்திருந்த நாணயமாற்றுவோரையும் கண்டார்."
  }, {
    "number" : 15,
    "verse" : "அப்போது கயிறுகளால் சாட்டை பின்னி, அவர்கள் எல்லாரையும் கோயிலிலிருந்து துரத்தினார். ஆடு மாடுகளையும் விரட்டிவிட்டார். நாணயமாற்றுவோரின் காசுகளை வீசியெறிந்து, பலகைகளையும் கவிழ்த்துப்போட்டார்."
  }, {
    "number" : 16,
    "verse" : "புறா விற்பவர்களைப் பார்த்து, \"இதெல்லாம் இங்கிருந்து எடுத்துச்செல்லுங்கள். என் தந்தையின் இல்லத்தை வாணிபக்கூடமாக்க வேண்டாம்\" என்றார்."
  }, {
    "number" : 17,
    "verse" : "உமது இல்லத்தின்மீதுள்ள ஆர்வம் என்னை எரித்துவிடும் என்று எழுதியுள்ளதை அவருடைய சீடர் நினைவுகூர்ந்தனர்."
  }, {
    "number" : 18,
    "verse" : "அப்போது யூதர், \"இப்படியெல்லாம் செய்கிறீரே, இதற்கு என்ன அறிகுறி காட்டுகிறீர் ?\" என்று அவரைக் கேட்டனர்."
  }, {
    "number" : 19,
    "verse" : "அதற்கு இயேசு, \"இவ்வாலயத்தை இடித்துவிடுங்கள்; மூன்று நாளில் இதை எழுப்புவேன்\" என்றார்."
  }, {
    "number" : 20,
    "verse" : "யூதர்களோ, \"இவ்வாலயத்தைக் கட்ட நாற்பத்தாறு ஆண்டுகளாயினவே, நீ மூன்றே நாளில் எழுப்பிவிடுவாயோ ?\" என்று கேட்டனர்."
  }, {
    "number" : 21,
    "verse" : "அவர் குறிப்பிட்டதோ அவரது உடலாகிய ஆலயத்தையே."
  }, {
    "number" : 22,
    "verse" : "அவர் இறந்தோரிடமிருந்து உயிர்த்தபொழுது, அவருடைய சீடர் அவர் இவ்வாறு சொல்லியிருந்ததை நினைவுகூர்ந்து, மறைநூலையும், இயேசு கூறிய வார்த்தைகளையும் விசுவசித்தனர்."
  }, {
    "number" : 23,
    "verse" : "பாஸ்காத் திருவிழாவின்போது அவர் யெருசலேமிலிருக்கையில், அவர் செய்த அருங்குறிகளைக் கண்டு, பலர் அவருடைய பெயரில் விசுவாசங்கொண்டனர்."
  }, {
    "number" : 24,
    "verse" : "இயேசுவோ அவர்கள்பால் விசுவாசம் காட்டவில்லை. ஏனெனில், அவர் அனைவரையும் நன்கு அறிந்திருந்தார்."
  }, {
    "number" : 25,
    "verse" : "மனிதனைப்பற்றி எவரும் அவருக்கு எடுத்துக்கூறத் தேவையில்லை. மனித உள்ளத்திலிருப்பதை அறிந்திருந்தார்."
  } ]
}
{
  "bibleAbbr" : "TCB1973",
  "bookName" : "நீதிபதிகள் ஆகமம்",
  "bookEnglishName" : "Judges",
  "chapterNumber" : 8,
  "verses" : [ {
    "number" : 1,
    "verse" : "அப்போது எபிராயிமியர் அவனை நோக்கி, \"மதியானியரை எதிர்த்துப் போர் புரியச் சென்ற பொழுது நீர் எம்மை அழைக்காமல் போனதன் காரணம் யாது?\" என்று வன்மையுடன் முறையிட்டுக் கடுமையாகக் கடிந்து கொண்டனர்."
  }, {
    "number" : 2,
    "verse" : "அதற்கு அவன், \"நீங்கள் செய்ததற்கு முன் நான் செய்தது எம்மட்டோ? அபிசேயிரின் திராட்சை இரசத்தை விட எபிராயிமின் திராட்சை இரசம் மேலானது அன்றோ?"
  }, {
    "number" : 3,
    "verse" : "ஆண்டவர் உங்கள் கையில் மதியானியத் தலைவரான ஒரேபையும் சேபையும் ஒப்படைத்தார். நீங்கள் செய்ததற்கு முன் நான் செய்தது எம்மட்டோ?\" என்றான். அதை அவன் சொன்ன போது அவன் மேல் அவர்கள் கொண்டிருந்த ஆத்திரம் அடங்கிற்று."
  }, {
    "number" : 4,
    "verse" : "பிறகு கெதெயோனும் அவனோடு இருந்த முந்நூறு பேரும் யோர்தானுக்கு வந்து அதைக் கடந்தனர். ஆனால் அவர்கள் களைப்பாய் இருந்ததால் ஓடிவனர்களைத் துரத்த முடியாது போயிற்று."
  }, {
    "number" : 5,
    "verse" : "அப்போது கெதெயோன் சொக்கோத்தூதரை நோக்கி, \"என்னோடு இருப்போர் களைப்பாய் இருப்பதால் அவர்களுக்கு நீங்கள் அப்பம் கொடுங்கள். அப்படியானால் நாங்கள் மதியானிய அரசர்களான செபேயையும் சால்மனாவையும் தொடர முடியும்\" என்றான்."
  }, {
    "number" : 6,
    "verse" : "அதற்குச் சொக்கோத்தின் தலைவர்கள், \"உன் சேனைக்கு நாங்கள் அப்பம் கொடுக்க, சேபே, சால்மனா என்போரின் கைகள் ஏற்கனவே உன் கைவயமாயிற்றே இதைப் பற்றியோ உன் படைக்கு அப்பம் தரவேண்டுமென்று கேட்கிறாய்?\" என்றார்கள்."
  }, {
    "number" : 7,
    "verse" : "அதற்கு அவன், \"சேபேயையும் சால்மனாவையும் ஆண்டவர் என் கையில் அளிக்கும்போது உங்கள் உடலைப் பாலைவனத்தின் முட்களாலும் நெரிஞ்சிகளாலும் கிழித்து விடுவேன்\" என்றான்."
  }, {
    "number" : 8,
    "verse" : "அவன் அங்கிருந்து பானவேலுக்கு வந்து அவ்வூராரிடமும் அவ்வாறே கேட்டான். அவர்களும் செக்கோத்தார் கூறியபடியே பதிலளித்தனர்."
  }, {
    "number" : 9,
    "verse" : "எனவே அவன் அவர்களையும் நேக்கி, \"வெற்றி வீரனாய் நான் சமாதானத்துடன் திரும்பி வருகையில் இக்கோபுரத்தை இடித்துப் போடுவேன்\" என்றான்."
  }, {
    "number" : 10,
    "verse" : "சேபேயும் சால்மனாவும் தம் சேனைகளோடு இளைப்பாறினார்கள். கிழக்குப்புறத்தில் கூடியிருந்த எல்லா மக்கட் திரளிலும் ஓர் இலட்சத்திருபதினாயிரம் வீரர் மடிய, பதினையாயிரம் பேர் மட்டும் மீதியிருந்தனர்."
  }, {
    "number" : 11,
    "verse" : "கெதெயோன், கூடாரங்களில் வாழ்வோர் இருந்த இடம்வழியாக நோபே, சேக்பாவுக்குக் கிழக்கே சென்று, பாதுகாப்புடன் இருப்பதாகவும், யாதொரு தீங்கும் நேரிடாது என்றும் எண்ணியிருந்த எதிரிகளின் பாளையத்தை முறியடித்தான்."
  }, {
    "number" : 12,
    "verse" : "சேபேயும் சால்மனாவும் ஓடிப்போயினர். கெதெயோன் பின்தொடர்ந்து அவர்களைப் பிடித்து அவர்கள் சேனைகளைக் கலங்கடித்தான்."
  }, {
    "number" : 13,
    "verse" : "சூரியன் உதிக்குமுன் போர்க்களத்திலிருந்து திரும்பி வரும்போது,"
  }, {
    "number" : 14,
    "verse" : "கெதெயோன் செக்கோத்தாரின் இளைஞன் ஒருவனைப் பிடித்து மக்கட் தலைவர்கள், மூப்பர்களின் பெயர்களைக் கேட்டு, அவர்களில் எழுபத்தேழு பேர்ளைக் குறித்துக் கொண்டான்."
  }, {
    "number" : 15,
    "verse" : "கெதெயோன் செக்கோத் ஊராரிடம் வந்து, \"இதோ! 'களைப்புற்ற உன் மனிதருக்கு நாங்கள் அப்பம் கொடுப்பதற்குச் சேபே, சால்மனாவின் கைகள் உன் கைவயமாயிற்றோ?' என்று என்னைக் கேலி செய்தீர்களே: இதோ! சேபேயும் சால்மனாவும்\" என்றான்."
  }, {
    "number" : 16,
    "verse" : "பிறகு அவன் நகர் மூப்பரைப் பிடித்துப் பாலைவன முட்களையும் நெரிஞ்சிகளையும் கொணர்ந்து செக்கோத்தின் மனிதரை அவற்றால் குத்திக் கிழித்தான்."
  }, {
    "number" : 17,
    "verse" : "பின்பு அவன் பானுவேலின் கோபுரத்தையும் இடித்து அந்நகர் மக்களையும் கொன்றான்."
  }, {
    "number" : 18,
    "verse" : "பிறகு அவன் சேபேயையும் சால்மனாவையும் நோக்கி, \"தாபோரில் நீங்கள் கொன்ற மனிதர் எப்படிப் பட்டவர்கள்?\" என்று கேட்டான். அதற்கு அவர்கள், \"உன்னைப் போன்றவர்களே; அவர்களில் ஒருவன் இளவரசன்\" என்றனர்."
  }, {
    "number" : 19,
    "verse" : "அதற்கு அவன் \"அவர்கள் என் சகோதரர், என் தாயின் மக்கள். உண்மையாகவே, நீங்கள் அவர்களைக் கொன்றிராவிட்டால், நானும் உங்களைக் கொல்லாது விட்டுவைப்பேன்\" என்று கூறினான்."
  }, {
    "number" : 20,
    "verse" : "தன் மூத்த மகன் ஜேத்தேரை நோக்கி, \"நீ எழுந்து அவர்களைக் கொல்\" என்றான். அவனோ வாளை உருவவில்லை; சிறு பிள்ளையாய் இருந்ததால் அஞ்சினான்."
  }, {
    "number" : 21,
    "verse" : "அப்போது சேபேயும் சால்மனாவும், \"நீயே எழுந்து எம்மேல் விழுந்து கொல்; மனிதனுக்கு, வயதுக்கு ஏற்ப வலிமை சேபேயையும் சால்மனாவையும் வெட்டி, அரச ஒட்டகங்களின் கழுத்தில் அணியப்பட்டிருந்த குளிசங்களையும் சுரப்பளிகளையும் எடுத்துக் கொண்டான்."
  }, {
    "number" : 22,
    "verse" : "அப்போது இஸ்ராயேலர் எல்லாரும் கெதெயோனை நோக்கி, \"நீரே எங்கள் தலைவர். நீரும் உம் மகனும், உம் மகனின் மகனும் எம்மை ஆளுங்கள். ஏனெனில், மதியானியர் கைகளினின்று நீரே எம்மை மீட்டீர்\" என்றனர்."
  }, {
    "number" : 23,
    "verse" : "அதற்கு அவன், \"நான் உங்களை ஆள மாட்டேன்; ஆனால் ஆண்டவரே உங்களை ஆளட்டும்\" என்றான்."
  }, {
    "number" : 24,
    "verse" : "மேலும், அவர்களை நோக்கி, \"உங்களை ஒன்று கேட்டுக் கொள்கிறேன்; நீங்கள் கொள்ளையிட்ட கடுக்கன்களை எனக்குக் கொடுங்கள்\" என்றான். ஏனெனில் இஸ்ராயேலரிடம் பொற்கடுக்கன் அணிந்து கொள்ளும் பழக்கம் இருந்து வந்தது."
  }, {
    "number" : 25,
    "verse" : "அப்போது அவர்கள், \"மகிழ்வுடன் கொடுப்போம்\" என்று சொல்லி, தரையின் மேல் துணியை விரித்துக் கொள்ளையிட்ட கடுக்கன்களை அதிலே போட்டனர்."
  }, {
    "number" : 26,
    "verse" : "சாந்துக் காறைகள், ஆரங்கள், மதியானிய அரசர் பயன்படுத்திய பொன்னாடைகள், ஒட்டகங்களின் சரப்பளிகளும், இன்னும் கெதெயோன் கேட்டு வாங்கின ஆயிரத்து எழுநூறு பொன் சீக்கல் எடையுள்ள பொற் கடுக்கன்களும் இருந்தன."
  }, {
    "number" : 27,
    "verse" : "அவற்றைக் கொண்டு கெதெயோன் ஓர் எபோத்தைச் செய்து தன் ஊரான எபிராவில் அதை வைத்தான். அதனாலேயே இஸ்ராயேலர் சிலை வழிப்பாட்டுக்காரரானார்கள். கெதெயோனுக்கும் அவன் குடும்பத்திற்கும் அதுவே கேடாயிற்று."
  }, {
    "number" : 28,
    "verse" : "மதியானியர் இஸ்ராயேலர் மக்கள் முன்பாகத் திரும்ப தலையெடுக்காதபடி தாழ்த்தப் பட்டனர். கெதெயோன் ஆண்டபோது நாடு நாற்பது ஆண்டு அமைதியுற்றிருந்து."
  }, {
    "number" : 29,
    "verse" : "யோவாசின் மகன் ஜெரோபாவால் தன் வீடு சென்று அங்கே வாழ்ந்து வந்தான்."
  }, {
    "number" : 30,
    "verse" : "அவனுக்குப் பல மனைவியர் இருந்ததால், அவனுக்குப் பிறந்தோர் எழுபதுபேர்."
  }, {
    "number" : 31,
    "verse" : "சிக்கேமிலிருந்த அவன் வைப்பாட்டியும் அவனுக்கு அபிலெமேக் என்ற மகனைப் பெற்றாள்."
  }, {
    "number" : 32,
    "verse" : "யோவாசின் மகன் கெதெயோன் முதிர்ந்த வயதில் இறந்து எஸ்ரி வம்சத்து எபிராவிலே தன் தந்தை யோவாசு கல்லறையில் புதைக்கப்பட்டான்."
  }, {
    "number" : 33,
    "verse" : "கெதெயோன் இறந்தபின் இஸ்ராயேல் மக்கள் மீண்டும் தவறிப் பாவாலை வழிபட்டனர். பாவாலே தம் கடவுள் என்று அவர்கள் அவனுடன் உடன்படிக்கை செய்து கொண்டனர்."
  }, {
    "number" : 34,
    "verse" : "தங்களைச் சூழ்ந்திருந்த எல்லா எதிரிகளின் கையினின்றும் தங்களை மீட்ட ஆண்டவரை அவர்கள் மறந்தார்கள்."
  }, {
    "number" : 35,
    "verse" : "ஜெரோபாவால் என்ற கெதேயோன் இஸ்ராயேலுக்குச் செய்து வந்த நன்மைகளுக்குத் தக்கபடி அவனுடைய வீட்டாருக்கு அவர்கள் கருணை காட்டவில்லை."
  } ]
}
{
  "bibleAbbr" : "TCB1973",
  "bookName" : "மாற்கு",
  "bookEnglishName" : "Mark",
  "chapterNumber" : 7,
  "verses" : [ {
    "number" : 1,
    "verse" : "பரிசேயரும், யெருசலேமிலிருந்து வந்த மறைநூல் அறிஞர் சிலரும் அவரிடம் வந்து கூடினர்."
  }, {
    "number" : 2,
    "verse" : "அவர்கள் அவருடைய சீடரில் சிலர் தீட்டான, அதாவது, கழுவாத கைகளால் உண்பதைக் கண்டனர்."
  }, {
    "number" : 3,
    "verse" : "பரிசேயரும் எல்லா யூதரும் முன்னோரின் பரம்பரையைக் கடைப்பிடித்துக் கைகளைத் தேய்த்துக் கழுவாமல் உண்பதில்லை."
  }, {
    "number" : 4,
    "verse" : "பொது இடங்களிலிருந்து வரும்பொழுது, குளிக்காமல் உண்பதில்லை. பரம்பரையின்படி கடைப்பிடிக்க வேண்டியவை இன்னும் பல இருந்தன. அதாவது, கிண்ணங்கள், பாத்திரங்கள், செம்புகளைக் கழுவுவது முதலியன."
  }, {
    "number" : 5,
    "verse" : "எனவே, \"முன்னோர் பரம்பரையின்படி உம் சீடர் நடவாமல் தீட்டான கைகளால் உண்பதேன்?\" என்று பரிசேயரும் மறைநூல் அறிரும் அவரைக் கேட்டனர்."
  }, {
    "number" : 6,
    "verse" : "அதற்கு அவர், \"வெளிவேடக்காரராகிய உங்களைப் பற்றி இசையாஸ் பொருத்தமாக இறைவாக்கு உரைத்திருக்கிறார்: 'இம் மக்கள் உதட்டினால் என்னைப் போற்றுகின்றனர், அவர்கள் உள்ளமோ என்னை விட்டுத் தொலைவில் இருக்கின்றது."
  }, {
    "number" : 7,
    "verse" : "அவர்கள் என்னை வழிபடுவது வீண், ஏனெனில், அவர்கள் போதிப்பது மனிதர்கற்பனை.' என்று அவர் எழுதியுள்ளார்."
  }, {
    "number" : 8,
    "verse" : "கடவுளுடைய கட்டளைகளைக் கைவிட்டு மனிதர்களுடைய பரம்பரையைக் கைப்பிடிக்கிறீர்கள்\" என்றார்."
  }, {
    "number" : 9,
    "verse" : "மேலும் சொன்னதாவது: \"உங்கள் பரம்பரையைக் கடைப்பிடிக்கக் கடவுளுடைய கட்டளையை எவ்வளவு நன்றாக வெறுமையாக்குகிறீர்கள்!"
  }, {
    "number" : 10,
    "verse" : "ஏனெனில், 'உன் தாய் தந்தையரைப் போற்று' என்றும், 'தாய் தந்தையரைத் தூற்றுகிறவன் செத்தொழியட்டும்' என்றும் மோயீசன் கூறியுள்ளார்."
  }, {
    "number" : 11,
    "verse" : "ஆனால், ஒருவன் தன் தந்தையையோ தாயையோ நோக்கி, 'நான் உமக்கு உதவியாகக் கொடுக்கக்கூடிய தெல்லாம் கோர்பான் - அதாவது நேர்த்திக்கடன் - ஆயிற்று' என்பானாகில்,"
  }, {
    "number" : 12,
    "verse" : "அதன்பின் அவன் தன் தாய் தந்தையர்க்கு எவ்வுதவியும் செய்ய நீங்கள் விடுவதில்லை."
  }, {
    "number" : 13,
    "verse" : "இவ்வாறு நீங்கள் சொல்லிக் கொடுத்த பரம்பரையின் பொருட்டு, கடவுளின் வார்த்தையை வீணாக்கிவிடுகிறீர்கள். இவை போன்ற பலவும் செய்கிறீர்கள்.\""
  }, {
    "number" : 14,
    "verse" : "மீண்டும் அவர் கூட்டத்தைத் தம்மிடம் அழைத்து, \"அனைவரும் நான் சொல்வதைக் கேட்டு உணர்ந்துகொள்ளுங்கள்."
  }, {
    "number" : 15,
    "verse" : "புறத்தேயிருந்து மனிதனுக்குள்ளே சென்று அவனை மாசுபடுத்தக்கூடியது ஒன்றுமில்லை. மனிதனுள்ளிருந்து வெளிவருவதே அவனை மாசுபடுத்தும்."
  }, {
    "number" : 16,
    "verse" : "கேட்கச் செவியுள்ளவன் கேட்கட்டும்\" என்றார்."
  }, {
    "number" : 17,
    "verse" : "அவர் கூட்டத்தை விட்டு வீட்டிற்கு வந்தபோது, அவருடைய சீடர் இவ்வுவமையின் பொருளைக் கேட்டனர்."
  }, {
    "number" : 18,
    "verse" : "அதற்கு அவர், \"உங்களுக்குமா அறிவில்லை? புறத்தேயிருந்து மனிதனுக்குள்ளே செல்வது எதுவும் அவனை மாசுபடுத்த முடியாதென்று உணர வில்லையா?"
  }, {
    "number" : 19,
    "verse" : "ஏனெனில், அது அவனுடைய உள்ளத்துள் நுழையாமல், அவனுடைய வயிற்றிலே சென்று ஒதுக்கிடத்திற்குப் போய்விடுகிறது\" என்றார். இவ்வாறு உணவுகள் எல்லாம் தூயனவென்று குறிப்பிட்டார்."
  }, {
    "number" : 20,
    "verse" : "மேலும், \"மனிதனுள்ளிருந்து, வருவதே அவனை மாசுபடுத்தும்."
  }, {
    "number" : 21,
    "verse" : "ஏனெனில், மனிதர் உள்ளத்தினின்றே தீய எண்ணம், மோகம்,"
  }, {
    "number" : 22,
    "verse" : "களவு, கொலை, விபசாரம், ஃ பேராசை, தீச்செயல், கபடு, கெட்ட நடத்தை, பொறாமை, பழிச்சொல், செருக்கு, மதிகேடு ஆகியவை வெளிவரும்."
  }, {
    "number" : 23,
    "verse" : "இத்தீயவை யாவும் உள்ளத்திலிருந்து வந்து மனிதனை மாசுபடுத்தும்\" என்றார்."
  }, {
    "number" : 24,
    "verse" : "அங்கிருந்து புறப்பட்டுத் தீர் நாட்டுக்குச் சென்றார். ஒரு வீட்டிற்குள் போனார். அது ஒருவருக்கும் தெரியாதிருக்க வேண்டுமென்று விரும்பினார். ஆனால் அது மறைவாயிருக்க முடியவில்லை."
  }, {
    "number" : 25,
    "verse" : "உடனே ஒரு பெண் அவரைப்பற்றிக் கேள்வியுற்று, உள்ளே வந்து அவர் காலில் விழுந்தாள். அவளுடைய மகளை அசுத்த ஆவி பிடித்திருந்தது."
  }, {
    "number" : 26,
    "verse" : "அவள் புற இனத்தவள். சீரோபெனீசிய குலத்தைச் சார்ந்தவள். தன் மகளிடமிருந்து பேயை ஓட்டுமாறு அவரைக் கேட்டுக்கொண்டாள்."
  }, {
    "number" : 27,
    "verse" : "அவரோ, அவளைப் பார்த்து, \"முதலில் பிள்ளைகள் வயிறார உண்ணட்டும். பிள்ளைகளின் உணவை எடுத்து நாய்களுக்குப் போடுதல் நல்லதன்று\" என்றார்."
  }, {
    "number" : 28,
    "verse" : "அவளோ மறுமொழியாக: \"ஆமாம் ஆண்டவரே, ஆனால் மேசைக்கடியில் நாய்க்குட்டிகளும் குழந்தைகள் சிந்தும் சிறு துண்டுகளைத் தின்கின்றனவே\" என்றாள்."
  }, {
    "number" : 29,
    "verse" : "அதற்கு அவர், \"இவ்வார்த்தையின் நிமித்தம் நீ போகலாம்; பேய் உன் மகளை விட்டுவிட்டது\" என்றார்."
  }, {
    "number" : 30,
    "verse" : "அவள் வீடு திரும்பியபோது சிறுமி கட்டிலில் கிடப்பதையும், பேய் அகன்று விட்டதையும் கண்டாள்."
  }, {
    "number" : 31,
    "verse" : "மீண்டும், தீர் நாட்டை விட்டு, சீதோன் வழியாகத் தெக்கப்போலி நாட்டின் நடுவே கலிலேயாக் கடலை அடைந்தார்."
  }, {
    "number" : 32,
    "verse" : "செவிடனும் திக்குவாயனுமாகிய ஒருவனை அவரிடம் கொண்டுவந்து, அவன்மீது கையை வைக்குமாறு அவரை வேண்டினர்."
  }, {
    "number" : 33,
    "verse" : "அவர் அவனைக் கூட்டத்திலிருந்து தனியே அழைத்துச் சென்று தம் விரல்களை அவன் காதுகளில் விட்டு, உமிழ் நீரால் அவன் நாவைத் தொட்டார்."
  }, {
    "number" : 34,
    "verse" : "பின், வானத்தை அண்ணாந்து பார்த்துப் பெருமூச்சுவிட்டு அவனை நோக்கி, \"எப்பெத்தா\" -- அதாவது, \"திறக்கப்படு\" -- என்றார்."
  }, {
    "number" : 35,
    "verse" : "உடனே அவன் காதுகள் திறக்கப்பட்டன. நாவின் கட்டு அவிழ்ந்தது. நன்றாகப் பேசினான்."
  }, {
    "number" : 36,
    "verse" : "இதை ஒருவருக்கும் சொல்ல வேண்டாமென்று அவர்களுக்குக் கட்டளையிட்டார். எவ்வளவுக்கு அவர் கட்டளையிட்டாரோ, அவ்வளவுக்கு அதிகமாய் அவர்கள் அதை விளம்பரப்படுத்தினர்."
  }, {
    "number" : 37,
    "verse" : "அவர்கள் மிகவும் மலைத்துப்போய், \"எல்லாம் நன்றாகச் செய்திருக்கிறார். செவிடர் கேட்கவும், ஊமைகள் பேசவும் செய்கிறார்\" என்று கூறினர்."
  } ]
}
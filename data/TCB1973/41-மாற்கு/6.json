{
  "bibleAbbr" : "TCB1973",
  "bookName" : "மாற்கு",
  "bookEnglishName" : "Mark",
  "chapterNumber" : 6,
  "verses" : [ {
    "number" : 1,
    "verse" : "அவர் அங்கிருந்து புறப்பட்டுத் தம் சொந்த ஊருக்கு வந்தார். அவர் சீடரும் அவரைப் பின்தொடர்ந்தனர்."
  }, {
    "number" : 2,
    "verse" : "ஓய்வுநாளன்று செபக்கூடத்தில் போதிக்கத் தொடங்கினார். கேட்டவர் பலர் மலைத்துப்போய், \"இதெல்லாம் இவருக்கு எங்கிருந்து வந்தது? என்னே இவர் பெற்ற ஞானம்! என்னே இவர் கையால் ஆகும் புதுமைகள்!"
  }, {
    "number" : 3,
    "verse" : "இவர் தச்சன் அல்லரோ? மரியாளின் மகன் தானே! யாகப்பன், சூசை, யூதா, சீமோன் இவர்களுடைய சகோதரர்தானே! இவர் சகோதரிகளும் இங்கு நம்மோடு இல்லையா ?' என்று சொல்லி அவர்மட்டில் இடறல்பட்டனர்."
  }, {
    "number" : 4,
    "verse" : "இயேசு அவர்களை நோக்கி, \"சொந்த ஊரிலும் சுற்றத்திலும் தம் வீட்டிலும் தவிர மற்றெங்கும் இறைவாக்கினருக்கு மதிப்பு உண்டு\" என்றார்."
  }, {
    "number" : 5,
    "verse" : "அங்கே பிணியாளர் ஒருசிலர்மீது கைகளை வைத்துக் குணமாக்கியது தவிர வேறு ஒரு புதுமையும் செய்ய முடியவில்லை."
  }, {
    "number" : 6,
    "verse" : "அவர்களுக்கு விசுவாசமில்லாததைக் கண்டு அவர் வியப்புற்றார். சுற்றிலுமுள்ள ஊர்களில் போதித்துக் கொண்டு வந்தார்."
  }, {
    "number" : 7,
    "verse" : "பன்னிருவரையும் அழைத்து இருவர் இருவராக அனுப்பத் தொடங்கினார். அவர்களுக்கு அசுத்த அவிகளின்மேல் அதிகாரம் அளித்தார்."
  }, {
    "number" : 8,
    "verse" : "மேலும் பயணத்துக்கு ஒரு கோல் தவிர, பையோ உணவோ, மடியில் காசோ கொண்டுபோக வேண்டாம் என்று கட்டளையிட்டார்."
  }, {
    "number" : 9,
    "verse" : "ஆனால், மிதியடி போட்டுக்கொள்ளலாம். \"உள்ளாடை இரண்டு அணிய வேண்டாம்\" என்றார்."
  }, {
    "number" : 10,
    "verse" : "பின்னும் அவர்களுக்குக் கூறியது: \" நீங்கள் எங்கேயாவது ஒரு வீட்டிற்குச் சென்றால் அவ்விடத்திலிருந்து போகும்வரை அங்கேயே தங்கியிருங்கள்."
  }, {
    "number" : 11,
    "verse" : "எந்த ஊராவது உங்களை ஏற்றுக்கொள்ளாமலும், உங்களுக்குச் செவி சாய்க்காமலும் இருந்தால், நீங்கள் அங்கிருந்து வெளியேறி அவர்களுக்கு எதிர்சாட்சியாக உங்கள் காலிலிருக்கும் தூசியைத் தட்டிவிடுங்கள்.\""
  }, {
    "number" : 12,
    "verse" : "அவர்கள் புறப்பட்டுச் சென்று மக்கள் மனந்திரும்ப வேண்டுமென்று அறிவித்தனர்."
  }, {
    "number" : 13,
    "verse" : "பேய்கள் பல ஓட்டினர். பிணியாளர் பலரை எண்ணெய் பூசிக் குணப்படுத்தினர்."
  }, {
    "number" : 14,
    "verse" : "ஏரோது அரசன் அவரைப்பற்றிக் கேள்வியுற்றான். ஏனெனில், அவர் பெயர் எங்கும் விளங்கிற்று. மக்களும், \"ஸ்நாபக அருளப்பர் இறந்தோரிடமிருந்து உயிர்த்திருக்கிறார். ஆதலால் புதுமை செய்யும் வல்லமை இவரிடம் செயலாற்றுகிறது\". என்றனர்."
  }, {
    "number" : 15,
    "verse" : "இவர் எலியாஸ் என்றனர் சிலர். \"இறைவாக்கினர்களைப்போல் இருவரும் ஓர் இறைவாக்கினர்\" என்றனர் வேறு சிலர்."
  }, {
    "number" : 16,
    "verse" : "இதைக் கேட்ட ஏரோது, \"இவர் அருளப்பர்தாம். அவர்தலையை நான் வெட்டினேன். ஆனால் அவர் உயிர்த்திருக்கிறார்\" என்றான்."
  }, {
    "number" : 17,
    "verse" : "இந்த ஏரோது தன் சகோதரன் பிலிப்புவின் மனைவி ஏரோதியாளின் பொருட்டு, ஆள்விட்டு, அருளப்பரைப் பிடித்துச் சிறையில் விலங்கிட்டிருந்தான். ஏனெனில், அவளைத் தன் மனைவியாக்கிருந்தான்."
  }, {
    "number" : 18,
    "verse" : "அருளப்பரோ ஏரோதிடம், \"உன் சகோதரன் மனைவியை நீ வைத்திருக்கலாகாது\" என்று சொல்லி வந்தார்."
  }, {
    "number" : 19,
    "verse" : "ஏரோதியாள் அவர்மேல் வர்மம் கொண்டு, அவரைக் கொல்ல விரும்பியும் முடியாமல் போயிற்று."
  }, {
    "number" : 20,
    "verse" : "ஏனெனில், அருளப்பர் நீதிமானும் புனிதரும் என்றறிந்த ஏரோது அவருக்கு அஞ்சி, அவரைப் பாதுகாத்து வந்தான். அவர் சொல்லைக் கேட்கும்போது மிகக் கலக்கமுறுவான். ஆயினும் அவருக்கு மனமுவந்து செவிசாய்ப்பான்."
  }, {
    "number" : 21,
    "verse" : "ஒருநாள் ஏரோதியாளுக்கு நல்ல வாய்ப்புக் கிடைத்தது. ஏரோது, தன் பிறப்பு விழாவில் பெருங்குடி மக்களுக்கும் படைத்தலைவர்க்கும் கலிலேயாவின் பெரியோர்க்கும் விருந்து செய்தான்."
  }, {
    "number" : 22,
    "verse" : "அந்த எரோதியாளின் மகள் உள்ளே வந்து நடனமாடி ஏரோதையும் விருந்தினரையும் மகிழ்வித்தாள். அரசன் சிறுமியிடம், \"உனக்கு என்ன வேண்டுமானாலும் கேள், தருகிறேன்\" என்றான்."
  }, {
    "number" : 23,
    "verse" : "நீ என்ன கேட்டாலும் அது என் அரசில் பாதியேயானாலும், உனக்குக் கொடுக்கிறேன் என்று ஆணையுமிட்டான்."
  }, {
    "number" : 24,
    "verse" : "அவள் வெளியே சென்று, \"என்ன கேட்கலாம்?\" என்று தன் தாயை வினவினாள். அவளோ, ஸ்நாபக அருளப்பரின் தலையைக் கேள்\" என்றாள். உடனே அவள் அரசனிடம் விரைந்து வந்து,"
  }, {
    "number" : 25,
    "verse" : "ஸ்நாபக அருளப்பரின் தலையை இப்போதே ஒரு தட்டில் எனக்குக் கொடுக்கவேண்டும் என்று கேட்டாள்."
  }, {
    "number" : 26,
    "verse" : "அரசன் மிக வருத்தமுற்றான். ஆனால், தன் ஆணையின் பொருட்டும் விருந்தினர் பொருட்டும் அவளுக்கு மறுத்துச் சொல்ல விரும்பவில்லை."
  }, {
    "number" : 27,
    "verse" : "உடனே அரசன் ஒரு கொலைஞனை அனுப்பி அவருடைய தலையை ஒரு தட்டில் கொண்டுவரக் கட்டளையிட்டான்."
  }, {
    "number" : 28,
    "verse" : "அவன் போய்ச் சிறையில் அவருடைய தலையை வெட்டினான். அதைத் தட்டில் கொண்டுவந்து சிறுமியிடம் கொடுக்க, அவளும் தன் தாயிடம் கொடுத்தாள்."
  }, {
    "number" : 29,
    "verse" : "இதைக் கேள்விப்பட்டு அவருடைய சீடர்கள் வந்து அவருடலை எடுத்துச் சென்று கல்லறையில் வைத்தனர்."
  }, {
    "number" : 30,
    "verse" : "அப்போஸ்தலர் இயேசுவிடம் வந்துகூடித் தாங்கள் செய்தது போதித்ததெல்லாம் அவருக்குத் தெரிவித்தனர்."
  }, {
    "number" : 31,
    "verse" : "அவர் அவர்களைப் பார்த்து, \"நீங்கள் தனிமையான இடத்துக்கு ஒதுக்கமாக வந்து சற்றே இளைப்பாறுங்கள்\" என்றார். ஏனெனில், பலர் வருவதும் போவதுமாயிருந்தனர். உண்பதற்குக்கூட அவர்களுக்கு நேரம் கிடைக்கவில்லை."
  }, {
    "number" : 32,
    "verse" : "அவர்கள் படகேறி, தனிமையான இடத்துக்கு ஒதுக்கமாகச் சென்றனர்."
  }, {
    "number" : 33,
    "verse" : "அவர்கள் போவதை மக்கள் கண்டார்கள். இதைப் பலர் தெரிந்து கொண்டு எல்லா ஊர்களிலிருந்தும் கால்நடையாகக் கூட்டமாய் ஓடி அவர்களுக்குமுன் அங்குவந்து சேர்ந்தார்கள்."
  }, {
    "number" : 34,
    "verse" : "இயேசு கரையில் இறங்கியபோது பெருங்கூட்டத்தைக் கண்டார். ஆயனில்லா ஆடுகள்போல் இருந்ததால் அவர்கள்மீது மனமிரங்கி நெடுநேரம் போதிக்கலானார்."
  }, {
    "number" : 35,
    "verse" : "இதற்குள் நேரமாகிவிடவே, சீடர் அவரிடம் வந்து, \"பாழ்வெளியாயிற்றே, ஏற்கனவே நேரமுமாகிவிட்டது."
  }, {
    "number" : 36,
    "verse" : "சுற்றிலுமுள்ள பட்டிகளுக்கும் ஊர்களுக்கும் சென்று உண்பதற்கு ஏதாவது வாங்கிக் கொள்ளும்படி இவர்களை அனுப்பிவிடும்\" என்றனர்."
  }, {
    "number" : 37,
    "verse" : "அதற்கு அவர், \"நீங்களே அவர்களுக்கு உணவு கொடுங்கள்\" என, \"அவர்களுக்கு உணவு கொடுக்க, நாங்கள் இருநூறு வெள்ளிக் காசுக்கு அப்பம் வாங்கிவர வேண்டுமா?' என்றனர்."
  }, {
    "number" : 38,
    "verse" : "அவர் அவர்களை நோக்கி, \"உங்களிடம் எத்தனை அப்பங்கள் இருக்கின்றன? போய்ப் பாருங்கள்\" என்று கூறினார். அவர்களும் பார்த்துவந்து, \"ஐந்து அப்பங்கள் இருக்கின்றன. இரண்டு மீனும் உண்டு\" என்றனர்."
  }, {
    "number" : 39,
    "verse" : "எல்லாரையும் பசும்புல் தரையில் பந்திபந்தியாக அமர்த்தும்படி அவர்களுக்குக் கட்டளையிட்டார்."
  }, {
    "number" : 40,
    "verse" : "மக்கள் நூறு நூறாகவும், ஐம்பது ஐம்பதாகவும் கும்பல் கும்பலாய் அமர்ந்தனர்."
  }, {
    "number" : 41,
    "verse" : "ஐந்து அப்பத்தையும் இரண்டு மீனையும் எடுத்து, வானத்தை அண்ணாந்து பார்த்து, இறைபுகழ் கூறி, அப்பங்களைப் பிட்டு, சீடருக்கு அளித்துப் பரிமாறச் சொன்னார். இரண்டு மீனையும் எல்லாருக்கும் பகிர்ந்து கொடுத்தார்."
  }, {
    "number" : 42,
    "verse" : "அனைவரும் வயிறார உண்டனர்."
  }, {
    "number" : 43,
    "verse" : "அப்பத்துண்டுகளையும் மீன்களில் மீதியானதையும் பன்னிரண்டு கூடை நிறைய எடுத்தார்கள்."
  }, {
    "number" : 44,
    "verse" : "அப்பம் உண்டவர்கள் ஐயாயிரம் ஆண்கள்."
  }, {
    "number" : 45,
    "verse" : "தாம் மக்களை அனுப்பிக்கொண்டிருக்கையில், சீடர்கள் உடனே படகேறிக் கடலைக் கடந்து முன்னதாகப் பெத்சாயிதாவை நோக்கிப் போகும்படி இயேசு வற்புறுத்தினார்."
  }, {
    "number" : 46,
    "verse" : "மக்களை அனுப்பிவிட்டு மலைக்குச் செபிக்கச் சென்றார்."
  }, {
    "number" : 47,
    "verse" : "இரவாயிற்று, படகு நடுக்கடலில் இருந்தது. அவர் தனியே தரையில் இருந்தார்."
  }, {
    "number" : 48,
    "verse" : "எதிர்காற்று அடித்தால் அவர்கள் தண்டுவலிக்க வருந்துவதைக் கண்டு, ஏறக்குறைய நான்காம் சாமத்தில் அவர்களை நோக்கிக் கடல்மீது நடந்துவந்து அவர்களைக் கடந்து செல்ல இருந்தார்."
  }, {
    "number" : 49,
    "verse" : "அவர்களோ அவர் கடல் மீது நடப்பதைக் கண்டு பூதமென்று எண்ணி அலறினர்."
  }, {
    "number" : 50,
    "verse" : "அனைவரும் அவரைக் கண்டு கலங்கினர். உடனே அவர் அவர்களிடம் பேசி, \"தைரியமாயிருங்கள், நான் தான், அஞ்சாதீர்கள்\" என்று சொன்னார்."
  }, {
    "number" : 51,
    "verse" : "அவர்களை அணுகிப் படகில் ஏறினார். காற்று ஓய்ந்தது. அவர்கள் தங்களுக்குள் மிகமிகத் திகைத்துப்போயினர்."
  }, {
    "number" : 52,
    "verse" : "ஏனெனில், அப்பங்களின் புதுமையைப் பற்றி அவர்களுக்கு ஒன்றும் விளங்கவில்லை. அவர்கள் உள்ளம் மழுங்கிப்போயிருந்தது."
  }, {
    "number" : 53,
    "verse" : "அவர்கள் கடலைக் கடந்து கெனேசரேத்துக்கு வந்து கரைசேர்ந்தனர்."
  }, {
    "number" : 54,
    "verse" : "அவர்கள் படகை விட்டு இறங்கியதும், மக்கள் அவரைத் தெரிந்துகொண்டு,"
  }, {
    "number" : 55,
    "verse" : "அந்நாடெங்கும் விரைந்துபோய், அவர் இருப்பதாகக் கேள்விப்பட்ட இடங்களுக்கெல்லாம் நேயாளிகளைப் படுக்கைகளில் கொண்டுவரத் தொடங்கினர்."
  }, {
    "number" : 56,
    "verse" : "அவர் ஊரோ நகரோ பட்டியோ, எங்குச் சென்றாலும், பொதுவிடங்களில் நோயாளிகளைக் கிடத்தி அவருடைய போர்வையின் விளிம்பையாகிலும் தொடவிடும்படி அவரை வேண்டுவர். அவரைத் தொட்ட அனைவரும் குணம் பெறுவர்."
  } ]
}
{
  "bibleAbbr" : "TCB1973",
  "bookName" : "மாற்கு",
  "bookEnglishName" : "Mark",
  "chapterNumber" : 5,
  "verses" : [ {
    "number" : 1,
    "verse" : "அவர்கள் அக்கரை சேர்ந்து கெரசேனர் நாட்டை அடைந்தனர்."
  }, {
    "number" : 2,
    "verse" : "அவர் படகை விட்டு இறங்கியதும் அசுத்த ஆவியேறிய ஒருவன் கல்லறைகளிலிருந்து அவருக்கு எதிரே வந்தான்."
  }, {
    "number" : 3,
    "verse" : "கல்லறைகளே அவன் தங்குமிடம் அவனை யாரும் சங்கிலியால் கூடக் கட்ட முடியவில்லை."
  }, {
    "number" : 4,
    "verse" : "ஏனெனில், பலமுறை அவனுக்கு விலங்கும் சங்கிலியும் மாட்டியிருந்தும், சங்கிலிகளை முறித்து விலங்குகளைத் தகர்த்தெறிவான். யாரும் அவனை அடக்க முடியவில்லை."
  }, {
    "number" : 5,
    "verse" : "அவன் இரவு பகலாய் எந்நேரமும் கல்லறைகளிலும் மலைகளிலும் கூச்சலிடுவான். கற்களிலும் தன்னைக் கீறிக்கொள்வான்."
  }, {
    "number" : 6,
    "verse" : "அவன் தொலைவிலிருந்து இயேசுவைக் கண்டு ஓடி வந்து அவர்முன் பணிந்து,"
  }, {
    "number" : 7,
    "verse" : "இயேசுவே, உன்னத கடவுளின் மகனே, என் காரியத்தில் உன்னத கடவுளின் மகனே, என் காரியத்தில் ஏன் தலையிடுகிறீர்? கடவுள் பெயரால் உம்மைக் கேட்கிறேன், என்னை வதைக்க வேண்டாம் என்று உரக்கக் கத்தினான்."
  }, {
    "number" : 8,
    "verse" : "ஏனெனில் அவர், \"அசுத்த அவியே, இவனை விட்டுப் போ\" என்று சொல்லியிருந்தார்."
  }, {
    "number" : 9,
    "verse" : "உன் பெயர் என்ன? என்று இயேசு அவனைக் கேட்டார். \"என்பெயர் 'படை', ஏனெனில், நாங்கள் பலர்\" என்றான்."
  }, {
    "number" : 10,
    "verse" : "அவற்றை அந்நாட்டை விட்டு விரட்டாதபடி அவன் அவரை வருந்தி வேண்டினான்."
  }, {
    "number" : 11,
    "verse" : "அங்கே மலைச்சாரலில் பன்றிகன் பெருங்கூட்டமாக மேய்ந்துகொண்டிருந்தன."
  }, {
    "number" : 12,
    "verse" : "நாங்கள் பன்றிகளுக்குள் போகும்படி எங்களை அனுப்பும் என்று ஆவிகள் அவரை வேண்டவே,"
  }, {
    "number" : 13,
    "verse" : "அவற்றிற்கு அவர் விடை கொடுத்தார். அசுத்த ஆவிகள் வெளியேறிப் பன்றிகளுக்குள் புகுந்தன. அப்பன்றிக் கூட்டம் மேட்டிலிருந்து கடலில் பாய்ந்து மூழ்கலாயிற்று."
  }, {
    "number" : 14,
    "verse" : "அவை ஏறக்குறைய இரண்டாயிரம் இருக்கும். அவற்றை மேய்த்தவர்களோ ஓடிப் போய் நகரிலும் நாட்டுப்புறத்திலும் இதை அறிவித்தனர். நடந்தது என்னவென்று பார்க்க மக்கள் வந்தனர்."
  }, {
    "number" : 15,
    "verse" : "அவர்கள் இயேசுவிடம் வந்து, பேய்பிடித்திருந்தவன் -- முழுப் பேய்ப்படையே பிடித்திருந்த அவன் -- ஆடையணிந்து, தன்னுணர்வுடன் உட்கார்ந்திருப்பதைக் கண்டு அஞ்சினர்."
  }, {
    "number" : 16,
    "verse" : "பார்த்தவர்கள் பேய்பிடித்திருந்தவனுக்கு நேர்ந்ததையும் பன்றிகளைப்பற்றிய செய்தியையும் அவர்களுக்குச் சொன்னார்கள்."
  }, {
    "number" : 17,
    "verse" : "அப்பொழுது அவர்கள், தம் நாட்டை விட்டுச் செல்லுமாறு அவரை வேண்டத் தொடங்கினர்."
  }, {
    "number" : 18,
    "verse" : "அவர் படகேறும்பொழுது, பேய்பிடித்திருந்தவன் தானும் அவருடன் இருக்கவேண்டும் என அவரை வேண்டலானான்."
  }, {
    "number" : 19,
    "verse" : "ஆனால் அவர் அதற்கு இசையாமல் அவனைப் பார்த்து, \"உன் வீட்டிற்கு உன் உற்றாரிடம் போ. ஆண்டவர் உன்மீது இரங்கி உனக்குச் செய்ததெல்லாம் அவர்களுக்குத் தெரிவி\" என்றார்."
  }, {
    "number" : 20,
    "verse" : "அவன் சென்று இயேசு தனக்குச் செய்ததெல்லாம் தெக்கப்போலி நாட்டில் அறிவிக்கத் தொடங்கினான். கேட்டவரெல்லாம் வியப்புற்றனர்."
  }, {
    "number" : 21,
    "verse" : "இயேசு படகேறி, மீண்டும் கடலைக் கடந்து, இக்கரையை அடைந்ததும் பெருங்கூட்டமாக மக்கள் அவரிடம் வந்தனர். அவர் கடலோரத்தில் இருந்தார்."
  }, {
    "number" : 22,
    "verse" : "செபக்கூடத் தலைவர்களுள் ஒருவனான யாயீர் என்பவன் வந்து, அவரைக் கண்டு, காலில் விழுந்து,"
  }, {
    "number" : 23,
    "verse" : "என் மகள் சாகக்கிடக்கிறாள். நீர் வந்து அவள் மீது உம் கைகளை வையும், அவள் குணமாகிப் பிழைத்துக்கொள்வாள் என்று அவரை வருந்தி வேண்டினான்."
  }, {
    "number" : 24,
    "verse" : "அவர் அவனுடன் சென்றார். பெருங்கூட்டம் அவரைப் பின்தொடர்ந்து நெருக்கியது."
  }, {
    "number" : 25,
    "verse" : "பன்னிரு ஆண்டுகளாய்ப் பெரும்பாட்டினால் வருந்திய பெண் ஒருத்தி அக்கூட்டத்தில் இருந்தாள்."
  }, {
    "number" : 26,
    "verse" : "அவள் மருத்துவர் பலரிடம் மிகத் துன்பப்பட்டும், உடைமையெல்லாம் செலவிட்டும் ஒரு பயனும் அடையவில்லை. மாறாக, அவள் நிலைமை இன்னும் மோசமாயிற்று."
  }, {
    "number" : 27,
    "verse" : "அவள் இயேசுவைப்பற்றிய செய்தி கேள்வியுற்றுக் கூட்டத்தில் அவருக்குப் பின்னே வந்து அவருடைய போர்வையைத் தொட்டாள்."
  }, {
    "number" : 28,
    "verse" : "ஏனெனில், அவள், \"நான் அவருடைய ஆடையையாகிலும் தொட்டால் குணம் பெறுவேன்\" என்று சொல்லிக்கொண்டாள்."
  }, {
    "number" : 29,
    "verse" : "உடனே அவளுடைய உதிரப்பெருக்கு வற்றிப் போயிற்று. அவள் நோயினின்று குணம் பெற்றதைத் தன் உடலில் உணர்ந்தாள்."
  }, {
    "number" : 30,
    "verse" : "உடனே இயேசு தம்மிடமிருந்து வல்லமை வெளியேறியதை உணர்ந்து, கூட்டத்திடையே திரும்பி, \"என் ஆடையைத் தொட்டது யார்?\" என்று கேட்டார்."
  }, {
    "number" : 31,
    "verse" : "அவருடைய சீடர் அவரை நோக்கி, \"கூட்டம் உம்மை நெருக்குவதைக் கண்டும், ' என்னைத் தொட்டது யார்?' என்கிறீரே\" என்றனர்."
  }, {
    "number" : 32,
    "verse" : "அவரோ, இதைச் செய்தவளைக் காணுமாறு சுற்றிலும் பார்த்துக் கொண்டிருந்தார்."
  }, {
    "number" : 33,
    "verse" : "அப்போது அந்தப் பெண் தனக்கு நேர்ந்ததை அறிந்தவளாய், அஞ்சி நடுங்கிக்கொண்டு வந்து, அவர் காலில் விழுந்து உண்மையெல்லாம் உரைத்தாள்."
  }, {
    "number" : 34,
    "verse" : "அவரோ அவளை நோக்கி, \"மகளே, உன் விசுவாசம் உன்னைக் குணமாக்கிற்று, சமாதானமாய்ப் போ. நோய் நீங்கி நலமாயிரு\" என்றார்."
  }, {
    "number" : 35,
    "verse" : "அவர் பேசிக்கொண்டிருக்கும்பொழுதே செபக்கூடத் தலைவனது வீட்டிலிருந்து ஆட்கள் வந்து, \"உம் மகள் இறந்துவிட்டாள். போதகரை ஏன் இன்னும் தொந்தரை செய்கிறீர்?\" என்றனர்."
  }, {
    "number" : 36,
    "verse" : "அவர்கள் சொன்னது காதில் விழவே, இயேசு செபக்கூடத் தலைவனிடம், \"அஞ்சாதே விசுவாசத்தோடு மட்டும் இரு\" எனக் கூறினார்."
  }, {
    "number" : 37,
    "verse" : "இராயப்பர், யாகப்பர், யாகப்பரின் சகோதரர் அருளப்பர் இவர்களைத் தவிர வேறெவரையும் தம்முடன் வரவிட வில்லை."
  }, {
    "number" : 38,
    "verse" : "அவர்கள் செபக்கூடத் தலைவனின் வீட்டுக்கு வந்தபோது, அவர் சந்தடியையும், ஓலமிட்டு அழுது புலம்புவோரையும் கண்டார்."
  }, {
    "number" : 39,
    "verse" : "உள்ளே போய், \"ஏன் இந்தச் சந்தடி? ஏன் இந்த அழுகை ? சிறுமி சாகவில்லை, தூங்குகிறாள்\" என்றார்."
  }, {
    "number" : 40,
    "verse" : "அவர்களோ அவரை ஏளனம் செய்தனர். ஆனால், அவர் அனைவரையும் வெளியே அனுப்பிச் சிறுமியின் தந்தையையும் தாயையும் தம்முடன் வந்தவரையும் அழைத்துக்கொண்டு, சிறுமி இருந்த இடத்திற்கு வந்தார்."
  }, {
    "number" : 41,
    "verse" : "சிறுமியின் கையைப் பிடித்து, \"தலித்தாகூம்\" -- அதாவது, \"சிறுமியே, உனக்குச் சொல்லுகிறேன்: எழுந்திரு\" என்றார்."
  }, {
    "number" : 42,
    "verse" : "என்றதும், சிறுமி எழுந்து நடக்கலானாள். அவளுக்கு வயது பன்னிரண்டு. மக்கள் பெரிதும் திகைத்துப் போயினர்."
  }, {
    "number" : 43,
    "verse" : "இது யாருக்கும் தெரியக்கூடாது என்று அவர்களுக்குக் கண்டிப்பாகக் கட்டளையிட்டார். அவளுக்கு உணவுகொடுக்கச் சொன்னார்."
  } ]
}
{
  "bibleAbbr" : "TCB1973",
  "bookName" : "மத்தேயு",
  "bookEnglishName" : "Matthew",
  "chapterNumber" : 17,
  "verses" : [ {
    "number" : 1,
    "verse" : "ஆறு நாட்களுக்குப்பின் இயேசு இராயப்பரையும் யாகப்பரையும், அவர் சகோதரர் அருளப்பரையும் அழைத்து, ஓர் உயர்ந்த மலைக்கு ஒதுக்கமாய்க் கூட்டிக்கொண்டு போய், அவர்கள்முன் உருமாறினார்."
  }, {
    "number" : 2,
    "verse" : "அவரது முகம் கதிரவனைப்போல் ஒளி வீசியது. அவர் ஆடைகள் ஒளியைப்போல வெண்மையாயின."
  }, {
    "number" : 3,
    "verse" : "இதோ! மோயீசனும் எலியாசும் அவர்களுக்குத் தோன்றி அவரோடு உரையாடிக்கொண்டிருந்தனர்."
  }, {
    "number" : 4,
    "verse" : "இராயப்பர் இயேசுவை நோக்கி, \"ஆண்டவரே, நாம் இங்கே இருப்பது எத்துணை நன்று! நீர் விரும்பினால் உமக்கு ஒன்றும், மோயீசனுக்கு ஒன்றும், எலியாசுக்கு ஒன்றுமாக இங்குக் கூடாரம் மூன்று அமைப்பேன்\" என்று சொன்னார்."
  }, {
    "number" : 5,
    "verse" : "அவர் பேசிக் கொண்டிருக்கையிலே, இதோ! ஒளிரும் மேகம் ஒன்று அவர்கள்மேல் நிழலிட்டது. \"இவரே என் அன்பார்ந்த மகன்! இவரிடம் நான் பூரிப்படைகிறேன்; இவருக்குச் செவி சாயுங்கள்\" என்ற குரலொலி, இதோ! மேகத்திலிருந்து கேட்டது."
  }, {
    "number" : 6,
    "verse" : "இதைக் கேட்ட சீடர் குப்புற விழுந்து பெரிதும் அஞ்சினர்."
  }, {
    "number" : 7,
    "verse" : "இயேசு அணுகிவந்து அவர்களைத் தொட்டு, \"எழுந்திருங்கள், அஞ்சவேண்டாம்\" என்றார்."
  }, {
    "number" : 8,
    "verse" : "அவர்கள் ஏறெடுத்துப் பார்த்தபோது இயேசுவையன்றி வேறு எவரையும் காணவில்லை."
  }, {
    "number" : 9,
    "verse" : "அவர்கள் மலையினின்று இறங்கும்பொழுது \"மனுமகன் இறந்தோரிடமிருந்து உயிர்க்கும்வரை இக்காட்சியை எவருக்கும் சொல்ல வேண்டாம்\" என்று இயேசு அவர்களுக்குக் கட்டளையிட்டார்."
  }, {
    "number" : 10,
    "verse" : "முதலில் எலியாஸ் வர வேண்டும் என்று மறைநூல் அறிஞர் கூறுவதேன்? எனச் சீடர் அவரைக் கேட்டனர்."
  }, {
    "number" : 11,
    "verse" : "அதற்கு அவர், \"எலியாஸ் வந்து எல்லாவற்றையும் ஒழுங்குபடுத்தத்தான் போகிறார்."
  }, {
    "number" : 12,
    "verse" : "நானோ உங்களுக்குச் சொல்லுகிறேன்: எலியாஸ் ஏற்கனவே வந்துவிட்டார். அவர்கள் அவரை அறிந்துகொள்ளாமல் தாம் விரும்பியதெல்லாம் அவருக்குச் செய்தார்கள். இவ்வாறே மனுமகனும் அவர்கள் கையால் பாடுபடப்போகிறார்\" என்றார்."
  }, {
    "number" : 13,
    "verse" : "அவர் சொன்னது ஸ்நாபக அருளப்பரைப்பற்றித்தான் என்பதை அப்போது சீடர் உணர்ந்தனர்."
  }, {
    "number" : 14,
    "verse" : "அவர்கள் கூட்டத்திடம் வந்ததும், ஒருவன் அவரை அணுகி அவர்முன் முழந்தாளிட்டு,"
  }, {
    "number" : 15,
    "verse" : "\"ஆண்டவரே, என் மகன்மேல் இரக்கம் வையும். ஏனெனில், அவன் வலிப்பினால் துன்பப்படுகிறான். அடிக்கடி நெருப்பிலும் நீரிலும் விழுகிறான்."
  }, {
    "number" : 16,
    "verse" : "அவனை உம் சீடரிடம் கொண்டு வந்தேன். அவனைக் குணமாக்க அவர்களால் முடியவில்லை என்றான்.\""
  }, {
    "number" : 17,
    "verse" : "அதற்கு இயேசு, \"விசுவாசம் இல்லாத சீர்கெட்ட தலைமுறையே, எதுவரை உங்களுடன் இருப்பேன்? எதுவரை உங்களைப் பொறுத்துக்கொண்டிருப்பேன்? அவனை என்னிடம் இங்குக்கொண்டு வாருங்கள்\" என்றார்."
  }, {
    "number" : 18,
    "verse" : "இயேசு அவனைக் கடிய, பேய் அவனை விட்டு நீங்கியது. அந்நேரமுதல் பையன் குணமாயிருந்தான்."
  }, {
    "number" : 19,
    "verse" : "பின், சீடர் தனிமையாக இயேசுவை அணுகி, \"அதை ஓட்ட ஏன் எங்களால் முடியவில்லை?\" என்று வினவினர்."
  }, {
    "number" : 20,
    "verse" : "அதற்கு இயேசு கூறியது: \"உங்கள் விசுவாசக் குறைவினால்தான். உறுதியாக உங்களுக்குச் சொல்லுகிறேன்:"
  }, {
    "number" : 21,
    "verse" : "கடுகளவு விசுவாசம் உங்களுக்கு இருந்தால், நீங்கள் இம்மலையை நோக்கி, 'இவ்விடம் விட்டு அவ்விடம் செல்' என்றால் அது பெயர்ந்து செல்லும். உங்களால் முடியாதது ஒன்றும் இராது.\""
  }, {
    "number" : 22,
    "verse" : "அவர்கள் கலிலேயாவில் கூடியிருக்கையில், இயேசு அவர்களை நோக்கி, \"மனுமகன் மனிதரிடம் கையளிக்கப்படப்போகிறார்."
  }, {
    "number" : 23,
    "verse" : "அவர்கள் அவரைக் கொல்லுவார்கள். அவர் மூன்றாம் நாள் உயிர்த்தெழுவார்\" என்று சொல்ல, அவர்கள் மிகவும் வருந்தினர்."
  }, {
    "number" : 24,
    "verse" : "அவர்கள் கப்பர்நகூமுக்கு வந்தபோது வரிப்பணம் வாங்குவோர் இராயப்பரிடம் வந்து, \"உங்கள் போதகர் வரிப்பணம் செலுத்துவதில்லையா?\" என்றனர்."
  }, {
    "number" : 25,
    "verse" : "ஆம் செலுத்துகிறார் என்றார். வீட்டுக்குள் வந்து அவர் இதைச் சொல்லுவதற்கு முன்னமே, இயேசு, \"சீமோன், இதைப்பற்றி உன் கருத்து என்ன? மண்ணக அரசர்கள், தீர்வையோ வரியோ யாரிடம் வாங்குகின்றனர்? நம் மக்களிடமா? அன்னியரிடமா?\" என்று கேட்டார்."
  }, {
    "number" : 26,
    "verse" : "அன்னியரிடந்தான் என்று அவர் சொல்ல, இயேசு, \"இப்படியானால் மக்களுக்குக் கடமையில்லை அன்றோ?"
  }, {
    "number" : 27,
    "verse" : "ஆயினும் நாம் அவர்களுக்கு இடறலாகாதபடி நீ கடலுக்குச் சென்று, தூண்டில் போட்டு, முதலில் படும் மீனை எடுத்து அதன் வாயைத் திறந்து பார்த்தால் 'ஸ்நாத்தேர்' என்னும் நாணயத்தைக் காண்பாய். அதை எடுத்து எனக்காகவும் உனக்காகவும் அவர்களுக்குச் செலுத்து\" என்றார்."
  } ]
}
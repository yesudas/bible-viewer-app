{
  "bibleAbbr" : "TCB1973",
  "bookName" : "மத்தேயு",
  "bookEnglishName" : "Matthew",
  "chapterNumber" : 8,
  "verses" : [ {
    "number" : 1,
    "verse" : "அவர் மலையினின்று இறங்கியபின் பெருங்கூட்டம் அவரைப் பின்தொடர்ந்தது."
  }, {
    "number" : 2,
    "verse" : "இதோ! தொழுநோயாளி ஒருவன் வந்து அவரைப் பணிந்து, \"ஆண்டவரே, நீர் விரும்பினால், என்னைக் குணமாக்க உம்மால் கூடும்\" என்றான்."
  }, {
    "number" : 3,
    "verse" : "இயேசு கையை நீட்டி, \"விரும்புகிறேன், குணமாகு\" என்று சொல்லி அவனைத் தொட்டார். உடனே தொழுநோய் குணமாயிற்று."
  }, {
    "number" : 4,
    "verse" : "இயேசு அவனை நோக்கி, \"பார்! ஒருவருக்கும் சொல்லாதே. ஆனால், போய் உன்னைக் குருவிடம் காட்டி, மோயீசன் கட்டளையிட்ட காணிக்கையைச் செலுத்து. அது அவர்களுக்கு அத்தாட்சியாகும்\" என்றார்."
  }, {
    "number" : 5,
    "verse" : "அவர் கப்பர்நகூம் ஊருக்குள் போனபோது, நூற்றுவர்தலைவன் ஒருவன் அவரிடம் வந்து அவரை வேண்டி,"
  }, {
    "number" : 6,
    "verse" : "ஆண்டவரே, என் ஊழியன் திமிர்வாதத்தால் வீட்டில் கிடந்து மிகுந்த வேதனைப்படுகிறான் என்றான்."
  }, {
    "number" : 7,
    "verse" : "இயேசு அவனை நோக்கி, \"நான் வந்து அவனைக் குணமாக்குவேன்\" என்றார்."
  }, {
    "number" : 8,
    "verse" : "நூற்றுவர்தலைவன் மறுமொழியாகக் கூறியதாவது: \"ஆண்டவரே, நீர் என் இல்லத்துள் வர நான் தகுதியற்றவன். ஆனால், ஒரு வார்த்தை சொன்னால் போதும்; என் ஊழியன் குணமடைவான்."
  }, {
    "number" : 9,
    "verse" : "ஏனெனில், நான் அதிகாரத்திற்கு உட்பட்டவனாயினும், எனக்கு அடியிலும் படைவீரர் உள்ளனர். ஒருவனை நோக்கி, ' போ ' என்றால் போகிறான்; வேறொருவனை நோக்கி, ' வா ' என்றால் வருகிறான். என் ஊழியனைப் பார்த்து, 'இதைச் செய்' என்றால் செய்கிறான்.\""
  }, {
    "number" : 10,
    "verse" : "இதைக் கேட்டு இயேசு வியந்து தம்மைப் பின்தொடர்ந்தவர்களை நோக்கி, \"இஸ்ராயேலில் யாரிடமும் இத்துணை விசுவாசத்தை நான் கண்டதில்லை என உறுதியாக உங்களுக்குச் சொல்லுகிறேன்."
  }, {
    "number" : 11,
    "verse" : "கிழக்கிலும் மேற்கிலுமிருந்து பலர் வந்து விண்ணரசில் ஆபிரகாம், ஈசாக்கு, யாக்கோபுடன் பந்தி அமர்வார்கள்."
  }, {
    "number" : 12,
    "verse" : "அரசின் மக்களோ வெளியிருளில் தள்ளப்படுவர். அங்கே புலம்பலும் பற்கடிப்பும் இருக்கும் என்று உங்களுக்குச் சொல்லுகிறேன்\" என்றார்."
  }, {
    "number" : 13,
    "verse" : "பின்னர் இயேசு நூற்றுவர்தலைவனை நோக்கி, \"நீ போகலாம், விசுவசித்தபடியே உனக்கு ஆகட்டும்\" என்று சொன்னார். அந்நேரமே ஊழியன் குணமடைந்தான்."
  }, {
    "number" : 14,
    "verse" : "இயேசு இராயப்பரின் வீட்டுக்கு வந்து, அவருடைய மாமியார் காய்ச்சலாய்க் கிடப்பதைக் கண்டார்."
  }, {
    "number" : 15,
    "verse" : "அவர் அவளுடைய கையைத் தொடவே, காய்ச்சல் அவளை விட்டு நீங்கியது. அவள் எழுந்து அவருக்குப் பணிவிடை புரிந்தாள்."
  }, {
    "number" : 16,
    "verse" : "மாலையானதும் பேய்பிடித்த பலரை அவரிடம் கொண்டுவந்தனர். அவர் பேய்களை ஒரு வார்த்தையால் ஓட்டினார்; நோயுற்ற அனைவரையும் குணமாக்கினார். இவ்வாறு,"
  }, {
    "number" : 17,
    "verse" : "' அவர் நம் பிணிகளை ஏற்றுக்கொண்டார்; நம் நோய்களைச் சுமந்துகொண்டார் ' என்று இசையாஸ் இறைவாக்கினர் கூறியுள்ளது நிறைவேற வேண்டியிருந்தது."
  }, {
    "number" : 18,
    "verse" : "பெருங்கூட்டம் தம்மைச் சூழ்ந்திருப்பதை இயேசு கண்டு அக்கரைக்குச் செல்லக் கட்டளையிட்டார்."
  }, {
    "number" : 19,
    "verse" : "மறைநூல் அறிஞன் ஒருவன் வந்து, \"போதகரே, நீர் எங்குச் சென்றாலும் நானும் உம்மைப் பின்செல்லுவேன்\" என்று அவரிடம் சொன்னான்."
  }, {
    "number" : 20,
    "verse" : "இயேசு அவனை நோக்கி, \"நரிகளுக்கு வளைகள் உண்டு; வானத்துப் பறவைகளுக்குக் கூடுகள் உண்டு. மனுமகனுக்கோ தலைசாய்க்கவும் இடமில்லை\" என்றார்."
  }, {
    "number" : 21,
    "verse" : "அவருடைய சீடர்களுள் இன்னொருவன் அவரை நோக்கி, \"ஆண்டவரே, முதலில் நான் போய் என் தந்தையை அடக்கம் செய்துவிட்டு வர விடை கொடும்\" என்றான்."
  }, {
    "number" : 22,
    "verse" : "இயேசு அவனைப் பார்த்து, \"என்னைப் பின்செல். இறந்தோர் தங்கள் இறந்தோரை அடக்கம் செய்துகொள்ளட்டும்\" என்றார்."
  }, {
    "number" : 23,
    "verse" : "அவர் படகில் ஏறவே, அவருடைய சீடர்கள் அவரைப் பின்தொடர்ந்தனர்."
  }, {
    "number" : 24,
    "verse" : "இதோ! கடலில் மாபெரும் கொந்தளிப்பு ஏற்பட, படகுக்குமேல் அலைகள் எழுந்தன. அவரோ தூங்கிக்கொண்டிருந்தார்."
  }, {
    "number" : 25,
    "verse" : "சீடர் அவரிடம் வந்து அவரை எழுப்பி, \"ஆண்டவரே, எங்களைக் காப்பாற்றும்; மடிந்துபோகிறோம்\" என்றனர்."
  }, {
    "number" : 26,
    "verse" : "இயேசு அவர்களை நோக்கி, \"குறைவான விசுவாசம் உள்ளவர்களே, ஏன் இவ்வளவு பயம் ?\" என்று கூறி, எழுந்து காற்றையும் கடலையும் கடியவே, பேரமைதி உண்டாயிற்று."
  }, {
    "number" : 27,
    "verse" : "அங்கிருந்தவர்கள் வியந்து, \"காற்றும் கடலும் இவருக்குக் கீழ்ப்படிகின்றனவே, இவர் யார் ?\" என்றனர்."
  }, {
    "number" : 28,
    "verse" : "அவர் அக்கரை சேர்ந்து, கதரேனர் நாட்டிற்கு வந்தபோது, பேய்பிடித்த இருவர் கல்லறைகளிலிருந்து வெளியேறி, அவருக்கு எதிரே வந்தனர். அவர்கள் எவ்வளவு கொடியவர்கள் என்றால், அவ்வழியே யாரும் போகமுடியாது."
  }, {
    "number" : 29,
    "verse" : "இதோ! அவர்கள், \"கடவுளின் மகனே, எங்கள் காரியத்தில் ஏன் தலையிடுகிறீர்? குறித்த காலம் வருமுன்னே எங்களை வதைக்க இங்கே வந்தீரோ?\" என்று கத்தினர்."
  }, {
    "number" : 30,
    "verse" : "அவர்களுக்குச் சற்றுத் தொலைவில் பன்றிகள் பல கூட்டமாக மேய்ந்துகொண்டிருந்தன."
  }, {
    "number" : 31,
    "verse" : "அப்போது பேய்கள் அவரை நோக்கி, \"நீர் எங்களை ஓட்டுவதாயிருந்தால் அப்பன்றிக் கூட்டத்திற்குள் அனுப்பும்\" என்று வேண்டின."
  }, {
    "number" : 32,
    "verse" : "அவர், \"போங்கள்\" என்றார். அவை வெளியேறிப் பன்றிகளுக்குள் புகுந்தன. உடனே, கூட்டம் முழுவதும் மேட்டிலிருந்து கடலில் பாய்ந்து நீரில் மடிந்தது."
  }, {
    "number" : 33,
    "verse" : "பன்றிகளை மேய்த்தவர்களோ ஓடிப்போய் நகருக்குச் சென்று எல்லாவற்றையும், பேய்பிடித்தவர்களைப்பற்றிய செய்தியையும் அறிவித்தார்கள்."
  }, {
    "number" : 34,
    "verse" : "இதோ! நகரினர் அனைவரும் இயேசுவை எதிர்கொண்டு போய் அவரைக் கண்டு, தம் நாட்டை விட்டு அகலுமாறு அவரை வேண்டினர்."
  } ]
}
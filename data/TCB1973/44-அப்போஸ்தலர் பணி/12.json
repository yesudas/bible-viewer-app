{
  "bibleAbbr" : "TCB1973",
  "bookName" : "அப்போஸ்தலர் பணி",
  "bookEnglishName" : "Acts of the Apostles",
  "chapterNumber" : 12,
  "verses" : [ {
    "number" : 1,
    "verse" : "அக்காலத்தில் ஏரோது அரசன் திருச்சபையினர் சிலரைத் துன்புறுத்த முற்பட்டான்."
  }, {
    "number" : 2,
    "verse" : "அருளப்பரின் சகோதரரான யாகப்பரை வாளால் கொன்றான்."
  }, {
    "number" : 3,
    "verse" : "அது யூதர்களுக்கு மகிழ்ச்சியளித்ததைக் கண்டு, இராயப்பரையும் கைது செய்தான்."
  }, {
    "number" : 4,
    "verse" : "இது நிகழ்ந்தது புளியாத அப்பத் திருவிழா நாட்களில். கைது செய்தபின், அவரைச் சிறையில் வைத்துக் காவல்காக்க நான்கு படைவீரர் கொண்ட நான்கு குழுக்களிடம் ஒப்படைத்தான். பாஸ்கா முடிந்ததும் மக்கள் முன்னிலையில் அவரை விசாரணைக்காக நிறுத்தலாம் என நினைத்தான்."
  }, {
    "number" : 5,
    "verse" : "இராயப்பர் இவ்வாறு சிறையில் இருக்கையில் திருச்சபை அவருக்காகக் கடவுளிடம் இடையறாது மன்றாடிக்கொண்டிருந்தது."
  }, {
    "number" : 6,
    "verse" : "ஏரோது அவரை விசாரணைக்குக் கொண்டு வருவதற்கு முந்தினநாள் இரவில், இராயப்பர் இரு விலங்குகள் மாட்டப்பட்டு, இரு படை வீரர்களுக்கிடையே தூங்கிக் கொண்டிருந்தார். காவலர் வாயிலுக்கு எதிரே நின்று சிறையைக் காவல் செய்தனர்."
  }, {
    "number" : 7,
    "verse" : "அப்போது இதோ! ஆண்டவருடைய தூதர் அங்கே தோன்ற, அறை முழுவதும் ஒளிமயமாயிற்று. தூதர் இராயப்பரைத் தட்டியெழுப்பி, \"சீக்கிரம் எழுந்திரும்\" என்றார். உடனே விலங்குகள் அவர் கைகளிலிருந்து கீழே விழுந்தன."
  }, {
    "number" : 8,
    "verse" : "பின் வான தூதர், \"உமது இடைக்கச்சையைக் கட்டி, மிதியடிகளைத் தொடுத்துக்கொள்ளும்\" என்றார். அவரும் அவ்வாறே செய்தார். பிறகு வானதூதர், \"உமது மேலாடையை அணிந்து கொண்டு என்னோடு வாரும்\" என்றார்."
  }, {
    "number" : 9,
    "verse" : "இராயப்பர் தூதரோடு வெளியே போனார். வான தூதரின் வாயிலாக நிகழ்ந்ததெல்லாம் உண்மை என்று அவர் உணரவில்லை. ஏதோ காட்சி காண்பதாக நினைத்துக்கொண்டார்."
  }, {
    "number" : 10,
    "verse" : "முதற் காவலையும் இரண்டாங் காவலையும் கடந்து, நகருக்குச் செல்லும் வாயிலின் இருப்புக் கதவருகில் வந்தனர். அது தானாகவே திறந்தது. 'அவர்கள் வெளியே சென்று ஒரு தெருநெடுக நடந்துபோனதும், வான தூதர் அவரை விட்டகன்றார்"
  }, {
    "number" : 11,
    "verse" : "பின் இராயப்பர் தன்னுணர்வு பெற்று, \"உண்மையாகவே, ஆண்டவர் தம் வானதூதரை அனுப்பி ஏரோதின் பிடியிலிருந்து என்னை விடுவித்து, யூத மக்கள் எதிர்பார்த்தவாறு நிகழாமல் என்னைக் காத்தார் என்று இப்பொழுது தெரிகிறது\" என்றார்."
  }, {
    "number" : 12,
    "verse" : "தம் நிலையை உணர்ந்துகொண்டு மாற்கு என்னும் அருளப்பருடைய அன்னையாகிய மரியாளின் வீட்டிற்குப் போனார்."
  }, {
    "number" : 13,
    "verse" : "அங்கே பலர் கூடி செபித்துக்கொண்டிருந்தனர் அவர் தெருக் கதவைத் தட்டியபொழுது ரோதே என்னும் பணிப் பெண் யாரெனப் பார்க்க வந்தாள்."
  }, {
    "number" : 14,
    "verse" : "அது இராயப்பரின் குரல் என்று தெரிந்துகொண்டு, மகிழ்ச்சி மிகுதியால் கதவைத் திறக்காமலே உள்ளே ஓடி, இராயப்பர் கதவருகில் நிற்பதாக அறிவித்தாள்."
  }, {
    "number" : 15,
    "verse" : "அதற்கு அவர்கள், \"உனக்குப் பைத்தியமா?\" என்றனர். ஆனால் அவள் தான் சொல்வது உண்மையெனச் சாதித்தாள். அவர்களோ அது அவருடைய காவல் தூதராக இருக்குமோ என்றனர்."
  }, {
    "number" : 16,
    "verse" : "இராயப்பர் விடாமல் கதவைத் தட்டிக்கொண்டே இருந்தார். கதவைத் திறந்தபோது, அவரைப் பார்த்துத் திகைத்துப்போயினர்"
  }, {
    "number" : 17,
    "verse" : "பேசாதிருக்கும்படி சைகை காட்டி, ஆண்டவர் தம்மைச் சிறையிலிருந்து வெளிவரச் செய்தது பற்றி எடுத்துச் சொல்லி, \"இதை யாகப்பருக்கும் சகோதரர்களுக்கும் அறிவியுங்கள்\" என்றார். பிறகு புறப்பட்டு வேறொரு இடத்திற்குப் போய்விட்டார்."
  }, {
    "number" : 18,
    "verse" : "பொழுது புலர்ந்ததும், இராயப்பருக்கு என்ன ஆயிற்று என்பதுபற்றி படைவீரர்களிடையே பெரும் கலக்கம் ஏற்பட்டது."
  }, {
    "number" : 19,
    "verse" : "ஏரோது அவரைத் தேடிப் பார்க்கச் சொன்னான். எங்கும் காணாமையால் காவலர்களை விசாரித்து அவர்களுக்கு மரணதண்டனை விதித்தான். பின் அவன் யூதேயாவை விட்டு செசரியாவுக்குச் சென்று அங்குத் தங்கினான்."
  }, {
    "number" : 20,
    "verse" : "அந்நாளில் ஏரோது, தீர், சீதோன் நகரத்தார் மீது வெஞ்சினம்கொண்டிருந்தான். அந்நிலையில் தங்கள் நாடு அரசனுக்குட்பட்ட நாடுகளிலிருந்து உணவுப் பொருள்களை எதிர்பார்க்க வேண்டியிருந்ததால், அவர்கள் ஒருமனப்பட்டு அவனைக் காண வந்தனர். அரண்மனை மேற்பார்வையாளனான பிலாத்துவைத் தம் வயப்படுத்திக்கொண்டு அரசனது நட்புறவை நாடி நின்றனர்."
  }, {
    "number" : 21,
    "verse" : "குறித்த நாளில் ஏரோது அரச உடையணிந்து மேடையில் வீற்றிருந்து அவர்களுக்கு உரையாற்றுகையில்,"
  }, {
    "number" : 22,
    "verse" : "இது மனிதனின் பேச்சல்ல, ஒரு தெய்வத்தின் பேச்சே என்று மக்கள் ஆர்ப்பரித்தனர்."
  }, {
    "number" : 23,
    "verse" : "அவன் கடவுளுக்கு மகிமை செலுத்தாததினால், ஆண்டவரின் தூதர் அவனை உடனே தண்டிக்கவே, அவன் புழுத்துச் செத்தான்."
  }, {
    "number" : 24,
    "verse" : "கடவுளின் வார்த்தை வளர்ச்சி பெற்றுப் பரவிவந்தது."
  }, {
    "number" : 25,
    "verse" : "பர்னபாவும் சவுலும் தம் ஊழியத்தை முடித்துவிட்டு மாற்கு என்னும் அருளப்பரை அழைத்துக்கொண்டு யெருசலேமிலிருந்து திரும்பினர்."
  } ]
}
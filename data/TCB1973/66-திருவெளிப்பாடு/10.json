{
  "bibleAbbr" : "TCB1973",
  "bookName" : "திருவெளிப்பாடு",
  "bookEnglishName" : "Revelation",
  "chapterNumber" : 10,
  "verses" : [ {
    "number" : 1,
    "verse" : "பின் வல்லமைமிக்க இன்னொரு வானதூதர் விண்ணகத்திலிருந்து இறங்கிவரக் கண்டேன். அவர் மேகத்தை ஆடையென அணிந்திருத்தார். அவர் தலைமேல் ஒரு வானவில் இருந்தது. முகம் கதிரவனைப்போலவும், கால்கள் நெருப்புத் தூண்கள்போலவும் இருந்தன."
  }, {
    "number" : 2,
    "verse" : "அவர் கையில் சிறியதோர் ஏட்டுச் சுருள் பிரித்திருந்தது. வலக்காலைக் கடலின்மீதும், இடக்காலைத் தரையின் மீதும் வைத்து கர்ச்சிக்கும் சிங்கம்போல முழக்கம் செய்தார்."
  }, {
    "number" : 3,
    "verse" : "அப்படி முழக்கம் செய்தபோது ஏழு இடிகள் எதிரொலித்துப் பேசின."
  }, {
    "number" : 4,
    "verse" : "ஏழு இடிகளும் அப்படிப் பேசியபோது நான் எழுதப்போனேன். ஆனால் விண்ணிலிருந்து வெளிவந்த ஒரு குரல், \"ஏழு இடிகளும் பேசியதை மறைத்து வை, எழுதாதே\" என்று சொல்லக் கேட்டேன்."
  }, {
    "number" : 5,
    "verse" : "கடலிலும் தரையிலும் நிற்கிறதாக நான் கண்ட வானதூதர் தம் வலக்கையை விண்ணோக்கி உயர்த்தினார்."
  }, {
    "number" : 6,
    "verse" : "விண்ணையும் அதில் உள்ளதையும், மண்ணையும் அதில் உள்ளதையும், கடலையும் அதில் உள்ளதையும், படைத்தவரும் என்றென்றும் வாழ்பவருமானவரின் பெயரால் ஆணையிட்டு, \"இனித்தாமதம் இராது."
  }, {
    "number" : 7,
    "verse" : "ஏழாவது வானதூதர் எக்காளம் ஊதும் நாளில் கடவுளின் மறைவான திட்டம் நிறைவேறியிருக்கும். இறைவாக்கினரான தம் ஊழியர்களுக்குக் கடவுள் அறிவித்த நற்செய்தியின்படியே அவை நிறைவேறும்\" என்றர்."
  }, {
    "number" : 8,
    "verse" : "விண்ணினின்று நான் கேட்ட குரல் என்னிடம் திரும்பவும் பேசி, \"கடல்மீதும் தரைமீதும் நிற்கிற வானதூதரின் கையிலுள்ள பிரித்த ஏட்டுச் சுருளை நீ போய் வாங்கிக்கொள்\" என்றது."
  }, {
    "number" : 9,
    "verse" : "நானும் அந்த வானதூதரிடம் போய், அந்த ஏட்டுச் சுருளை எனக்குத் தரும்படி கேட்டேன். அவரோ, \"இதை எடுத்துத் தின்றுவிடு. இது உன் வயிற்றில் கசக்கும். ஆனால் வாயிலே தேனைப்போல் இனிக்கும்\" என்று என்னிடம் சொன்னார்."
  }, {
    "number" : 10,
    "verse" : "அப்போது வானதூதரின் கையிலிருந்த அச்சுருளை வாங்கித் தின்றேன். அதுவாயில் தேனைப்போல இனித்தது. ஆனால் தின்றதும் வயிற்றில் கசந்தது."
  }, {
    "number" : 11,
    "verse" : "பல மக்களினம், பல நாடுகள், மொழியினர் பலர், அரசர் பலர் இவர்களைக் குறித்து நீ மீண்டும் இறைவாக்குரைக்க வேண்டும் என்று எனக்குச் சொல்லப்பட்டது."
  } ]
}
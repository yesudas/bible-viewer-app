{
  "bibleAbbr" : "TOV2017",
  "bookName" : "ஆதியாகமம்",
  "bookEnglishName" : "Genesis",
  "chapterNumber" : 11,
  "verses" : [ {
    "number" : 1,
    "verse" : "பூமியெங்கும் ஒரே பாஷையும், ஒரே விதமான பேச்சும் இருந்தது."
  }, {
    "number" : 2,
    "verse" : "ஜனங்கள் கிழக்கேயிருந்து பிரயாணம்பண்ணுகையில், சிநெயார் தேசத்திலே சமபூமியைக்கண்டு, அங்கே குடியிருந்தார்கள்."
  }, {
    "number" : 3,
    "verse" : "அப்பொழுது அவர்கள்: நாம் செங்கல் அறுத்து, அதை நன்றாய்ச் சுடுவோம் வாருங்கள் என்று ஒருவரோடொருவர் பேசிக்கொண்டார்கள்; கல்லுக்குப் பதிலாக செங்கலும், சாந்துக்குப் பதிலாக நிலக்கீலும் அவர்களுக்கு இருந்தது."
  }, {
    "number" : 4,
    "verse" : "பின்னும் அவர்கள்: நாம் பூமியின் மீதெங்கும் சிதறிப்போகாதபடிக்கு, நமக்கு ஒரு நகரத்தையும், வானத்தை அளாவும் சிகரமுள்ள ஒரு கோபுரத்தையும் கட்டி, நமக்குப் பேர் உண்டாகப் பண்ணுவோம் வாருங்கள் என்று சொல்லிக்கொண்டார்கள்."
  }, {
    "number" : 5,
    "verse" : "மனுபுத்திரர் கட்டுகிற நகரத்தையும் கோபுரத்தையும் பார்க்கிறதற்குக் கர்த்தர் இறங்கினார்."
  }, {
    "number" : 6,
    "verse" : "அப்பொழுது கர்த்தர்: இதோ, ஜனங்கள் ஒரே கூட்டமாய் இருக்கிறார்கள்; அவர்கள் அனைவருக்கும் ஒரே பாஷையும் இருக்கிறது; அவர்கள் இதைச் செய்யத்தொடங்கினார்கள்; இப்பொழுதும் தாங்கள் செய்ய நினைத்தது ஒன்றும் தடைபடமாட்டாது என்று இருக்கிறார்கள்."
  }, {
    "number" : 7,
    "verse" : "நாம் இறங்கிப்போய், ஒருவர் பேசுவதை மற்றொருவர் அறியாதபடிக்கு, அங்கே அவர்கள் பாஷையைத் தாறுமாறாக்குவோம் என்றார்."
  }, {
    "number" : 8,
    "verse" : "அப்படியே கர்த்தர் அவர்களை அவ்விடத்திலிருந்து பூமியின்மீதெங்கும் சிதறிப்போகப்பண்ணினார்; அப்பொழுது நகரம் கட்டுகிறதை விட்டுவிட்டார்கள்."
  }, {
    "number" : 9,
    "verse" : "பூமியெங்கும் வழங்கின பாஷையைக் கர்த்தர் அவ்விடத்தில் தாறுமாறாக்கினபடியால், அதின் பேர் பாபேல் என்னப்பட்டது; கர்த்தர் அவர்களை அவ்விடத்திலிருந்து பூமியின்மீதெங்கும் சிதறிப்போகப்பண்ணினார்."
  }, {
    "number" : 10,
    "verse" : "சேமுடைய வம்சவரலாறு: ஜலப்பிரளயம் உண்டாகி இரண்டு வருஷத்திற்குப் பின்பு, சேம் நூறுவயதானபோது, அர்பக்சாத்தைப் பெற்றான்."
  }, {
    "number" : 11,
    "verse" : "சேம் அர்பக்சாத்தைப் பெற்றபின் ஐந்நூறு வருஷம் உயிரோடிருந்து, குமாரரையும் குமாரத்திகளையும் பெற்றான்."
  }, {
    "number" : 12,
    "verse" : "அர்பக்சாத் முப்பத்தைந்து வயதானபோது சாலாவைப் பெற்றான்."
  }, {
    "number" : 13,
    "verse" : "சாலாவைப் பெற்றபின் அர்பக்சாத் நானூற்று மூன்று வருஷம் உயிரோடிருந்து, குமாரரையும் குமாரத்திகளையும் பெற்றான்."
  }, {
    "number" : 14,
    "verse" : "சாலா முப்பது வயதானபோது, ஏபேரைப் பெற்றான்."
  }, {
    "number" : 15,
    "verse" : "ஏபேரைப் பெற்றபின் சாலா நானூற்று மூன்று வருஷம் உயிரோடிருந்து, குமாரரையும் குமாரத்திகளையும் பெற்றான்."
  }, {
    "number" : 16,
    "verse" : "ஏபேர் முப்பத்துநாலு வயதானபோது, பேலேகைப் பெற்றான்."
  }, {
    "number" : 17,
    "verse" : "பேலேகைப் பெற்றபின் ஏபேர் நானூற்று முப்பது வருஷம் உயிரோடிருந்து, குமாரரையும் குமாரத்திகளையும் பெற்றான்."
  }, {
    "number" : 18,
    "verse" : "பேலேகு முப்பது வயதானபோது, ரெகூவைப் பெற்றான்."
  }, {
    "number" : 19,
    "verse" : "ரெகூவைப் பெற்றபின் பேலேகு இருநூற்றொன்பது வருஷம் உயிரோடிருந்து, குமாரரையும் குமாரத்திகளையும் பெற்றான்."
  }, {
    "number" : 20,
    "verse" : "ரெகூ முப்பத்திரண்டு வயதானபோது, செரூகைப் பெற்றான்."
  }, {
    "number" : 21,
    "verse" : "செரூகைப் பெற்றபின் ரெகூ இருநூற்றேழு வருஷம் உயிரோடிருந்து, குமாரரையும் குமாரத்திகளையும் பெற்றான்."
  }, {
    "number" : 22,
    "verse" : "செரூகு முப்பது வயதானபோது, நாகோரைப் பெற்றான்."
  }, {
    "number" : 23,
    "verse" : "நாகோரைப் பெற்றபின் செரூகு இருநூறு வருஷம் உயிரோடிருந்து, குமாரரையும் குமாரத்திகளையும் பெற்றான்."
  }, {
    "number" : 24,
    "verse" : "நாகோர் இருபத்தொன்பது வயதானபோது, தேராகைப் பெற்றான்."
  }, {
    "number" : 25,
    "verse" : "தேராகைப் பெற்றபின் நாகோர் நூற்றுப்பத்தொன்பது வருஷம் உயிரோடிருந்து, குமாரரையும் குமாரத்திகளையும் பெற்றான்."
  }, {
    "number" : 26,
    "verse" : "தேராகு எழுபது வயதானபோது, ஆபிராம், நாகோர், ஆரான் என்பவர்களைப் பெற்றான்."
  }, {
    "number" : 27,
    "verse" : "தேராகுடைய வம்சவரலாறு: தேராகு ஆபிராம், நாகோர், ஆரான் என்பவர்களைப் பெற்றான்; ஆரான் லோத்தைப் பெற்றான்."
  }, {
    "number" : 28,
    "verse" : "ஆரான் தன் ஜந்மபூமியாகிய ஊர் என்கிற கல்தேயர் தேசத்துப் பட்டணத்திலே தன் தகப்பனாகிய தேராகு மரிக்குமுன்னே மரித்தான்."
  }, {
    "number" : 29,
    "verse" : "ஆபிராமும் நாகோரும் தங்களுக்குப் பெண் கொண்டார்கள்; ஆபிராமுடைய மனைவிக்குச் சாராய் என்று பேர்; நாகோருடைய மனைவிக்கு மில்க்காள் என்று பேர்; இவள் ஆரானுடைய குமாரத்தி; அந்த ஆரான் மில்க்காளுக்கும் இஸ்காளுக்கும் தகப்பன்."
  }, {
    "number" : 30,
    "verse" : "சாராய்க்குப் பிள்ளையில்லை; மலடியாயிருந்தாள்."
  }, {
    "number" : 31,
    "verse" : "தேராகு தன் குமாரனாகிய ஆபிராமையும், ஆரானுடைய குமாரனும், தன் பேரனுமாயிருந்த லோத்தையும், தன் குமாரன் ஆபிராமுடைய மனைவியாகிய தன் மருமகள் சாராயையும் அழைத்துக்கொண்டு, அவர்களுடனே ஊர் என்கிற கல்தேயருடைய பட்டணத்தை விட்டு, கானான் தேசத்துக்குப் போகப் புறப்பட்டான்; அவர்கள் ஆரான் மட்டும் வந்தபோது, அங்கே இருந்துவிட்டார்கள்."
  }, {
    "number" : 32,
    "verse" : "தேராகுடைய ஆயுசு நாட்கள் இருநூற்றைந்து வருஷம்; தேராகு ஆரானிலே மரித்தான்."
  } ]
}
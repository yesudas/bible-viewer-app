{"bibleAbbr":"HOV2012","bookName":"नीतिवचन","bookEnglishName":"Proverbs","chapterNumber":4,"verses":[{"number":1,"verse":"हे मेरे पुत्रो, पिता की शिक्षा सुनो, और समझ प्राप्‍त करने में मन लगाओ।"},{"number":2,"verse":"क्योंकि मैं ने तुम को उत्तम शिक्षा दी है; मेरी शिक्षा को न छोड़ो।"},{"number":3,"verse":"देखो, मैं भी अपने पिता का पुत्र था, और माता का अकेला दुलारा था।"},{"number":4,"verse":"और मेरा पिता मुझे यह कहकर सिखाता था, “तेरा मन मेरे वचन पर लगा रहे; तू मेरी आज्ञाओं का पालन कर, तब जीवित रहेगा।"},{"number":5,"verse":"बुद्धि को प्राप्‍त कर, समझ को भी प्राप्‍त कर; उनको भूल न जाना, न मेरी बातों को छोड़ना।"},{"number":6,"verse":"बुद्धि को न छोड़, वह तेरी रक्षा करेगी; उससे प्रीति रख, वह तेरा पहरा देगी।"},{"number":7,"verse":"बुद्धि श्रेष्‍ठ है इसलिये उसकी प्राप्‍ति के लिये यत्न कर; जो कुछ तू प्राप्‍त करे उसे प्राप्‍त तो कर परन्तु समझ की प्राप्‍ति का यत्न घटने न पाए।"},{"number":8,"verse":"उसकी बड़ाई कर, वह तुझ को बढ़ाएगी; जब तू उससे लिपट जाए, तब वह तेरी महिमा करेगी।"},{"number":9,"verse":"वह तेरे सिर पर शोभायमान भूषण बाँधेगी; और तुझे सुन्दर मुकुट देगी।”"},{"number":10,"verse":"हे मेरे पुत्र, मेरी बातें सुनकर ग्रहण कर, तब तू बहुत वर्ष तक जीवित रहेगा।"},{"number":11,"verse":"मैं ने तुझे बुद्धि का मार्ग बताया है; और सीधाई के पथ पर चलाया है।"},{"number":12,"verse":"चलने में तुझे रोक टोक न होगी, और चाहे तू दौड़े, तौभी ठोकर न खाएगा।"},{"number":13,"verse":"शिक्षा को पकड़े रह, उसे छोड़ न दे; उसकी रक्षा कर, क्योंकि वही तेरा जीवन है।"},{"number":14,"verse":"दुष्‍टों की राह में पाँव न रखना, और न बुरे लोगों के मार्ग पर चलना।"},{"number":15,"verse":"उसे छोड़ दे, उसके पास से भी न चल, उसके निकट से मुड़कर आगे बढ़ जा।"},{"number":16,"verse":"क्योंकि दुष्‍ट लोग यदि बुराई न करें, तो उनको नींद नहीं आती; और जब तक वे किसी को ठोकर न खिलाएँ, तब तक उन्हें नींद नहीं मिलती।"},{"number":17,"verse":"वे तो दुष्‍टता से कमाई हुई रोटी खाते, और उपद्रव के द्वारा पाया हुआ दाखमधु पीते हैं।"},{"number":18,"verse":"परन्तु धर्मियों की चाल उस चमकती हुई ज्योति के समान है, जिसका प्रकाश दोपहर तक अधिक अधिक बढ़ता रहता है।"},{"number":19,"verse":"दुष्‍टों का मार्ग घोर अन्धकारमय है; वे नहीं जानते कि वे किस से ठोकर खाते हैं।"},{"number":20,"verse":"हे मेरे पुत्र, मेरे वचन ध्यान धरके सुन, और अपना कान मेरी बातों पर लगा।"},{"number":21,"verse":"इनको अपनी आँखों की ओट न होने दे; वरन् अपने मन में धारण कर।"},{"number":22,"verse":"क्योंकि जिनको वे प्राप्‍त होती हैं, वे उनके जीवित रहने का, और उनके सारे शरीर के चंगे रहने का कारण होती हैं।"},{"number":23,"verse":"सबसे अधिक अपने मन की रक्षा कर; क्योंकि जीवन का मूल स्रोत वही है।"},{"number":24,"verse":"टेढ़ी बात अपने मुँह से मत बोल, और चालबाज़ी की बातें कहना तुझ से दूर रहे।"},{"number":25,"verse":"तेरी आँखें सामने ही की ओर लगी रहें, और तेरी पलकें आगे की ओर खुली रहें।"},{"number":26,"verse":"अपने पाँव रखने के लिये मार्ग को समथर कर, और तेरे सब मार्ग ठीक रहें।"},{"number":27,"verse":"न तो दाहिनी ओर मुड़ना, और न बाईं ओर; अपने पाँव को बुराई के मार्ग पर चलने से हटा ले।"}]}
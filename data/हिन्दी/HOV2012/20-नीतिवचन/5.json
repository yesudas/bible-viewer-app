{"bibleAbbr":"HOV2012","bookName":"नीतिवचन","bookEnglishName":"Proverbs","chapterNumber":5,"verses":[{"number":1,"verse":"हे मेरे पुत्र, मेरी बुद्धि की बातों पर ध्यान दे, मेरी समझ की ओर कान लगा;"},{"number":2,"verse":"जिससे तेरा विवेक सुरक्षित बना रहे, और तू ज्ञान के वचनों को थामे रहे।"},{"number":3,"verse":"क्योंकि पराई स्त्री के ओठों से मधु टपकता है, और उसकी बातें तेल से भी अधिक चिकनी होती हैं;"},{"number":4,"verse":"परन्तु इसका परिणाम नागदौना सा कड़वा और दोधारी तलवार सा पैना होता है।"},{"number":5,"verse":"उसके पाँव मृत्यु की ओर बढ़ते हैं, और उसके पग अधोलोक तक पहुँचते हैं।"},{"number":6,"verse":"इसलिये उसे जीवन का समथर पथ नहीं मिल पाता; उसके चालचलन में चंचलता है, परन्तु उसे वह आप नहीं जानती।"},{"number":7,"verse":"इसलिये अब हे मेरे पुत्रो, मेरी सुनो, और मेरी बातों से मुँह न मोड़ो।"},{"number":8,"verse":"ऐसी स्त्री से दूर ही रह, और उसकी डेवढ़ी के पास भी न जाना;"},{"number":9,"verse":"कहीं ऐसा न हो कि तू अपना यश औरों के हाथ, और अपना जीवन क्रूर जन के वश में कर दे;"},{"number":10,"verse":"या पराए तेरी कमाई से अपना पेट भरें, और परदेशी मनुष्य तेरे परिश्रम का फल अपने घर में रखें;"},{"number":11,"verse":"और तू अपने अन्तिम समय में जब कि तेरा शरीर क्षीण हो जाए तब यह कहकर हाय मारने लगे,"},{"number":12,"verse":"“मैं ने शिक्षा से कैसा बैर किया, और डाँटनेवाले का कैसा तिरस्कार किया!"},{"number":13,"verse":"मैं ने अपने गुरुओं की बातें न मानीं और अपने सिखानेवालों की ओर ध्यान न लगाया।"},{"number":14,"verse":"मैं सभा और मण्डली के बीच में प्राय: सब बुराइयों में जा पड़ा।”"},{"number":15,"verse":"तू अपने ही कुण्ड से पानी, और अपने ही कूएँ के सोते का जल पिया करना।"},{"number":16,"verse":"क्या तेरे सोतों का पानी सड़क में, और तेरे जल की धारा चौकों में बह जाने पाए?"},{"number":17,"verse":"यह केवल तेरे ही लिये रहे, और तेरे संग औरों के लिये न हो।"},{"number":18,"verse":"तेरा सोता धन्य रहे; और अपनी जवानी की पत्नी के साथ आनन्दित रह,"},{"number":19,"verse":"प्रिय हरिणी या सुन्दर सांभरनी के समान उसके स्तन सर्वदा तुझे सन्तुष्‍ट रखें, और उसी का प्रेम नित्य तुझे आकर्षित करता रहे।"},{"number":20,"verse":"हे मेरे पुत्र, तू अपरिचित स्त्री पर क्यों मोहित हो, और पराई को क्यों छाती से लगाए?"},{"number":21,"verse":"क्योंकि मनुष्य के मार्ग यहोवा की दृष्‍टि से छिपे नहीं हैं, और वह उसके सब मार्गों पर ध्यान करता है।"},{"number":22,"verse":"दुष्‍ट अपने ही अधर्म के कर्मों से फँसेगा, और अपने ही पाप के बन्धनों में बँधा रहेगा।"},{"number":23,"verse":"वह शिक्षा प्राप्‍त किए बिना मर जाएगा, और अपनी ही मूर्खता के कारण भटकता रहेगा।"}]}
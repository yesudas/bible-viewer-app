{"bibleAbbr":"HOV2012","bookName":"नीतिवचन","bookEnglishName":"Proverbs","chapterNumber":7,"verses":[{"number":1,"verse":"हे मेरे पुत्र, मेरी बातों को माना कर, और मेरी आज्ञाओं को अपने मन में रख छोड़।"},{"number":2,"verse":"मेरी आज्ञाओं को मान, इस से तू जीवित रहेगा, और मेरी शिक्षा को अपनी आँख की पुतली जान;"},{"number":3,"verse":"उनको अपनी उँगलियों में बाँध, और अपने हृदय की पटिया पर लिख ले।"},{"number":4,"verse":"बुद्धि से कह, “तू मेरी बहिन है,” और समझ को अपनी साथिन बना;"},{"number":5,"verse":"तब तू पराई स्त्री से बचेगा, जो चिकनी चुपड़ी बातें बोलती है।"},{"number":6,"verse":"मैं ने एक दिन अपने घर की खिड़की से, अर्थात् अपने झरोखे से झाँका,"},{"number":7,"verse":"तब मैं ने भोले लोगों में से एक निर्बुद्धि जवान को देखा;"},{"number":8,"verse":"वह उस स्त्री के घर के कोने के पास की सड़क पर चला जाता था, और उसने उसके घर का मार्ग लिया।"},{"number":9,"verse":"उस समय दिन ढल गया, और संध्याकाल आ गया था, वरन् रात का घोर अन्धकार छा गया था।"},{"number":10,"verse":"और देखो, उससे एक स्त्री मिली, जिस का भेष वेश्या का सा था, और वह बड़ी धूर्त थी।"},{"number":11,"verse":"वह शान्ति रहित और चंचल थी, और अपने घर में न ठहरती थी;"},{"number":12,"verse":"कभी वह सड़क में, कभी चौक में पाई जाती थी, और एक एक कोने पर वह बाट जोहती थी।"},{"number":13,"verse":"तब उसने उस जवान को पकड़कर चूमा, और निर्लज्जता की चेष्‍टा करके उससे कहा,"},{"number":14,"verse":"“मुझे मेलबलि चढ़ाने थे, और मैं ने अपनी मन्नतें आज ही पूरी की हैं।"},{"number":15,"verse":"इसी कारण मैं तुझ से भेंट करने को निकली, मैं तेरे दर्शन की खोजी थी, और अभी पाया है।"},{"number":16,"verse":"मैं ने अपने पलंग के बिछौने पर मिस्र के बेलबूटेवाले कपड़े बिछाए हैं;"},{"number":17,"verse":"मैं ने अपने बिछौने पर गन्धरस, अगर और दालचीनी छिड़की है।"},{"number":18,"verse":"इसलिये अब चल हम प्रेम से भोर तक जी बहलाते रहें; हम परस्पर की प्रीति से आनन्दित रहें।"},{"number":19,"verse":"क्योंकि मेरा पति घर में नहीं है; वह दूर देश को चला गया है;"},{"number":20,"verse":"वह चाँदी की थैली ले गया है; और पूर्णमासी को लौट आएगा।”"},{"number":21,"verse":"ऐसी बातें कह कहकर, उसने उसको अपनी प्रबल माया में फँसा लिया; और अपनी चिकनी चुपड़ी बातों से उसको अपने वश में कर लिया।"},{"number":22,"verse":"वह तुरन्त उसके पीछे हो लिया, जैसे बैल कसाई-खाने को, या जैसे बेड़ी पहिने हुए कोई मूढ़ ताड़ना पाने को जाता है।"},{"number":23,"verse":"अन्त में उस जवान का कलेजा तीर से बेधा जाएगा; वह उस चिड़िया के समान है जो फन्दे की ओर वेग से उड़े और न जानती हो कि उसमें मेरे प्राण जाएँगे।"},{"number":24,"verse":"अब हे मेरे पुत्रो, मेरी सुनो, और मेरी बातों पर मन लगाओ।"},{"number":25,"verse":"तेरा मन ऐसी स्त्री के मार्ग की ओर न फिरे, और उसकी डगरों में भूल कर न जाना;"},{"number":26,"verse":"क्योंकि बहुत से लोग उस के द्वारा मारे पड़े हैं; उसके घात किए हुओं की एक बड़ी संख्या होगी।"},{"number":27,"verse":"उसका घर अधोलोक का मार्ग है, वह मृत्यु के घर में पहुँचाता है।"}]}
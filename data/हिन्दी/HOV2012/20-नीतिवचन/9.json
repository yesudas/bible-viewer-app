{"bibleAbbr":"HOV2012","bookName":"नीतिवचन","bookEnglishName":"Proverbs","chapterNumber":9,"verses":[{"number":1,"verse":"बुद्धि ने अपना घर बनाया, और उसके सातों खंभे गढ़े हुए हैं।"},{"number":2,"verse":"उसने अपने पशु वध करके, अपने दाखमधु में मसाला मिलाया है, और अपनी मेज़ लगाई है।"},{"number":3,"verse":"उसने अपनी सहेलियाँ, सब को बुलाने के लिये भेजी हैं; वह नगर के ऊँचे स्थानों की चोटी पर पुकारती है,"},{"number":4,"verse":"“जो कोई भोला है वह मुड़कर यहीं आए!” और जो निर्बुद्धि है, उससे वह कहती है,"},{"number":5,"verse":"“आओ, मेरी रोटी खाओ, और मेरे मसाला मिलाए हुए दाखमधु को पीओ।"},{"number":6,"verse":"भोलों का संग छोड़ो, और जीवित रहो, समझ के मार्ग में सीधे चलो।”"},{"number":7,"verse":"जो ठट्ठा करनेवाले को शिक्षा देता है, वह अपमानित होता है, और जो दुष्‍ट जन को डाँटता है वह कलंकित होता है।"},{"number":8,"verse":"ठट्ठा करनेवाले को न डाँट, ऐसा न हो कि वह तुझ से बैर रखे, बुद्धिमान को डाँट, वह तो तुझ से प्रेम रखेगा।"},{"number":9,"verse":"बुद्धिमान को शिक्षा दे, वह अधिक बुद्धिमान होगा; धर्मी को चिता दे, वह अपनी विद्या बढ़ाएगा।"},{"number":10,"verse":"यहोवा का भय मानना बुद्धि का आरम्भ है, और परमपवित्र ईश्‍वर को जानना ही समझ है।"},{"number":11,"verse":"मेरे द्वारा तो तेरी आयु बढ़ेगी, और तेरे जीवन के वर्ष अधिक होंगे।"},{"number":12,"verse":"यदि तू बुद्धिमान हो, तो बुद्धि का फल तू ही भोगेगा, और यदि तू ठट्ठा करे, तो दण्ड केवल तू ही भोगेगा।"},{"number":13,"verse":"मूर्खतारूपी स्त्री बकबक करनेवाली है; वह तो भोली है, और कुछ नहीं जानती।"},{"number":14,"verse":"वह अपने घर के द्वार में, और नगर के ऊँचे स्थानों में अपने आसन पर बैठी हुई"},{"number":15,"verse":"जो बटोही अपना अपना मार्ग पकड़े हुए सीधे चले जाते हैं, उनको यह कह कहकर पुकारती है,"},{"number":16,"verse":"“जो कोई भोला है, वह मुड़कर यहीं आए;” जो निर्बुद्धि है, उससे वह कहती है,"},{"number":17,"verse":"“चोरी का पानी मीठा होता है, और लुके छिपे की रोटी अच्छी लगती है।”"},{"number":18,"verse":"वह यह नहीं जानता है, कि वहाँ मरे हुए पड़े हैं, और उस स्त्री के नेवतहारी अधोलोक के निचले स्थानों में पहुँचे हैं।"}]}
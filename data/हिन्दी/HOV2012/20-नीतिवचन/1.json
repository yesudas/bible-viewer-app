{"bibleAbbr":"HOV2012","bookName":"नीतिवचन","bookEnglishName":"Proverbs","chapterNumber":1,"verses":[{"number":1,"verse":"दाऊद के पुत्र इस्राएल के राजा सुलैमान के नीतिवचन :"},{"number":2,"verse":"इनके द्वारा पढ़नेवाला बुद्धि और शिक्षा प्राप्‍त करे, और समझ की बातें समझे,"},{"number":3,"verse":"और काम करने में प्रवीणता, और धर्म, न्याय और निष्पक्षता की शिक्षा पाए;"},{"number":4,"verse":"कि भोलों को चतुराई, और जवान को ज्ञान और विवेक मिले;"},{"number":5,"verse":"कि बुद्धिमान सुनकर अपनी विद्या बढ़ाए, और समझदार बुद्धि का उपदेश पाए,"},{"number":6,"verse":"जिस से वे नीतिवचन और दृष्‍टान्त को, और बुद्धिमानों के वचन और उनके रहस्यों को समझें।"},{"number":7,"verse":"यहोवा का भय मानना बुद्धि का मूल है; बुद्धि और शिक्षा को मूढ़ ही लोग तुच्छ जानते हैं।"},{"number":8,"verse":"हे मेरे पुत्र, अपने पिता की शिक्षा पर कान लगा, और अपनी माता की शिक्षा को न तज;"},{"number":9,"verse":"क्योंकि वे मानो तेरे सिर के लिये शोभायमान मुकुट, और तेरे गले के लिये कन्ठ माला होगी।"},{"number":10,"verse":"हे मेरे पुत्र, यदि पापी लोग तुझे फुसलाएँ, तो उनकी बात न मानना।"},{"number":11,"verse":"यदि वे कहें, “हमारे संग चल कि हम हत्या करने के लिये घात लगाएँ, हम निर्दोषों की ताक में रहें;"},{"number":12,"verse":"हम अधोलोक के समान उनको जीवता, कबर में पड़े हुओं के समान समूचा निगल जाएँ।"},{"number":13,"verse":"हम को सब प्रकार के अनमोल पदार्थ मिलेंगे, हम अपने घरों को लूट से भर लेंगे;"},{"number":14,"verse":"तू हमारा साझी हो जा, हम सभों का एक ही बटुआ हो,”"},{"number":15,"verse":"तो हे मेरे पुत्र, तू उनके संग मार्ग में न चलना, वरन् उनकी डगर में पाँव भी न रखना।"},{"number":16,"verse":"क्योंकि वे बुराई ही करने को दौड़ते हैं, और हत्या करने को फुर्ती करते हैं।"},{"number":17,"verse":"क्योंकि पक्षी के देखते हुए जाल फैलाना व्यर्थ होता है;"},{"number":18,"verse":"और ये लोग तो अपनी ही हत्या करने के लिये घात लगाते हैं, और अपने ही प्राणों की घात में रहते हैं।"},{"number":19,"verse":"सब लालचियों की चाल ऐसी ही होती है, उनका प्राण लालच ही के कारण नष्‍ट हो जाता है।"},{"number":20,"verse":"बुद्धि सड़क में ऊँचे स्वर से बोलती है, और चौकों में प्रचार करती है;"},{"number":21,"verse":"वह बाज़ारों की भीड़ में पुकारती है; वह फाटकों के बीच में और नगर के भीतर भी ये बातें बोलती है :"},{"number":22,"verse":"“हे भोले लोगो, तुम कब तक भोलेपन से प्रीति रखोगे? हे ठट्ठा करनेवालो, तुम कब तक ठट्ठा करने से प्रसन्न रहोगे? हे मूर्खो, तुम कब तक ज्ञान से बैर रखोगे?"},{"number":23,"verse":"तुम मेरी डाँट सुनकर मन फिराओ; सुनो, मैं अपनी आत्मा तुम्हारे लिये उण्डेल दूँगी, मैं तुम को अपने वचन बताऊँगी।"},{"number":24,"verse":"मैं ने तो पुकारा परन्तु तुम ने इन्कार किया, और मैं ने हाथ फैलाया, परन्तु किसी ने ध्यान न दिया,"},{"number":25,"verse":"वरन् तुम ने मेरी सारी सम्मति को अनसुनी किया, और मेरी ताड़ना का मूल्य न जाना;"},{"number":26,"verse":"इसलिये मैं भी तुम्हारी विपत्ति के समय हँसूँगी; और जब तुम पर भय आ पड़ेगा,"},{"number":27,"verse":"वरन् आँधी के समान तुम पर भय आ पड़ेगा, और विपत्ति बवण्डर के समान आ पड़ेगी, और तुम संकट और सकेती में फँसोगे, तब मैं ठट्ठा करूँगी।"},{"number":28,"verse":"उस समय वे मुझे पुकारेंगे, और मैं न सुनूँगी; वे मुझे यत्न से तो ढूँढ़ेंगे, परन्तु न पाएँगे।"},{"number":29,"verse":"क्योंकि उन्होंने ज्ञान से बैर किया, और यहोवा का भय मानना उनको न भाया।"},{"number":30,"verse":"उन्होंने मेरी सम्मति न चाही, वरन् मेरी सब ताड़नाओं को तुच्छ जाना।"},{"number":31,"verse":"इसलिये वे अपनी करनी का फल आप भोगेंगे, और अपनी युक्‍तियों के फल से अघा जाएँगे।"},{"number":32,"verse":"क्योंकि भोले लोगों का भटक जाना, उनके घात किए जाने का कारण होगा, और निश्‍चिन्त रहने के कारण मूढ़ लोग नष्‍ट होंगे,"},{"number":33,"verse":"परन्तु जो मेरी सुनेगा, वह निडर बसा रहेगा, और बेखटके सुख से रहेगा।”"}]}
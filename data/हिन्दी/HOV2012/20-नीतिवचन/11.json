{"bibleAbbr":"HOV2012","bookName":"नीतिवचन","bookEnglishName":"Proverbs","chapterNumber":11,"verses":[{"number":1,"verse":"छल के तराजू से यहोवा को घृणा आती है, परन्तु वह पूरे बटखरे से प्रसन्न होता है।"},{"number":2,"verse":"जब अभिमान होता, तब अपमान भी होता है, परन्तु नम्र लोगों में बुद्धि होती है।"},{"number":3,"verse":"सीधे लोग अपनी खराई से अगुवाई पाते हैं, परन्तु विश्‍वासघाती अपने कपट से नष्‍ट होते हैं।"},{"number":4,"verse":"कोप के दिन धन से तो कुछ लाभ नहीं होता, परन्तु धर्म मृत्यु से भी बचाता है।"},{"number":5,"verse":"खरे मनुष्य का मार्ग धर्म के कारण सीधा होता है, परन्तु दुष्‍ट अपनी दुष्‍टता के कारण गिर जाता है।"},{"number":6,"verse":"सीधे लोगों का बचाव उनके धर्म के कारण होता है, परन्तु विश्‍वासघाती लोग अपनी ही दुष्‍टता में फँसते हैं।"},{"number":7,"verse":"जब दुष्‍ट मरता, तब उसकी आशा टूट जाती है, और अधर्मी की आशा व्यर्थ होती है।"},{"number":8,"verse":"धर्मी विपत्ति से छूट जाता है, परन्तु दुष्‍ट उसी विपत्ति में पड़ जाता है।"},{"number":9,"verse":"भक्‍तिहीन जन अपने पड़ोसी को अपने मुँह की बात से बिगाड़ता है, परन्तु धर्मी लोग ज्ञान के द्वारा बचते हैं।"},{"number":10,"verse":"जब धर्मियों का कल्याण होता है, तब नगर के लोग प्रसन्न होते हैं, परन्तु जब दुष्‍ट नष्‍ट होते, तब जयजयकार होता है।"},{"number":11,"verse":"सीधे लोगों के आशीर्वाद से नगर की बढ़ती होती है, परन्तु दुष्‍टों के मुँह की बात से वह ढाया जाता है।"},{"number":12,"verse":"जो अपने पड़ोसी को तुच्छ जानता है, वह निर्बुद्धि है, परन्तु समझदार पुरुष चुपचाप रहता है।"},{"number":13,"verse":"जो लुतराई करता फिरता वह भेद प्रगट करता है, परन्तु विश्‍वासयोग्य मनुष्य बात को छिपा रखता है।"},{"number":14,"verse":"जहाँ बुद्धि की युक्‍ति नहीं, वहाँ प्रजा विपत्ति में पड़ती है; परन्तु सम्मति देनेवालों की बहुतायत के कारण बचाव होता है।"},{"number":15,"verse":"जो परदेशी का उत्तरदायी होता है, वह बड़ा दु:ख उठाता है, परन्तु जो जमानत लेने से घृणा करता वह निडर रहता है।"},{"number":16,"verse":"अनुग्रह करनेवाली स्त्री प्रतिष्‍ठा नहीं खोती है, और उग्र लोग धन को नहीं खोते।"},{"number":17,"verse":"कृपालु मनुष्य अपना ही भला करता है, परन्तु जो क्रूर है, वह अपनी ही देह को दु:ख देता है।"},{"number":18,"verse":"दुष्‍ट मिथ्या कमाई कमाता है, परन्तु जो धर्म का बीज बोता, उसको निश्‍चय फल मिलता है।"},{"number":19,"verse":"जो धर्म में दृढ़ रहता, वह जीवन पाता है, परन्तु जो बुराई का पीछा करता, वह मृत्यु का कौर हो जाता है।"},{"number":20,"verse":"जो मन के टेढ़े हैं, उन से यहोवा को घृणा आती है, परन्तु वह खरी चालवालों से प्रसन्न रहता है।"},{"number":21,"verse":"मैं दृढ़ता के साथ कहता हूँ, बुरा मनुष्य निर्दोष न ठहरेगा, परन्तु धर्मी का वंश बचाया जाएगा।"},{"number":22,"verse":"जो सुन्दर स्त्री विवेक नहीं रखती, वह थूथुन में सोने की नथ पहिने हुए सूअर के समान है।"},{"number":23,"verse":"धर्मियों की लालसा तो केवल भलाई की होती है; परन्तु दुष्‍टों की आशा का फल क्रोध ही होता है।"},{"number":24,"verse":"ऐसे हैं, जो छितरा देते हैं, तौभी उनकी बढ़ती ही होती है; और ऐसे भी हैं जो यथार्थ से कम देते हैं, और इस से उनकी घटती ही होती है।"},{"number":25,"verse":"उदार प्राणी हृष्‍ट पुष्‍ट हो जाता है, और जो दूसरों की खेती सींचता है, उसकी भी सींची जाएगी।"},{"number":26,"verse":"जो अपना अनाज रख छोड़ता है, उसको लोग शाप देते हैं, परन्तु जो उसे बेच देता है, उसको आशीर्वाद दिया जाता है।"},{"number":27,"verse":"जो यत्न से भलाई करता है वह दूसरों की प्रसन्नता खोजता है, परन्तु जो दूसरे की बुराई का खोजी होता है, उसी पर बुराई आ पड़ती है।"},{"number":28,"verse":"जो अपने धन पर भरोसा रखता है वह गिर जाता है, परन्तु धर्मी लोग नये पत्ते के समान लहलहाते हैं।"},{"number":29,"verse":"जो अपने घराने को दु:ख देता, उसका भाग वायु ही होगा, और मूढ़ बुद्धिमान का दास हो जाता है।"},{"number":30,"verse":"धर्मी का प्रतिफल जीवन का वृक्ष होता है, और बुद्धिमान मनुष्य लोगों के मन को मोह लेता है।"},{"number":31,"verse":"देख, धर्मी को पृथ्वी पर फल मिलेगा, तो निश्‍चय है कि दुष्‍ट और पापी को भी मिलेगा।"}]}
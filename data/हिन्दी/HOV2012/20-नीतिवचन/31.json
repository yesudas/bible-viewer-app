{"bibleAbbr":"HOV2012","bookName":"नीतिवचन","bookEnglishName":"Proverbs","chapterNumber":31,"verses":[{"number":1,"verse":"लमूएल राजा के प्रभावशाली वचन, जो उसकी माता ने उसे सिखाए।"},{"number":2,"verse":"हे मेरे पुत्र, हे मेरे निज पुत्र! हे मेरी मन्नतों के पुत्र!"},{"number":3,"verse":"अपना बल स्त्रियों को न देना, न अपना जीवन उनके वश में कर देना जो राजाओं का पौरुष खा जाती हैं।"},{"number":4,"verse":"हे लमूएल, राजाओं का दाखमधु पीना उनको शोभा नहीं देता, और मदिरा चाहना, रईसों को नहीं फबता;"},{"number":5,"verse":"ऐसा न हो कि वे पीकर व्यवस्था को भूल जाएँ और किसी दु:खी के हक़ को मारें।"},{"number":6,"verse":"मदिरा उसको पिलाओ जो मरने पर है, और दाखमधु उदास मनवालों को ही देना;"},{"number":7,"verse":"जिस से वे पीकर अपनी दरिद्रता को भूल जाएँ और अपने कठिन श्रम फिर स्मरण न करें।"},{"number":8,"verse":"गूँगे के लिये अपना मुँह खोल, और सब अनाथों का न्याय उचित रीति से किया कर।"},{"number":9,"verse":"अपना मुँह खोल और धर्म से न्याय कर, और दीन दरिद्रों का न्याय कर।"},{"number":10,"verse":"भली पत्नी कौन पा सकता है? क्योंकि उसका मूल्य मूँगों से भी बहुत अधिक है।"},{"number":11,"verse":"उसके पति के मन में उसके प्रति विश्‍वास है, और उसे लाभ की घटी नहीं होती।"},{"number":12,"verse":"वह अपने जीवन के सारे दिनों में उस से बुरा नहीं, वरन् भला ही व्यवहार करती है।"},{"number":13,"verse":"वह ऊन और सन ढूँढ़ ढूँढ़कर, अपने हाथों से प्रसन्नता के साथ काम करती है।"},{"number":14,"verse":"वह व्यापार के जहाजों के समान, अपनी भोजनवस्तुएँ दूर से मँगवाती है।"},{"number":15,"verse":"वह रात ही को उठ बैठती है, और अपने घराने को भोजन खिलाती है, और अपनी दासियों को अलग अलग काम देती है।"},{"number":16,"verse":"वह किसी खेत के विषय में सोच विचार करती है और उसे मोल ले लेती है; और अपने परिश्रम के फल से दाख की बारी लगाती है।"},{"number":17,"verse":"वह अपनी कटि को बल के फेंटे से कसती है, और अपनी बाँहों को दृढ़ बनाती है।"},{"number":18,"verse":"वह परख लेती है कि मेरा व्यापार लाभदायक है। रात को उसका दिया नहीं बुझता।"},{"number":19,"verse":"वह अटेरन में हाथ लगाती है, और चरखा पकड़ती है।"},{"number":20,"verse":"वह दीन के लिये मुट्ठी खोलती है, और दरिद्र को संभालने के लिए हाथ बढ़ाती है।"},{"number":21,"verse":"वह अपने घराने के लिये हिम से नहीं डरती, क्योंकि उसके घर के सब लोग लाल कपड़े पहिनते हैं।"},{"number":22,"verse":"वह तकिये बना लेती है; उसके वस्त्र सूक्ष्म सन और बैंजनी रंग के होते हैं।"},{"number":23,"verse":"जब उसका पति सभा में देश के पुरनियों के संग बैठता है, तब उसका सम्मान होता है।"},{"number":24,"verse":"वह सन के वस्त्र बनाकर बेचती है; और व्यापारी को कमरबन्द देती है।"},{"number":25,"verse":"वह बल और प्रताप का पहिरावा पहिने रहती है, और आनेवाले काल पर हँसती है।"},{"number":26,"verse":"वह बुद्धि की बात बोलती है, और उसके वचन कृपा की शिक्षा के अनुसार होते हैं।"},{"number":27,"verse":"वह अपने घराने के चालचलन को ध्यान से देखती है, और अपनी रोटी बिना परिश्रम नहीं खाती।"},{"number":28,"verse":"उसके पुत्र उठ उठकर उसको धन्य कहते हैं; उसका पति भी उठकर उसकी ऐसी प्रशंसा करता है :"},{"number":29,"verse":"“बहुत सी स्त्रियों ने अच्छे अच्छे काम तो किए हैं परन्तु तू उन सभों में श्रेष्‍ठ है।”"},{"number":30,"verse":"शोभा तो झूठी और सुन्दरता व्यर्थ है, परन्तु जो स्त्री यहोवा का भय मानती है, उसकी प्रशंसा की जाएगी।"},{"number":31,"verse":"उसके हाथों के परिश्रम का फल उसे दो, और उसके कार्यों से सभा में उसकी प्रशंसा होगी।"}]}
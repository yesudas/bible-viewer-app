{"bibleAbbr":"HOV2012","bookName":"नीतिवचन","bookEnglishName":"Proverbs","chapterNumber":13,"verses":[{"number":1,"verse":"बुद्धिमान पुत्र पिता की शिक्षा सुनता है, परन्तु ठट्ठा करनेवाला घुड़की को भी नहीं सुनता।"},{"number":2,"verse":"सज्जन अपनी बातों के कारण उत्तम वस्तु खाने पाता है, परन्तु विश्‍वासघाती लोगों का पेट उपद्रव से भरता है।"},{"number":3,"verse":"जो अपने मुँह की चौकसी करता है, वह अपने प्राण की रक्षा करता है, परन्तु जो गाल बजाता है उसका विनाश हो जाता है।"},{"number":4,"verse":"आलसी का प्राण लालसा तो करता है, और उसको कुछ नहीं मिलता, परन्तु काम-काजी हृष्‍ट पुष्‍ट हो जाते हैं।"},{"number":5,"verse":"धर्मी झूठे वचन से बैर रखता है, परन्तु दुष्‍ट लज्जा का कारण और लज्जित हो जाता है।"},{"number":6,"verse":"धर्म खरी चाल चलनेवाले की रक्षा करता है, परन्तु पापी अपनी दुष्‍टता के कारण उलट जाता है।"},{"number":7,"verse":"कोई तो धन बटोरता, परन्तु उसके पास कुछ नहीं रहता, और कोई धन उड़ा देता, तौभी उसके पास बहुत रहता है।"},{"number":8,"verse":"प्राण की छुड़ौती मनुष्य का धन है, परन्तु निर्धन घुड़की को सुनता भी नहीं।"},{"number":9,"verse":"धर्मियों की ज्योति आनन्द के साथ रहती है, परन्तु दुष्‍टों का दिया बुझ जाता है।"},{"number":10,"verse":"झगड़े रगड़े केवल अहंकार ही से होते हैं, परन्तु जो लोग सम्मति मानते हैं, उनके पास बुद्धि रहती है।"},{"number":11,"verse":"निर्धन के पास माल नहीं रहता, परन्तु जो अपने परिश्रम से बटोरता, उसकी बढ़ती होती है।"},{"number":12,"verse":"जब आशा पूरी होने में विलम्ब होता है, तो मन शिथिल होता है, परन्तु जब लालसा पूरी होती है, तब जीवन का वृक्ष लगता है।"},{"number":13,"verse":"जो वचन को तुच्छ जानता, वह नष्‍ट हो जाता है, परन्तु आज्ञा के डरवैये को अच्छा फल मिलता है।"},{"number":14,"verse":"बुद्धिमान की शिक्षा जीवन का सोता है, और उसके द्वारा लोग मृत्यु के फन्दों से बच सकते हैं।"},{"number":15,"verse":"सुबुद्धि के कारण अनुग्रह होता है, परन्तु विश्‍वासघातियों का मार्ग कड़ा होता है।"},{"number":16,"verse":"सब चतुर तो ज्ञान से काम करते हैं, परन्तु मूर्ख अपनी मूढ़ता फैलाता है।"},{"number":17,"verse":"दुष्‍ट दूत बुराई में फँसता है, परन्तु विश्‍वासयोग्य दूत से कुशलक्षेम होता है।"},{"number":18,"verse":"जो शिक्षा को सुनी-अनसुनी करता वह निर्धन होता और अपमान पाता है, परन्तु जो डाँट को मानता, उसकी महिमा होती है।"},{"number":19,"verse":"लालसा का पूरा होना तो प्राण को मीठा लगता है, परन्तु बुराई से हटना, मूर्खों के प्राण को बुरा लगता है।"},{"number":20,"verse":"बुद्धिमानों की संगति कर, तब तू भी बुद्धिमान हो जाएगा, परन्तु मूर्खों का साथी नष्‍ट हो जाएगा।"},{"number":21,"verse":"बुराई पापियों के पीछे पड़ती है, परन्तु धर्मियों को अच्छा फल मिलता है।"},{"number":22,"verse":"भला मनुष्य अपने नाती-पोतों के लिये सम्पत्ति छोड़ जाता है, परन्तु पापी की सम्पत्ति धर्मी के लिये रखी जाती है।"},{"number":23,"verse":"निर्बल लोगों को खेती बारी से बहुत भोजन-वस्तु मिलती है, परन्तु ऐसे लोग भी हैं जो अन्याय के कारण मिट जाते हैं।"},{"number":24,"verse":"जो बेटे पर छड़ी नहीं चलाता वह उसका बैरी है, परन्तु जो उस से प्रेम रखता, वह यत्न से उसको शिक्षा देता है।"},{"number":25,"verse":"धर्मी पेट भर खाने पाता है, परन्तु दुष्‍ट भूखे ही रहते हैं।"}]}
{"bibleAbbr":"HOV2012","bookName":"नीतिवचन","bookEnglishName":"Proverbs","chapterNumber":2,"verses":[{"number":1,"verse":"हे मेरे पुत्र, यदि तू मेरे वचन ग्रहण करे, और मेरी आज्ञाओं को अपने हृदय में रख छोड़े,"},{"number":2,"verse":"और बुद्धि की बात ध्यान से सुने, और समझ की बात मन लगाकर सोचे;"},{"number":3,"verse":"और प्रवीणता और समझ के लिये अति यत्न से पुकारे,"},{"number":4,"verse":"और उसको चाँदी के समान ढूँढ़े, और गुप्‍त धन के समान उसकी खोज में लगा रहे;"},{"number":5,"verse":"तो तू यहोवा के भय को समझेगा, और परमेश्‍वर का ज्ञान तुझे प्राप्‍त होगा।"},{"number":6,"verse":"क्योंकि बुद्धि यहोवा ही देता है; ज्ञान और समझ की बातें उसी के मुँह से निकलती हैं।"},{"number":7,"verse":"वह सीधे लोगों के लिये खरी बुद्धि रख छोड़ता है; जो खराई से चलते हैं, उनके लिये वह ढाल ठहरता है।"},{"number":8,"verse":"वह न्याय के पथों की देख भाल करता, और अपने भक्‍तों के मार्ग की रक्षा करता है।"},{"number":9,"verse":"तब तू धर्म और न्याय, और निष्पक्षता को, अर्थात् सब भली-भली चाल को समझ सकेगा।"},{"number":10,"verse":"क्योंकि बुद्धि तो तेरे हृदय में प्रवेश करेगी, और ज्ञान तुझे सुख देनेवाला लगेगा;"},{"number":11,"verse":"विवेक तुझे सुरक्षित रखेगा; और समझ तेरी रक्षक होगी;"},{"number":12,"verse":"ताकि तुझे बुराई के मार्ग से, और उलट-फेर की बातों के कहनेवालों से बचाए,"},{"number":13,"verse":"जो खराई के मार्ग को छोड़ देते हैं, ताकि अन्धेरे मार्ग में चलें;"},{"number":14,"verse":"जो बुराई करने से आनन्दित होते हैं, और दुष्‍ट जन की उलट-फेर की बातों में मगन रहते हैं,"},{"number":15,"verse":"जिनकी चालचलन टेढ़ी-मेढ़ी और जिनके मार्ग बिगड़े हुए हैं।"},{"number":16,"verse":"तब तू पराई स्त्री से भी बचेगा जो चिकनी चुपड़ी बातें बोलती है,"},{"number":17,"verse":"और अपनी जवानी के साथी को छोड़ देती, और जो अपने परमेश्‍वर की वाचा को भूल जाती है।"},{"number":18,"verse":"उसका घर मृत्यु की ढलान पर है, और उसकी डगरें मरे हुओं के बीच पहुँचाती हैं;"},{"number":19,"verse":"जो उसके पास जाते हैं, उनमें से कोई भी लौटकर नहीं आता; और न वे जीवन का मार्ग पाते हैं।"},{"number":20,"verse":"तू भले मनुष्यों के मार्ग में चल, और धर्मियों के पथ को पकड़े रह।"},{"number":21,"verse":"क्योंकि धर्मी लोग देश में बसे रहेंगे, और खरे लोग ही उस में बने रहेंगे।"},{"number":22,"verse":"दुष्‍ट लोग देश में से नष्‍ट होंगे, और विश्‍वासघाती उसमें से उखाड़े जाएँगे।"}]}
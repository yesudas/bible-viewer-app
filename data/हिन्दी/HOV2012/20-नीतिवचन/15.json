{"bibleAbbr":"HOV2012","bookName":"नीतिवचन","bookEnglishName":"Proverbs","chapterNumber":15,"verses":[{"number":1,"verse":"कोमल उत्तर सुनने से गुस्सा ठण्डा हो जाता है, परन्तु कटुवचन से क्रोध भड़क उठता है।"},{"number":2,"verse":"बुद्धिमान ज्ञान का ठीक बखान करते हैं, परन्तु मूर्खों के मुँह से मूढ़ता उबल आती है।"},{"number":3,"verse":"यहोवा की आँखें सब स्थानों में लगी रहती हैं, वह बुरे भले दोनों को देखती रहती हैं।"},{"number":4,"verse":"शान्ति देनेवाली बात जीवन-वृक्ष है, परन्तु उलट फेर की बात से आत्मा दु:खित होती है।"},{"number":5,"verse":"मूढ़ अपने पिता की शिक्षा का तिरस्कार करता है, परन्तु जो डाँट को मानता, वह चतुर हो जाता है।"},{"number":6,"verse":"धर्मी के घर में बहुत धन रहता है, परन्तु दुष्‍ट के उपार्जन में दु:ख रहता है।"},{"number":7,"verse":"बुद्धिमान लोग बातें करने से ज्ञान को फैलाते हैं, परन्तु मूर्खों का मन ठीक नहीं रहता।"},{"number":8,"verse":"दुष्‍ट लोगों के बलिदान से यहोवा घृणा करता है, परन्तु वह सीधे लोगों की प्रार्थना से प्रसन्न होता है।"},{"number":9,"verse":"दुष्‍ट के चालचलन से यहोवा को घृणा आती है, परन्तु जो धर्म का पीछा करता उस से वह प्रेम रखता है।"},{"number":10,"verse":"जो मार्ग को छोड़ देता, उसको बड़ी ताड़ना मिलती है, और जो डाँट से बैर रखता, वह अवश्य मर जाता है।"},{"number":11,"verse":"जब कि अधोलोक और विनाशलोक यहोवा के सामने खुले रहते हैं, तो निश्‍चय मनुष्यों के मन भी।"},{"number":12,"verse":"ठट्ठा करनेवाला डाँटे जाने से प्रसन्न नहीं होता, और न वह बुद्धिमानों के पास जाता है।"},{"number":13,"verse":"मन आनन्दित होने से मुख पर भी प्रसन्नता छा जाती है, परन्तु मन के दु:ख से आत्मा निराश होती है।"},{"number":14,"verse":"समझनेवाले का मन ज्ञान की खोज में रहता है, परन्तु मूर्ख लोग मूढ़ता से पेट भरते हैं।"},{"number":15,"verse":"दुखियारे के सब दिन दु:ख भरे रहते हैं, परन्तु जिसका मन प्रसन्न रहता है, वह मानो नित्य भोज में जाता है।"},{"number":16,"verse":"घबराहट के साथ बहुत रखे हुए धन से, यहोवा के भय के साथ थोड़ा ही धन उत्तम है,"},{"number":17,"verse":"प्रेम वाले घर में सागपात का भोजन, बैर वाले घर में पले हुए बैल का मांस खाने से उत्तम है।"},{"number":18,"verse":"क्रोधी पुरुष झगड़ा मचाता है, परन्तु जो विलम्ब से क्रोध करनेवाला है, वह मुक़द्दमों को दबा देता है।"},{"number":19,"verse":"आलसी का मार्ग काँटों से रुन्धा हुआ होता है, परन्तु सीधे लोगों का मार्ग राजमार्ग ठहरता है।"},{"number":20,"verse":"बुद्धिमान पुत्र से पिता आनन्दित होता है, परन्तु मूर्ख अपनी माता को तुच्छ जानता है।"},{"number":21,"verse":"निर्बुद्धि को मूढ़ता से आनन्द होता है, परन्तु समझवाला मनुष्य सीधी चाल चलता है।"},{"number":22,"verse":"बिना सम्मति की कल्पनाएँ निष्फल हुआ करती हैं, परन्तु बहुत से मंत्रियों की सम्मति से बात ठहरती है।"},{"number":23,"verse":"सज्जन उत्तर देने से आनन्दित होता है, और अवसर पर कहा हुआ वचन क्या ही भला होता है!"},{"number":24,"verse":"बुद्धिमान के लिये जीवन का मार्ग ऊपर की ओर जाता है, इस रीति से वह अधोलोक में पड़ने से बच जाता है।"},{"number":25,"verse":"यहोवा अहंकारियों के घर को ढा देता है, परन्तु विधवा की सीमाओं को अटल रखता है।"},{"number":26,"verse":"बुरी कल्पनाएँ यहोवा को घिनौनी लगती हैं, परन्तु शुद्ध जन के वचन मनभावने हैं।"},{"number":27,"verse":"लालची अपने घराने को दु:ख देता है, परन्तु घूस से घृणा करनेवाला जीवित रहता है।"},{"number":28,"verse":"धर्मी मन में सोचता है कि क्या उत्तर दूँ, परन्तु दुष्‍टों के मुँह से बुरी बातें उबल आती हैं।"},{"number":29,"verse":"यहोवा दुष्‍टों से दूर रहता है, परन्तु धर्मियों की प्रार्थना सुनता है।"},{"number":30,"verse":"आँखों की चमक से मन को आनन्द होता है, और अच्छे समाचार से हड्डियाँ पुष्‍ट होती हैं।"},{"number":31,"verse":"जो जीवनदायी डाँट कान लगाकर सुनता है, वह बुद्धिमानों के संग ठिकाना पाता है।"},{"number":32,"verse":"जो शिक्षा को सुनी-अनसुनी करता, वह अपने प्राण को तुच्छ जानता है, परन्तु जो डाँट को सुनता, वह बुद्धि प्राप्‍त करता है।"},{"number":33,"verse":"यहोवा के भय मानने से शिक्षा प्राप्‍त होती है, और महिमा से पहले नम्रता आती है।"}]}
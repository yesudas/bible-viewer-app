{"bibleAbbr":"HOV2012","bookName":"नीतिवचन","bookEnglishName":"Proverbs","chapterNumber":18,"verses":[{"number":1,"verse":"जो दूसरों से अलग हो जाता है, वह अपनी ही इच्छा पूरी करने के लिये ऐसा करता है, और सब प्रकार की खरी बुद्धि से बैर करता है।"},{"number":2,"verse":"मूर्ख का मन समझ की बातों में नहीं लगता, वह केवल अपने मन की बात प्रगट करना चाहता है।"},{"number":3,"verse":"जहाँ दुष्‍टता आती, वहाँ अपमान भी आता है; और निरादर के साथ निन्दा आती है।"},{"number":4,"verse":"मनुष्य के मुँह के वचन गहिरा जल; और उमण्डनेवाली नदी बुद्धि के सोते हैं।"},{"number":5,"verse":"दुष्‍ट का पक्ष करना, और धर्मी का हक़ मारना, अच्छा नहीं है।"},{"number":6,"verse":"बात बढ़ाने से मूर्ख मुक़द्दमा खड़ा करता है, और अपने को मार खाने के योग्य दिखाता है।"},{"number":7,"verse":"मूर्ख का विनाश उसकी बातों से होता है, और उसके वचन उसके प्राण के लिये फन्दे होते हैं।"},{"number":8,"verse":"कानाफूसी करनेवाले के वचन स्वादिष्‍ट भोजन के समान लगते हैं; वे पेट में पच जाते हैं।"},{"number":9,"verse":"जो काम में आलस करता है, वह बिगाड़नेवाले का भाई ठहरता है।"},{"number":10,"verse":"यहोवा का नाम दृढ़ गढ़ है, धर्मी उसमें भागकर सब दुर्घटनाओं से बचता है।"},{"number":11,"verse":"धनी का धन उसकी दृष्‍टि में गढ़वाला नगर, और ऊँचे पर बनी हुई शहरपनाह है।"},{"number":12,"verse":"नाश होने से पहले मनुष्य के मन में घमण्ड, और महिमा पाने से पहले नम्रता होती है।"},{"number":13,"verse":"जो बिना बात सुने उत्तर देता है, वह मूढ़ ठहरता, और उसका अनादर होता है।"},{"number":14,"verse":"रोग में मनुष्य अपनी आत्मा से सम्भलता है; परन्तु जब आत्मा हार जाती है तब इसे कौन सह सकता है?"},{"number":15,"verse":"समझवाले का मन ज्ञान प्राप्‍त करता है; और बुद्धिमान ज्ञान की बात की खोज में रहते हैं।"},{"number":16,"verse":"भेंट मनुष्य के लिये मार्ग खोल देती है, और उसे बड़े लोगों के सामने पहुँचाती है।"},{"number":17,"verse":"मुक़द्दमे में जो पहले बोलता, वही सच्‍चा जान पड़ता है, परन्तु बाद में दूसरे पक्षवाला आकर उसे जाँच लेता है।"},{"number":18,"verse":"चिट्ठी डालने से झगड़े बन्द होते हैं, और बलवन्तों की लड़ाई का अन्त होता है।"},{"number":19,"verse":"चिढ़े हुए भाई को मनाना दृढ़ नगर के ले लेने से कठिन होता है, परन्तु झगड़े राजभवन के बेण्डों के समान हैं।"},{"number":20,"verse":"मनुष्य का पेट मुँह की बातों के फल से भरता है; और बोलने से जो कुछ प्राप्‍त होता है उससे वह तृप्‍त होता है।"},{"number":21,"verse":"जीभ के वश में मृत्यु और जीवन दोनों होते हैं, और जो उसे काम में लाना जानता है वह उसका फल भोगेगा।"},{"number":22,"verse":"जिसने स्त्री ब्याह ली, उसने उत्तम पदार्थ पाया, और यहोवा का अनुग्रह उस पर हुआ है।"},{"number":23,"verse":"निर्धन गिड़गिड़ाकर बोलता है, परन्तु धनी कड़ा उत्तर देता है।"},{"number":24,"verse":"मित्रों के बढ़ाने से तो नाश होता है, परन्तु ऐसा मित्र होता है, जो भाई से भी अधिक मिला रहता है।"}]}
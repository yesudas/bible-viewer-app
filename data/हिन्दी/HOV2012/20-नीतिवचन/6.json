{"bibleAbbr":"HOV2012","bookName":"नीतिवचन","bookEnglishName":"Proverbs","chapterNumber":6,"verses":[{"number":1,"verse":"हे मेरे पुत्र, यदि तू अपने पड़ोसी का उत्तरदायी हुआ हो, अथवा परदेशी के लिये हाथ पर हाथ मार कर उत्तरदायी हुआ हो,"},{"number":2,"verse":"तो तू अपने ही मुँह के वचनों से फँसा, और अपने ही मुँह की बातों से पकड़ा गया।"},{"number":3,"verse":"इसलिये हे मेरे पुत्र, एक काम कर अर्थात् तू जो अपने पड़ोसी के हाथ में पड़ चुका है, तो जा, उसको साष्‍टांग प्रणाम करके मना ले।"},{"number":4,"verse":"तू न तो अपनी आँखों में नींद, और न अपनी पलकों में झपकी आने दे;"},{"number":5,"verse":"और अपने आप को हरिणी के समान शिकारी के हाथ से, और चिड़िया के समान चिड़ीमार के हाथ से छुड़ा।"},{"number":6,"verse":"हे आलसी, चींटियों के पास जा; उनके काम पर ध्यान दे, और बुद्धिमान हो।"},{"number":7,"verse":"उनके न तो कोई न्यायी होता है, न प्रधान, और न प्रभुता करनेवाला,"},{"number":8,"verse":"तौभी वे अपना आहार धूपकाल में संचय करती हैं, और कटनी के समय अपनी भोजनवस्तु बटोरती हैं।"},{"number":9,"verse":"हे आलसी, तू कब तक सोता रहेगा? तेरी नींद कब टूटेगी?"},{"number":10,"verse":"कुछ और सो लेना, थोड़ी सी नींद, एक और झपकी, थोड़ा और छाती पर हाथ रखे लेटे रहना,"},{"number":11,"verse":"तब तेरा कंगालपन राह के लुटेरे के समान और तेरी घटी हथियार बन्द के समान आ पड़ेगी।"},{"number":12,"verse":"ओछे और अनर्थकारी को देखो, वह टेढ़ी टेढ़ी बातें बकता फिरता है,"},{"number":13,"verse":"वह नैन से सैन और पाँव से इशारा, और अपनी अंगुलियों से संकेत करता है,"},{"number":14,"verse":"उसके मन में उलट-फेर की बातें रहतीं, वह लगातार बुराई गढ़ता है और झगड़ा-रगड़ा उत्पन्न करता है।"},{"number":15,"verse":"इस कारण उस पर विपत्ति अचानक आ पड़ेगी, वह पल भर में ऐसा नष्‍ट हो जाएगा, कि बचने का कोई उपाय न रहेगा।"},{"number":16,"verse":"छ: वस्तुओं से यहोवा बैर रखता है, वरन् सात हैं जिन से उसको घृणा है :"},{"number":17,"verse":"अर्थात् घमण्ड से चढ़ी हुई आँखें, झूठ बोलनेवाली जीभ, और निर्दोष का लहू बहानेवाले हाथ,"},{"number":18,"verse":"अनर्थ कल्पना गढ़नेवाला मन, बुराई करने को वेग दौड़नेवाले पाँव,"},{"number":19,"verse":"झूठ बोलनेवाला साक्षी और भाइयों के बीच में झगड़ा उत्पन्न करनेवाला मनुष्य।"},{"number":20,"verse":"हे मेरे पुत्र, मेरी आज्ञा को मान, और अपनी माता की शिक्षा को न तज।"},{"number":21,"verse":"इन को अपने हृदय में सदा गाँठ बाँधे रख; और अपने गले का हार बना ले।"},{"number":22,"verse":"वह तेरे चलने में तेरी अगुवाई, और सोते समय तेरी रक्षा, और जागते समय तुझ से बातें करेगी।"},{"number":23,"verse":"आज्ञा तो दीपक है और शिक्षा ज्योति, और सिखानेवाले की डाँट जीवन का मार्ग है,"},{"number":24,"verse":"ताकि तुझ को बुरी स्त्री से बचाए और पराई स्त्री की चिकनी-चुपड़ी बातों से बचाए।"},{"number":25,"verse":"उसकी सुन्दरता देखकर अपने मन में उसकी अभिलाषा न कर; वह तुझे अपने कटाक्ष से फँसाने न पाए;"},{"number":26,"verse":"क्योंकि वेश्यागमन के कारण मनुष्य टुकड़ों का भिखारी हो जाता है, परन्तु व्यभिचारिणी अनमोल जीवन का अहेर कर लेती है।"},{"number":27,"verse":"क्या हो सकता है कि कोई अपनी छाती पर आग रख ले; और उसके कपड़े न जलें?"},{"number":28,"verse":"क्या हो सकता है कि कोई अंगारे पर चले, और उसके पाँव न झुलसें?"},{"number":29,"verse":"जो पराई स्त्री के पास जाता है, उसकी दशा ऐसी है; वरन् जो कोई उसको छूएगा वह दण्ड से न बचेगा।"},{"number":30,"verse":"जो चोर भूख के मारे अपना पेट भरने के लिये चोरी करे, उसको तो लोग तुच्छ नहीं जानते;"},{"number":31,"verse":"तौभी यदि वह पकड़ा जाए, तो उसको सातगुणा भर देना पड़ेगा; वरन् अपने घर का सारा धन देना पड़ेगा।"},{"number":32,"verse":"परन्तु जो परस्त्रीगमन करता है वह निरा निर्बुद्ध है; जो अपने प्राणों को नष्‍ट करना चाहता है, वही ऐसा करता है।"},{"number":33,"verse":"उसको घायल और अपमानित होना पड़ेगा, और उसकी नामधराई कभी न मिटेगी।"},{"number":34,"verse":"क्योंकि जलन से पुरुष बहुत ही क्रोधित हो जाता है, और पलटा लेने के दिन वह कुछ कोमलता नहीं दिखाता।"},{"number":35,"verse":"वह घूस पर दृष्‍टि न करेगा, और चाहे तू उसको बहुत कुछ दे, तौभी वह न मानेगा।"}]}
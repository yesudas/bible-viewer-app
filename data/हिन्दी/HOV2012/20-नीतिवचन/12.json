{"bibleAbbr":"HOV2012","bookName":"नीतिवचन","bookEnglishName":"Proverbs","chapterNumber":12,"verses":[{"number":1,"verse":"जो शिक्षा पाने से प्रीति रखता है वह ज्ञान से प्रीति रखता है, परन्तु जो डाँट से बैर रखता, वह पशु सरीखा है।"},{"number":2,"verse":"भले मनुष्य से तो यहोवा प्रसन्न होता है, परन्तु बुरी युक्‍ति करनेवाले को वह दोषी ठहराता है।"},{"number":3,"verse":"कोई मनुष्य दुष्‍टता के कारण स्थिर नहीं होता, परन्तु धर्मियों की जड़ उखड़ने की नहीं।"},{"number":4,"verse":"भली स्त्री अपने पति का मुकुट है, परन्तु जो लज्जा के काम करती वह मानो उसकी हड्डियों के सड़ने का कारण होती है।"},{"number":5,"verse":"धर्मियों की कल्पनाएँ न्याय ही की होती हैं, परन्तु दुष्‍टों की युक्‍तियाँ छल की हैं।"},{"number":6,"verse":"दुष्‍टों की बातचीत हत्या करने के लिये घात लगाने के विषय में होती है, परन्तु सीधे लोग अपने मुँह की बात के द्वारा छुड़ानेवाले होते हैं।"},{"number":7,"verse":"जब दुष्‍ट लोग उलटे जाते हैं तब वे रहते ही नहीं, परन्तु धर्मियों का घर स्थिर रहता है।"},{"number":8,"verse":"मनुष्य की बुद्धि के अनुसार उसकी प्रशंसा होती है, परन्तु कुटिल तुच्छ जाना जाता है।"},{"number":9,"verse":"जो रोटी की आस लगाए रहता है, और बड़ाई मारता है, उससे दास रखनेवाला छोटा मनुष्य भी उत्तम है।"},{"number":10,"verse":"धर्मी अपने पशु के भी प्राण की सुधि रखता है, परन्तु दुष्‍टों की दया भी निर्दयता है।"},{"number":11,"verse":"जो अपनी भूमि को जोतता, वह पेट भर खाता है, परन्तु जो निकम्मों की संगति करता वह निर्बुद्धि ठहरता है।"},{"number":12,"verse":"दुष्‍ट जन बुरे लोगों के जाल की अभिलाषा करते हैं, परन्तु धर्मियों की जड़ हरी भरी रहती है।"},{"number":13,"verse":"बुरा मनुष्य अपने दुर्वचनों के कारण फन्दे में फँसता है, परन्तु धर्मी संकट से निकास पाता है।"},{"number":14,"verse":"सज्जन अपने वचनों के फल के द्वारा भलाई से तृप्‍त होता है, और जैसी जिसकी करनी वैसी उसकी भरनी होती है।"},{"number":15,"verse":"मूढ़ को अपनी ही चाल सीधी जान पड़ती है, परन्तु जो सम्मति मानता, वह बुद्धिमान है।"},{"number":16,"verse":"मूढ़ की रिस उसी दिन प्रगट हो जाती है, परन्तु चतुर अपमान को छिपा रखता है।"},{"number":17,"verse":"जो सच बोलता है, वह धर्म प्रगट करता है, परन्तु जो झूठी साक्षी देता, वह छल प्रगट करता है।"},{"number":18,"verse":"ऐसे लोग हैं जिनका बिना सोच-विचार का बोलना तलवार के समान चुभता है, परन्तु बुद्धिमान के बोलने से लोग चंगे होते हैं।"},{"number":19,"verse":"सच्‍चाई पल ही भर का होता है।"},{"number":20,"verse":"बुरी युक्‍ति करनेवालों के मन में छल रहता है, परन्तु मेल की युक्‍ति करनेवालों को आनन्द होता है।"},{"number":21,"verse":"धर्मी को हानि नहीं होती है, परन्तु दुष्‍ट लोग सारी विपत्ति में डूब जाते हैं।"},{"number":22,"verse":"झूठों से यहोवा को घृणा आती है, परन्तु जो विश्‍वास से काम करते हैं, उन से वह प्रसन्न होता है।"},{"number":23,"verse":"चतुर मनुष्य ज्ञान को प्रगट नहीं करता है, परन्तु मूढ़ अपने मन की मूढ़ता ऊँचे शब्द से प्रचार करता है।"},{"number":24,"verse":"काम-काजी लोग प्रभुता करते हैं, परन्तु आलसी बेगार में पकड़े जाते हैं।"},{"number":25,"verse":"उदास मन दब जाता है, परन्तु भली बात से वह आनन्दित होता है।"},{"number":26,"verse":"धर्मी अपने पड़ोसी की अगुवाई करता है, परन्तु दुष्‍ट लोग अपनी ही चाल के कारण भटक जाते हैं।"},{"number":27,"verse":"आलसी अहेर का पीछा नहीं करता, परन्तु काम-काजी को अनमोल वस्तु मिलती है।"},{"number":28,"verse":"धर्म के मार्ग में जीवन मिलता है, और उसके पथ में मृत्यु का पता भी नहीं।"}]}
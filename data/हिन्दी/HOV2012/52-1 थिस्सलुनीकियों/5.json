{"bibleAbbr":"HOV2012","bookName":"1 थिस्सलुनीकियों","bookEnglishName":"1 Thessalonians","chapterNumber":5,"verses":[{"number":1,"verse":"पर हे भाइयो, इसका प्रयोजन नहीं कि समयों और कालों के विषय में तुम्हारे पास कुछ लिखा जाए।"},{"number":2,"verse":"क्योंकि तुम आप ठीक जानते हो कि जैसा रात को चोर आता है, वैसा ही प्रभु का दिन आनेवाला है।"},{"number":3,"verse":"जब लोग कहते होंगे, “कुशल है, और कुछ भय नहीं,” तो उन पर एकाएक विनाश आ पड़ेगा, जिस प्रकार गर्भवती पर पीड़ा; और वे किसी रीति से न बचेंगे।"},{"number":4,"verse":"पर हे भाइयो, तुम तो अन्धकार में नहीं हो कि वह दिन तुम पर चोर के समान आ पड़े।"},{"number":5,"verse":"क्योंकि तुम सब ज्योति की सन्तान और दिन की सन्तान हो; हम न रात के हैं, न अन्धकार के हैं।"},{"number":6,"verse":"इसलिये हम दूसरों के समान सोते न रहें, पर जागते और सावधान रहें।"},{"number":7,"verse":"क्योंकि जो सोते हैं वे रात ही को सोते हैं, और जो मतवाले होते हैं वे रात ही को मतवाले होते हैं।"},{"number":8,"verse":"पर हम जो दिन के हैं, विश्‍वास और प्रेम की झिलम पहिनकर और उद्धार की आशा का टोप पहिनकर सावधान रहें।"},{"number":9,"verse":"क्योंकि परमेश्‍वर ने हमें क्रोध के लिये नहीं, परन्तु इसलिये ठहराया है कि हम अपने प्रभु यीशु मसीह के द्वारा उद्धार प्राप्‍त करें।"},{"number":10,"verse":"वह हमारे लिये इस कारण मरा कि हम चाहे जागते हों चाहे सोते हों, सब मिलकर उसी के साथ जीएँ।"},{"number":11,"verse":"इस कारण एक दूसरे को शान्ति दो और एक दूसरे की उन्नति का कारण बनो, जैसा कि तुम करते भी हो।"},{"number":12,"verse":"हे भाइयो, हम तुम से विनती करते हैं कि जो तुम में परिश्रम करते हैं, और प्रभु में तुम्हारे अगुवे हैं, और तुम्हें शिक्षा देते हैं, उनका सम्मान करो।"},{"number":13,"verse":"और उनके काम के कारण प्रेम के साथ उनको बहुत ही आदर के योग्य समझो। आपस में मेलमिलाप से रहो।"},{"number":14,"verse":"हे भाइयो, हम तुम्हें समझाते हैं कि जो ठीक चाल नहीं चलते उनको समझाओ, कायरों को ढाढ़स दो, निर्बलों को संभालो, सब की ओर सहनशीलता दिखाओ।"},{"number":15,"verse":"सावधान! कोई किसी से बुराई के बदले बुराई न करे; पर सदा भलाई करने पर तत्पर रहो, आपस में और सबसे भी भलाई ही की चेष्‍टा करो।"},{"number":16,"verse":"सदा आनन्दित रहो।"},{"number":17,"verse":"निरन्तर प्रार्थना में लगे रहो।"},{"number":18,"verse":"हर बात में धन्यवाद करो; क्योंकि तुम्हारे लिये मसीह यीशु में परमेश्‍वर की यही इच्छा है।"},{"number":19,"verse":"आत्मा को न बुझाओ।"},{"number":20,"verse":"भविष्यद्वाणियों को तुच्छ न जानो।"},{"number":21,"verse":"सब बातों को परखो; जो अच्छी है उसे पकड़े रहो।"},{"number":22,"verse":"सब प्रकार की बुराई से बचे रहो।"},{"number":23,"verse":"शान्ति का परमेश्‍वर आप ही तुम्हें पूरी रीति से पवित्र करे; और तुम्हारी आत्मा और प्राण और देह हमारे प्रभु यीशु मसीह के आने तक पूरे पूरे और निर्दोष सुरक्षित रहें।"},{"number":24,"verse":"तुम्हारा बुलाने–वाला सच्‍चा है, और वह ऐसा ही करेगा।"},{"number":25,"verse":"हे भाइयो, हमारे लिये प्रार्थना करो।"},{"number":26,"verse":"सब भाइयों को पवित्र चुम्बन से नमस्कार करो।"},{"number":27,"verse":"मैं तुम्हें प्रभु की शपथ देता हूँ कि यह पत्री सब भाइयों को पढ़कर सुनाई जाए।"},{"number":28,"verse":"हमारे प्रभु यीशु मसीह का अनुग्रह तुम पर होता रहे।"}]}
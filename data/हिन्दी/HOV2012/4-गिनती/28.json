{"bibleAbbr":"HOV2012","bookName":"गिनती","bookEnglishName":"Numbers","chapterNumber":28,"verses":[{"number":1,"verse":"फिर यहोवा ने मूसा से कहा,"},{"number":2,"verse":"“इस्राएलियों को यह आज्ञा सुना, ‘मेरा चढ़ावा, अर्थात् मुझे सुखदायक सुगन्ध देनेवाला मेरा हव्यरूपी भोजन, तुम लोग मेरे लिये उनके नियत समयों पर चढ़ाने के लिये स्मरण रखना।’"},{"number":3,"verse":"और तू उनसे कह : जो जो तुम्हें यहोवा के लिये चढ़ाना होगा वे ये हैं; अर्थात् नित्य होमबलि के लिये एक एक वर्ष के दो निर्दोष भेड़ के नर बच्‍चे प्रतिदिन चढ़ाया करना।"},{"number":4,"verse":"एक बच्‍चे को भोर को और दूसरे को गोधूलि के समय चढ़ाना;"},{"number":5,"verse":"और भेड़ के बच्‍चे के पीछे एक चौथाई हीन कूटके निकाले हुए तेल से सने हुए एपा के दसवें अंश मैदे का अन्नबलि चढ़ाना।"},{"number":6,"verse":"यह नित्य होमबलि है, जो सीनै पर्वत पर यहोवा का सुखदायक सुगन्धवाला हव्य होने के लिये ठहराया गया।"},{"number":7,"verse":"और उसका अर्घ प्रति एक भेड़ के बच्‍चे के संग एक चौथाई हीन हो; मदिरा का यह अर्घ यहोवा के लिये पवित्रस्थान में देना।"},{"number":8,"verse":"और दूसरे बच्‍चे को गोधूलि के समय चढ़ाना; अन्नबलि और अर्घ समेत भोर के होमबलि के समान उसे यहोवा को सुखदायक सुगन्ध देनेवाला हव्य करके चढ़ाना।"},{"number":9,"verse":"“फिर विश्रामदिन को दो निर्दोष भेड़ के एक साल के नर बच्‍चे, और अन्नबलि के लिये तेल से सना हुआ एपा का दो दसवाँ अंश मैदा अर्घ समेत चढ़ाना।"},{"number":10,"verse":"नित्य होमबलि और उसके अर्घ के अलावा प्रत्येक विश्रामदिन का यही होमबलि ठहरा है।"},{"number":11,"verse":"“फिर अपने महीनों के आरम्भ में प्रतिमाह यहोवा के लिये होमबलि चढ़ाना; अर्थात् दो बछड़े, एक मेढ़ा, और एक एक वर्ष के निर्दोष भेड़ के सात नर बच्‍चे;"},{"number":12,"verse":"और बछड़े पीछे तेल से सना हुआ एपा का तीन दसवाँ अंश मैदा, और उस एक मेढ़े के साथ तेल से सना हुआ एपा का दो दसवाँ अंश मैदा;"},{"number":13,"verse":"और प्रत्येक भेड़ के बच्‍चे के पीछे तेल से सना हुआ एपा का दसवाँ अंश मैदा, उन सभों को अन्नबलि करके चढ़ाना; वह सुखदायक सुगन्ध देने के लिये होमबलि और यहोवा के लिये हव्य ठहरेगा।"},{"number":14,"verse":"और उनके साथ ये अर्घ हों; अर्थात् बछड़े पीछे आध हीन, मेढ़े के साथ तिहाई हीन, और भेड़ के बच्‍चे पीछे चौथाई हीन दाखमधु दिया जाए; वर्ष के सब महीनों में से प्रत्येक महीने का यही होमबलि ठहरे।"},{"number":15,"verse":"और एक बकरा पापबलि करके यहोवा के लिये चढ़ाया जाए; यह नित्य होमबलि और उसके अर्घ के अलावा चढ़ाया जाए।"},{"number":16,"verse":"“फिर पहले महीने के चौदहवें दिन को यहोवा का फसह हुआ करे।"},{"number":17,"verse":"और उसी महीने के पन्द्रहवें दिन को पर्व लगा करे; सात दिन तक अख़मीरी रोटी खाई जाए।"},{"number":18,"verse":"पहले दिन पवित्र सभा हो; और उस दिन परिश्रम का कोई काम न किया जाए;"},{"number":19,"verse":"उसमें तुम यहोवा के लिये एक हव्य, अर्थात् होमबलि चढ़ाना; अत: दो बछड़े, एक मेढ़ा, और एक एक वर्ष के सात भेड़ के नर बच्‍चे हों; ये सब निर्दोष हों;"},{"number":20,"verse":"और उनका अन्नबलि तेल से सने हुए मैदे का हो; बछड़े पीछे एपा का तीन दसवाँ अंश और मेढ़े के साथ एपा का दो दसवाँ अंश मैदा हो।"},{"number":21,"verse":"और सातों भेड़ के बच्‍चों में से प्रति बच्‍चे पीछे एपा का दसवाँ अंश चढ़ाना।"},{"number":22,"verse":"और एक बकरा भी पापबलि करके चढ़ाना, जिससे तुम्हारे लिये प्रायश्‍चित्त हो।"},{"number":23,"verse":"भोर का होमबलि जो नित्य होमबलि ठहरा है, उसके अलावा इनको चढ़ाना।"},{"number":24,"verse":"इस रीति से तुम उन सातों दिनों में भी हव्य का भोजन चढ़ाना, जो यहोवा को सुखदायक सुगन्ध देने के लिये हो; यह नित्य होमबलि और उसके अर्घ के अलावा चढ़ाया जाए।"},{"number":25,"verse":"और सातवें दिन भी तुम्हारी पवित्र सभा हो; और उस दिन परिश्रम का कोई काम न करना।"},{"number":26,"verse":"“फिर पहली उपज के दिन में, जब तुम अपने कटनी के पर्व में यहोवा के लिये नया अन्नबलि चढ़ाओगे, तब भी तुम्हारी पवित्र सभा हो; और परिश्रम का कोई काम न करना।"},{"number":27,"verse":"और एक होमबलि चढ़ाना, जिससे यहोवा के लिये सुखदायक सुगन्ध हो; अर्थात् दो बछड़े, एक मेढ़ा, और एक एक वर्ष के सात भेड़ के नर बच्‍चे;"},{"number":28,"verse":"और उनका अन्नबलि तेल से सने हुए मैदे का हो; अर्थात् बछड़े पीछे एपा का तीन दसवाँ अंश, और मेढ़े के संग एपा का दो दसवाँ अंश,"},{"number":29,"verse":"और सातों भेड़ के बच्‍चों में से एक एक बच्‍चे के पीछे एपा का दसवाँ अंश मैदा चढ़ाना।"},{"number":30,"verse":"और एक बकरा भी चढ़ाना, जिससे तुम्हारे लिये प्रायश्‍चित्त हो।"},{"number":31,"verse":"ये सब निर्दोष हों; और नित्य होमबलि और उसके अन्नबलि और अर्घ के अलावा इसको भी चढ़ाना।"}]}
{"bibleAbbr":"HOV2012","bookName":"श्रेष्ठगीत","bookEnglishName":"Song of Songs","chapterNumber":1,"verses":[{"number":1,"verse":"श्रेष्‍ठगीत जो सुलैमान का है।"},{"number":2,"verse":"वह अपने मुँह के चुम्बनों से मुझे चूमे! क्योंकि तेरा प्रेम दाखमधु से उत्तम है,"},{"number":3,"verse":"तेरे भाँति भाँति के इत्रों की सुगन्ध उत्तम है, तेरा नाम उंडेले हुए इत्र के तुल्य है; इसलिये कुमारियाँ तुझ से प्रेम रखती हैं।"},{"number":4,"verse":"मुझे खींच ले; हम तेरे पीछे दौड़ेंगे। राजा मुझे अपने महल में ले आया है। हम तुझ में मगन और आनन्दित होंगे; हम दाखमधु से अधिक तेरे प्रेम की चर्चा करेंगे; वे ठीक ही तुझ से प्रेम रखती हैं।"},{"number":5,"verse":"हे यरूशलेम की पुत्रियो, मैं काली तो हूँ परन्तु सुन्दर हूँ, केदार के तम्बुओं के और सुलैमान के परदों के तुल्य हूँ।"},{"number":6,"verse":"मुझे इसलिये न घूर कि मैं साँवली हूँ, क्योंकि मैं धूप से झुलस गई। मेरी माता के पुत्र मुझ से अप्रसन्न थे, उन्होंने मुझ को दाख की बारियों की रखवालिन बनाया; परन्तु मैं ने अपनी निज दाख की बारी की रखवाली नहीं की!"},{"number":7,"verse":"हे मेरे प्राणप्रिय, मुझे बता, तू अपनी भेड़-बकरियाँ कहाँ चराता है, दोपहर को तू उन्हें कहाँ बैठाता है; मैं क्यों तेरे संगियों की भेड़-बकरियों के पास घूँघट काढ़े हुए भटकती फिरूँ?"},{"number":8,"verse":"हे स्त्रियों में सुन्दरी, यदि तू यह न जानती हो तो भेड़-बकरियों के खुरों के चिह्नों पर चल, और चरवाहों के तम्बुओं के पास अपनी बकरियों के बच्‍चों को चरा।"},{"number":9,"verse":"हे मेरी प्रिय, मैं ने तेरी तुलना फ़िरौन के रथों में जुती हुई घोड़ी से की है।"},{"number":10,"verse":"तेरे गाल केशों की लटों के बीच क्या ही सुन्दर हैं, और तेरा कण्ठ हीरों की लड़ियों के बीच।"},{"number":11,"verse":"हम तेरे लिये चाँदी के फूलदार सोने के आभूषण बनाएँगे।"},{"number":12,"verse":"जब राजा अपनी मेज के पास बैठा था मेरी जटामासी की सुगन्ध फैल रही थी।"},{"number":13,"verse":"मेरा प्रेमी मेरे लिये लोबान की थैली के समान है जो मेरी छातियों के बीच में पड़ी रहती है।"},{"number":14,"verse":"मेरा प्रेमी मेरे लिये मेंहदी के फूलों के गुच्छे के समान है, जो एनगदी की दाख की बारियों में होता है।"},{"number":15,"verse":"तू सुन्दरी है, हे मेरी प्रिय, तू सुन्दरी है; तेरी आँखें कबूतरी की सी हैं।"},{"number":16,"verse":"हे मेरे प्रिय, तू सुन्दर और मनभावना है। और हमारा बिछौना भी हरा है;"},{"number":17,"verse":"हमारे घर के धरन देवदार हैं और हमारी छत की कड़ियाँ सनौवर हैं।"}]}
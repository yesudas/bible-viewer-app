{"bibleAbbr":"HOV2012","bookName":"श्रेष्ठगीत","bookEnglishName":"Song of Songs","chapterNumber":6,"verses":[{"number":1,"verse":"हे स्त्रियों में परम सुन्दरी, तेरा प्रेमी कहाँ गया? तेरा प्रेमी कहाँ चला गया कि हम तेरे संग उसको ढूँढ़ने निकलें?"},{"number":2,"verse":"मेरा प्रेमी अपनी बारी में अर्थात् बलसान की क्यारियों की ओर गया है, कि बारी में अपनी भेड़-बकरियाँ चराए और सोसन फूल बटोरे।"},{"number":3,"verse":"मैं अपने प्रेमी की हूँ और मेरा प्रेमी मेरा है, वह अपनी भेड़-बकरियाँ सोसन फूलों के बीच चराता है।"},{"number":4,"verse":"हे मेरी प्रिय, तू तिर्सा के समान सुन्दरी है तू यरूशलेम के समान रूपवान है, और पताका फहराती हुई सेना के तुल्य भयंकर है।"},{"number":5,"verse":"अपनी आँखें मेरी ओर से फेर ले, क्योंकि मैं उनसे घबराता हूँ; तेरे बाल ऐसी बकरियों के झुण्ड के समान हैं, जो गिलाद की ढलान पर लेटी हुई देख पड़ती हों।"},{"number":6,"verse":"तेरे दाँत ऐसी भेड़ों के झुण्ड के समान हैं जिन्हें स्‍नान कराया गया हो, उनमें से प्रत्येक जुड़वाँ बच्‍चे देती हैं, जिनमें से किसी का साथी नहीं मरा।"},{"number":7,"verse":"तेरे कपोल तेरी लटों के नीचे अनार की फाँक से देख पड़ते हैं।"},{"number":8,"verse":"वहाँ साठ रानियाँ और अस्सी रखेलियाँ, और असंख्य कुमारियाँ भी हैं।"},{"number":9,"verse":"परन्तु मेरी कबूतरी, मेरी निर्मल, अद्वितीय है, अपनी माता की एकलौती, अपनी जननी की दुलारी है। पुत्रियों ने उसे देखा और धन्य कहा; रानियों और रखेलियों ने देखकर उसकी प्रशंसा की।"},{"number":10,"verse":"यह कौन है जिसकी शोभा भोर के तुल्य है, जो सुन्दरता में चंद्रमा, और निर्मलता में सूर्य, और पताका फहराती हुई सेना के तुल्य भयंकर दिखाई पड़ती है?"},{"number":11,"verse":"मैं अखरोट की बारी में उतर गई, कि तराई के फूल देखूँ, और देखूँ कि दाखलता में कलियें लगीं, और अनारों के फूल खिले कि नहीं।"},{"number":12,"verse":"मुझे पता भी न था कि मेरी कल्पना ने मुझे अपने राजकुमार के रथ पर चढ़ा दिया।"},{"number":13,"verse":"लौट आ, लौट आ, हे शूलेम्मिन, लौट आ, लौट आ, कि हम तुझ पर दृष्‍टि करें। क्या तुम शूलेम्मिन* को इस प्रकार देखोगे जैसा महनैम के नृत्य को देखते हैं?"}]}
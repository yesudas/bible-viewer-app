{"bibleAbbr":"HOV2012","bookName":"यशायाह","bookEnglishName":"Isaiah","chapterNumber":3,"verses":[{"number":1,"verse":"सुनो, प्रभु सेनाओं का यहोवा यरूशलेम और यहूदा का सब प्रकार का सहारा और सिरहाना अर्थात् अन्न का सारा आधार, और जल का सारा आधार दूर कर देगा;"},{"number":2,"verse":"और वीर और योद्धा को, न्यायी और नबी को, भावी वक्‍ता और वृद्ध को, पचास सिपाहियों के सरदार और प्रतिष्‍ठित पुरुष को,"},{"number":3,"verse":"मन्त्री और चतुर कारीगर को, और निपुण टोन्हे को भी दूर कर देगा।"},{"number":4,"verse":"मैं लड़कों को उनके हाकिम कर दूँगा, और बच्‍चे उन पर प्रभुता करेंगे।"},{"number":5,"verse":"प्रजा के लोग आपस में एक दूसरे पर, और हर एक अपने पड़ोसी पर अंधेर करेंगे; और जवान वृद्ध जनों से और नीच जन माननीय लोगों से असभ्यता का व्यवहार करेंगे।"},{"number":6,"verse":"उस समय जब कोई पुरुष अपने पिता के घर में अपने भाई को पकड़कर कहेगा, “तेरे पास तो वस्त्र हैं, आ हमारा न्यायी हो जा और इस उजड़े देश को अपने वश में कर ले;”"},{"number":7,"verse":"तब वह शपथ खाकर कहेगा, “मैं चंगा करनेहारा न हूँगा; क्योंकि मेरे घर में न तो रोटी है और न कपड़े; इसलिये तुम मुझे प्रजा का न्यायी नहीं नियुक्‍त कर सकोगे।”"},{"number":8,"verse":"यरूशलेम तो डगमगाया और यहूदा गिर गया है; क्योंकि उनके वचन और उनके काम यहोवा के विरुद्ध हैं, जो उसकी तेजोमय आँखों के सामने बलवा करनेवाले ठहरे हैं।"},{"number":9,"verse":"उनका चेहरा भी उनके विरुद्ध साक्षी देता है; वे सदोमियों के समान अपने पाप को आप ही बखानते और नहीं छिपाते हैं। उन पर हाय! क्योंकि उन्होंने अपनी हानि आप ही की है।"},{"number":10,"verse":"धर्मियों से कहो कि उनका भला होगा, क्योंकि वे अपने कामों का फल प्राप्‍त करेंगे।"},{"number":11,"verse":"दुष्‍ट पर हाय! उसका बुरा होगा, क्योंकि उसके कामों का फल उसको मिलेगा।"},{"number":12,"verse":"मेरी प्रजा पर बच्‍चे अंधेर करते और स्त्रियाँ उन पर प्रभुता करती हैं। हे मेरी प्रजा, तेरे अगुवे तुझे भटकाते हैं, और तेरे चलने का मार्ग भुला देते हैं।"},{"number":13,"verse":"यहोवा देश देश के लोगों से मुक़द्दमा लड़ने और उनका न्याय करने के लिये खड़ा है।"},{"number":14,"verse":"यहोवा अपनी प्रजा के वृद्ध और हाकिमों के साथ यह विवाद करता है : “तुम ही ने बारी की दाख खा डाली है, और दीन लोगों का धन लूटकर तुम ने अपने घरों में रखा है।”"},{"number":15,"verse":"सेनाओं के प्रभु यहोवा की यह वाणी है, “तुम क्यों मेरी प्रजा को दलते, और दीन लोगों को पीस डालते हो!”"},{"number":16,"verse":"यहोवा ने यह भी कहा है, “क्योंकि सिय्योन की स्त्रियाँ घमण्ड करतीं और सिर ऊँचे किये आँखें मटकातीं और घुँघरुओं को छमछमाती हुई ठुमुक ठुमुक चलती हैं,"},{"number":17,"verse":"इसलिये प्रभु यहोवा उनके सिर को गंजा करेगा, और उनके तन को उघरवाएगा।”"},{"number":18,"verse":"उस समय प्रभु घुँघरुओं, जालियों,"},{"number":19,"verse":"चंद्रहारों, झुमकों, कड़ों, घूँघटों,"},{"number":20,"verse":"पगड़ियों, पैकरियों, पटुकों, सुगन्धपात्रों, गण्डों,"},{"number":21,"verse":"अँगूठियों, नथों,"},{"number":22,"verse":"सुन्दर वस्त्रों, कुर्तियों, चद्दरों, बटुओं,"},{"number":23,"verse":"दर्पणों, मलमल के वस्त्रों, बुन्दियों, दुपट्टों इन सभों की शोभा को दूर करेगा।"},{"number":24,"verse":"सुगन्ध के बदले सड़ाहट, सुन्दर कर्धनी के बदले बन्धन की रस्सी, गुँथे हुए बालों के बदले गंजापन, सुन्दर पटुके के बदले टाट की पेटी, और सुन्दरता के बदले दाग होंगे।"},{"number":25,"verse":"तेरे पुरुष तलवार से, और शूरवीर युद्ध में मारे जाएँगे।"},{"number":26,"verse":"और उसके फाटकों में साँस भरना और विलाप करना होगा।"}]}
{"bibleAbbr":"HOV2012","bookName":"मीका","bookEnglishName":"Micah","chapterNumber":4,"verses":[{"number":1,"verse":"अन्त के दिनों में ऐसा होगा कि यहोवा के भवन का पर्वत सब पहाड़ों पर दृढ़ किया जाएगा, और सब पहाड़ियों से अधिक ऊँचा किया जाएगा; और हर जाति के लोग धारा के समान उसकी ओर चलेंगे,"},{"number":2,"verse":"और बहुत सी जातियों के लोग जाएँगे, और आपस में कहेंगे, “आओ, हम यहोवा के पर्वत पर चढ़कर, याक़ूब के परमेश्‍वर के भवन में जाएँ; तब वह हम को अपने मार्ग सिखाएगा, और हम उसके पथों पर चलेंगे।” क्योंकि यहोवा की व्यवस्था सिय्योन से, और उसका वचन यरूशलेम से निकलेगा।"},{"number":3,"verse":"वह बहुत से देशों के लोगों का न्याय करेगा, और दूर दूर तक की सामर्थी जातियों के झगड़ों को मिटाएगा; इसलिये वे अपनी तलवारें पीटकर हल के फाल, और अपने भालों से हँसिया बनाएँगे; तब एक जाति दूसरी जाति के विरुद्ध तलवार फिर न चलाएगी;"},{"number":4,"verse":"और लोग आगे को युद्ध-विद्या न सीखेंगे। परन्तु वे अपनी अपनी दाखलता और अंजीर के वृक्ष तले बैठा करेंगे, और कोई उनको न डराएगा; सेनाओं के यहोवा ने यही वचन दिया है।"},{"number":5,"verse":"सब राज्यों के लोग तो अपने अपने देवता का नाम लेकर चलते हैं, परन्तु हम लोग अपने परमेश्‍वर यहोवा का नाम लेकर सदा सर्वदा चलते रहेंगे।"},{"number":6,"verse":"यहोवा की यह वाणी है, उस समय मैं प्रजा के लंगड़ों को, और जिन को मैं ने दु:ख दिया है उन सब को इकट्ठे करूँगा;"},{"number":7,"verse":"और लंगड़ों* को मैं बचा रखूँगा, और दूर किए हुओं को एक सामर्थी जाति कर दूँगा; और यहोवा उन पर सिय्योन पर्वत के ऊपर से सदा राज्य करता रहेगा।"},{"number":8,"verse":"हे एदेर के गुम्मट, हे सिय्योन का राज्य तुझे मिलेगा।"},{"number":9,"verse":"अब तू क्यों चिल्‍लाती है? क्या तुझ में कोई राजा नहीं रहा? क्या तेरा युक्‍ति करनेवाला नष्‍ट हो गया, जिस से ज़च्‍चा स्त्री के समान तुझे पीड़ा उठती है?"},{"number":10,"verse":"हे सिय्योन की बेटी, ज़च्‍चा स्त्री के समान पीड़ा उठाकर उत्पन्न कर; क्योंकि अब तू गढ़ी में से निकलकर मैदान में बसेगी, वरन् बेबीलोन तक जाएगी; वहीं तू छुड़ाई जाएगी, अर्थात् वहीं यहोवा तुझे तेरे शत्रुओं के वश में से छुड़ा लेगा।"},{"number":11,"verse":"अब बहुत सी जातियाँ तेरे विरुद्ध इकट्ठी होकर तेरे विषय में कहेंगी, “सिय्योन अपवित्र की जाए, और हम अपनी आँखों से उसको निहारें।”"},{"number":12,"verse":"परन्तु वे यहोवा की कल्पनाएँ नहीं जानते, न उसकी युक्‍ति समझते हैं, कि वह उन्हें ऐसा बटोर लेगा जैसे खलिहान में पूले बटोरे जाते हैं।"},{"number":13,"verse":"हे सिय्योन, उठ और दाँवनी कर, मैं तेरे सींगों को लोहे के, और तेरे खुरों को पीतल के बना दूँगा; और तू बहुत सी जातियों को चूर चूर करेगी, और उनकी कमाई यहोवा को और उनकी धन-सम्पत्ति पृथ्वी के प्रभु के लिये अर्पण करेगी।"}]}
{"bibleAbbr":"HOV2012","bookName":"यूहन्ना","bookEnglishName":"John","chapterNumber":1,"verses":[{"number":1,"verse":"आदि में वचन था, और वचन परमेश्‍वर के साथ था, और वचन परमेश्‍वर था।"},{"number":2,"verse":"यही आदि में परमेश्‍वर के साथ था।"},{"number":3,"verse":"सब कुछ उसी के द्वारा उत्पन्न हुआ, और जो कुछ उत्पन्न हुआ है उसमें से कोई भी वस्तु उसके बिना उत्पन्न नहीं हुई।"},{"number":4,"verse":"उसमें जीवन था और वह जीवन मनुष्यों की ज्योति था।"},{"number":5,"verse":"ज्योति अन्धकार में चमकती है, और अन्धकार ने उसे ग्रहण न किया।"},{"number":6,"verse":"एक मनुष्य परमेश्‍वर की ओर से आ उपस्थित हुआ जिसका नाम यूहन्ना था।"},{"number":7,"verse":"वह गवाही देने आया कि ज्योति की गवाही दे, ताकि सब उसके द्वारा विश्‍वास लाएँ।"},{"number":8,"verse":"वह आप तो वह ज्योति न था, परन्तु उस ज्योति की गवाही देने के लिये आया था।"},{"number":9,"verse":"सच्‍ची ज्योति जो हर एक मनुष्य को प्रकाशित करती है, जगत में आनेवाली थी।"},{"number":10,"verse":"वह जगत में था, और जगत उसके द्वारा उत्पन्न हुआ, और जगत ने उसे नहीं पहिचाना।"},{"number":11,"verse":"वह अपने घर आया और उसके अपनों ने उसे ग्रहण नहीं किया।"},{"number":12,"verse":"परन्तु जितनों ने उसे ग्रहण किया, उसने उन्हें परमेश्‍वर की सन्तान होने का अधिकार दिया, अर्थात् उन्हें जो उसके नाम पर विश्‍वास रखते हैं।"},{"number":13,"verse":"वे न तो लहू से, न शरीर की इच्छा से, न मनुष्य की इच्छा से, परन्तु परमेश्‍वर से उत्पन्न हुए हैं।"},{"number":14,"verse":"और वचन देहधारी हुआ; और अनुग्रह और सच्‍चाई से परिपूर्ण होकर हमारे बीच में डेरा किया, और हम ने उसकी ऐसी महिमा देखी, जैसी पिता के एकलौते की महिमा।"},{"number":15,"verse":"यूहन्ना ने उसके विषय में गवाही दी, और पुकारकर कहा, “यह वही है, जिसका मैं ने वर्णन किया कि जो मेरे बाद आ रहा है, वह मुझ से बढ़कर है क्योंकि वह मुझ से पहले था।”"},{"number":16,"verse":"क्योंकि उसकी परिपूर्णता में से हम सब ने प्राप्‍त किया अर्थात् अनुग्रह पर अनुग्रह।"},{"number":17,"verse":"इसलिये कि व्यवस्था तो मूसा के द्वारा दी गई, परन्तु अनुग्रह और सच्‍चाई यीशु मसीह के द्वारा पहुँची।"},{"number":18,"verse":"परमेश्‍वर को किसी ने कभी नहीं देखा, एकलौता पुत्र जो पिता की गोद में है, उसी ने उसे प्रगट किया।"},{"number":19,"verse":"यूहन्ना की गवाही यह है, कि जब यहूदियों ने यरूशलेम से याजकों और लेवियों को उससे यह पूछने के लिये भेजा, “तू कौन है?”"},{"number":20,"verse":"तो उसने यह मान लिया और इन्कार नहीं किया, परन्तु मान लिया, “मैं मसीह नहीं हूँ।”"},{"number":21,"verse":"तब उन्होंने उससे पूछा, “तो फिर कौन है? क्या तू एलिय्याह है?” उसने कहा, “मैं नहीं हूँ।” “तो क्या तू वह भविष्यद्वक्‍ता है?” उसने उत्तर दिया, “नहीं।”"},{"number":22,"verse":"तब उन्होंने उससे पूछा, “फिर तू है कौन? ताकि हम अपने भेजनेवालों को उत्तर दें। तू अपने विषय में क्या कहता है?”"},{"number":23,"verse":"उसने कहा, “जैसा यशायाह भविष्यद्वक्‍ता ने कहा है : ‘मैं जंगल में एक पुकारनेवाले का शब्द हूँ कि तुम प्रभु का मार्ग सीधा करो’। ”"},{"number":24,"verse":"वे फरीसियों की ओर से भेजे गए थे।"},{"number":25,"verse":"उन्होंने उससे यह प्रश्न पूछा, “यदि तू न मसीह है, और न एलिय्याह, और न वह भविष्यद्वक्‍ता है, तो फिर बपतिस्मा क्यों देता है?”"},{"number":26,"verse":"यूहन्ना ने उनको उत्तर दिया, “मैं तो जल से बपतिस्मा देता हूँ, परन्तु तुम्हारे बीच में एक व्यक्‍ति खड़ा है जिसे तुम नहीं जानते।"},{"number":27,"verse":"अर्थात् मेरे बाद आनेवाला है, जिसकी जूती का बन्ध मैं खोलने के योग्य नहीं।”"},{"number":28,"verse":"ये बातें यरदन के पार बैतनिय्याह में हुईं, जहाँ यूहन्ना बपतिस्मा देता था।"},{"number":29,"verse":"दूसरे दिन उसने यीशु को अपनी ओर आते देखकर कहा, “देखो, यह परमेश्‍वर का मेम्ना है जो जगत का पाप उठा ले जाता है।"},{"number":30,"verse":"यह वही है जिसके विषय में मैं ने कहा था, ‘एक पुरुष मेरे पीछे आता है जो मुझ से श्रेष्‍ठ है, क्योंकि वह मुझ से पहले था।’"},{"number":31,"verse":"मैं तो उसे पहिचानता न था, परन्तु इसलिये मैं जल से बपतिस्मा देता हुआ आया कि वह इस्राएल पर प्रगट हो जाए।”"},{"number":32,"verse":"और यूहन्ना ने यह गवाही दी : “मैं ने आत्मा को कबूतर के समान आकाश से उतरते देखा है, और वह उस पर ठहर गया।"},{"number":33,"verse":"मैं तो उसे पहिचानता नहीं था, परन्तु जिस ने मुझे जल से बपतिस्मा देने को भेजा, उसी ने मुझ से कहा, ‘जिस पर तू आत्मा को उतरते और ठहरते देखे, वही पवित्र आत्मा से बपतिस्मा देनेवाला है।’"},{"number":34,"verse":"और मैं ने देखा, और गवाही दी है कि यही परमेश्‍वर का पुत्र है।”"},{"number":35,"verse":"दूसरे दिन फिर यूहन्ना और उसके चेलों में से दो जन खड़े हुए थे,"},{"number":36,"verse":"और उसने यीशु पर जो जा रहा था, दृष्‍टि करके कहा, “देखो, यह परमेश्‍वर का मेम्ना है।”"},{"number":37,"verse":"तब वे दोनों चेले उसकी यह सुनकर यीशु के पीछे हो लिए।"},{"number":38,"verse":"यीशु ने मुड़कर उनको पीछे आते देखा और उनसे कहा, “तुम किसकी खोज में हो?” उन्होंने उससे कहा, “हे रब्बी (अर्थात् हे गुरु), तू कहाँ रहता है?”"},{"number":39,"verse":"उसने उनसे कहा, “चलो, तो देख लोगे।” तब उन्होंने जाकर उसके रहने का स्थान देखा, और उस दिन उसके साथ रहे। यह दसवें घंटे के लगभग था।"},{"number":40,"verse":"उन दोनों में से, जो यूहन्ना की बात सुनकर यीशु के पीछे हो लिए थे, एक शमौन पतरस का भाई अन्द्रियास था।"},{"number":41,"verse":"उसने पहले अपने सगे भाई शमौन से मिलकर उस से कहा, “हम को ख्रिस्त, अर्थात् मसीह, मिल गया।”"},{"number":42,"verse":"वह उसे यीशु के पास लाया। यीशु ने उस पर दृष्‍टि करके कहा, “तू यूहन्ना का पुत्र शमौन है : तू कैफा* अर्थात् पतरस कहलाएगा।”"},{"number":43,"verse":"दूसरे दिन यीशु ने गलील को जाना चाहा। वह फिलिप्पुस से मिला और कहा, “मेरे पीछे हो ले।”"},{"number":44,"verse":"फिलिप्पुस, अन्द्रियास और पतरस के नगर बैतसैदा का निवासी था।"},{"number":45,"verse":"फिलिप्पुस नतनएल से मिला और उस से कहा, “जिस का वर्णन मूसा ने व्यवस्था में और भविष्यद्वक्‍ताओं ने किया है, वह हम को मिल गया; वह यूसुफ का पुत्र, यीशु नासरी है।”"},{"number":46,"verse":"नतनएल ने उस से कहा, “क्या कोई अच्छी वस्तु भी नासरत से निकल सकती है?” फिलिप्पुस ने उस से कहा, “चलकर देख ले।”"},{"number":47,"verse":"यीशु ने नतनएल को अपनी ओर आते देखकर उसके विषय में कहा, “देखो, यह सचमुच इस्राएली है : इसमें कपट नहीं।”"},{"number":48,"verse":"नतनएल ने उस से कहा, “तू मुझे कैसे जानता है?” यीशु ने उसको उत्तर दिया, “इस से पहले कि फिलिप्पुस ने तुझे बुलाया, जब तू अंजीर के पेड़ के तले था, तब मैं ने तुझे देखा था।”"},{"number":49,"verse":"नतनएल ने उसको उत्तर दिया, “हे रब्बी, तू परमेश्‍वर का पुत्र है; तू इस्राएल का महाराजा है।”"},{"number":50,"verse":"यीशु ने उसको उत्तर दिया, “मैं ने जो तुझ से कहा कि मैं ने तुझे अंजीर के पेड़ के तले देखा, क्या तू इसी लिये विश्‍वास करता है? तू इससे भी बड़े-बड़े काम देखेगा।”"},{"number":51,"verse":"फिर उस से कहा, “मैं तुम से सच सच कहता हूँ कि तुम स्वर्ग को खुला हुआ, और परमेश्‍वर के स्वर्गदूतों को मनुष्य के पुत्र के ऊपर उतरते और ऊपर जाते देखोगे।”"}]}
{"bibleAbbr":"HOV2012","bookName":"अय्यूब","bookEnglishName":"Job","chapterNumber":8,"verses":[{"number":1,"verse":"तब शूही बिलदद ने कहा,"},{"number":2,"verse":"“तू कब तक ऐसी ऐसी बातें करता रहेगा, और तेरे मुँह की बातें कब तक प्रचण्ड वायु सी रहेंगी?"},{"number":3,"verse":"क्या परमेश्‍वर अन्याय करता है? और क्या सर्वशक्‍तिमान धर्म को उलटा करता है?"},{"number":4,"verse":"यदि तेरे बच्‍चों ने उसके विरुद्ध पाप किया है, तो उसने उनको उनके अपराध का फल भुगताया है।"},{"number":5,"verse":"तौभी यदि तू आप परमेश्‍वर को यत्न से ढूँढ़ता, और सर्वशक्‍तिमान से गिड़गिड़ाकर विनती करता,"},{"number":6,"verse":"और यदि तू निर्मल और धर्मी रहता, तो निश्‍चय वह तेरे लिये जागता; और तेरी धार्मिकता का निवास फिर ज्यों का त्यों कर देता।"},{"number":7,"verse":"चाहे तेरा भाग पहले छोटा ही रहा हो, परन्तु अन्त में तेरी बहुत बढ़ती होती।"},{"number":8,"verse":"“पिछली पीढ़ी के लोगों से तो पूछ, और जो कुछ उनके पुरखाओं ने जाँच पड़ताल की है उस पर ध्यान दे;"},{"number":9,"verse":"क्योंकि हम तो कल ही के हैं, और कुछ नहीं जानते; और पृथ्वी पर हमारे दिन छाया के समान बीतते जाते हैं।"},{"number":10,"verse":"क्या वे लोग तुझ से शिक्षा की बातें न कहेंगे? क्या वे अपने मन से बात न निकालेंगे?"},{"number":11,"verse":"“क्या कछार की घास पानी बिना बढ़ सकती है? क्या सरकण्डा जल बिना बढ़ता है?"},{"number":12,"verse":"चाहे वह हरी हो, और काटी भी न गई हो, तौभी वह और सब भाँति की घास से पहले ही सूख जाती है।"},{"number":13,"verse":"परमेश्‍वर के सब बिसरानेवालों की गति ऐसी ही होती है और भक्‍तिहीन की आशा टूट जाती है।"},{"number":14,"verse":"उसकी आशा का मूल कट जाता है; और जिसका वह भरोसा करता है, वह मकड़ी का जाला ठहरता है।"},{"number":15,"verse":"चाहे वह अपने घर पर भरोसा रखे परन्तु वह न ठहरेगा; वह उसे दृढ़ता से थामेगा परन्तु वह स्थिर न रहेगा।"},{"number":16,"verse":"वह धूप पाकर हरा भरा हो जाता है, और उसकी डालियाँ बगीचे में चारों ओर फैलती हैं।"},{"number":17,"verse":"उसकी जड़ कंकरों के ढेर में लिपटी हुई रहती है, और वह पत्थर के स्थान को देख लेता है।"},{"number":18,"verse":"परन्तु जब वह अपने स्थान पर से नष्‍ट किया जाए, तब वह स्थान उससे यह कहकर मुँह मोड़ लेगा, ‘मैं ने तुझे कभी देखा ही नहीं।’"},{"number":19,"verse":"देख, उसकी आनन्द भरी चाल यही है; फिर उसी मिट्टी में से दूसरे उगेंगे।"},{"number":20,"verse":"“देख, परमेश्‍वर न तो खरे मनुष्य को निकम्मा जानकर छोड़ देता है, और न बुराई करनेवालों को संभालता है।"},{"number":21,"verse":"वह तो तुझे हँसमुख करेगा; और तुझ से जयजयकार कराएगा।"},{"number":22,"verse":"तेरे बैरी लज्जा का वस्त्र पहिनेंगे, और दुष्‍टों का डेरा कहीं रहने न पाएगा।”"}]}
{"bibleAbbr":"HOV2012","bookName":"अय्यूब","bookEnglishName":"Job","chapterNumber":20,"verses":[{"number":1,"verse":"तब नामाती सोपर ने कहा,"},{"number":2,"verse":"“मेरा जी चाहता है कि उत्तर दूँ, और इसलिये बोलने में फुर्ती करता हूँ।"},{"number":3,"verse":"मैं ने ऐसी चितौनी सुनी जिस से मेरी निन्दा हुई, और मेरी आत्मा अपनी समझ के अनुसार तुझे उत्तर देती है।"},{"number":4,"verse":"क्या तू यह नियम नहीं जानता जो प्राचीन और उस समय का है, जब मनुष्य पृथ्वी पर बसाया गया,"},{"number":5,"verse":"कि दुष्‍टों का ताली बजाना जल्दी बन्द हो जाता और भक्‍तिहीनों का आनन्द पल भर का होता है?"},{"number":6,"verse":"चाहे ऐसे मनुष्य का माहात्म्य आकाश तक पहुँच जाए, और उसका सिर बादलों तक पहुँचे,"},{"number":7,"verse":"तौभी वह अपनी विष्‍ठा के समान सदा के लिये नष्‍ट हो जाएगा; और जो उसको देखते थे वे पूछेंगे कि वह कहाँ रहा?"},{"number":8,"verse":"वह स्वप्न के समान लोप हो जाएगा और किसी को फिर न मिलेगा; रात में देखे हुए रूप के समान वह रहने न पाएगा।"},{"number":9,"verse":"जिसने उसको देखा हो फिर उसे न देखेगा, और अपने स्थान पर उसका कुछ पता न रहेगा।"},{"number":10,"verse":"उसके बाल-बच्‍चे कंगालों से भी विनती करेंगे, और वह अपने ही हाथों से अपना माल लौटा देगा।"},{"number":11,"verse":"उसकी हड्डियों में जवानी का बल भरा हुआ है परन्तु वह उसी के साथ मिट्टी में मिल जाएगा।"},{"number":12,"verse":"“चाहे बुराई उसको मीठी लगे, और वह उसे अपनी जीभ के नीचे छिपा रखे,"},{"number":13,"verse":"और वह उसे बचा रखे और न छोड़े, वरन् उसे अपने तालू के बीच दबा रखे,"},{"number":14,"verse":"तौभी उसका भोजन उसके पेट में पलटेगा, वह उसके अन्दर नाग का सा विष बन जाएगा।"},{"number":15,"verse":"उसने जो धन निगल लिया है उसे वह फिर उगल देगा; परमेश्‍वर उसे उसके पेट में से निकाल देगा।"},{"number":16,"verse":"वह नागों का विष चूस लेगा, वह करैत के डसने से मर जाएगा।"},{"number":17,"verse":"वह नदियों अर्थात् मधु और दही की नदियों को देखने न पाएगा।"},{"number":18,"verse":"जिसके लिये उसने परिश्रम किया, उसको उसे लौटा देना पड़ेगा, और वह उसे निगलने न पाएगा; उसकी मोल ली हुई वस्तुओं से जितना आनन्द होना चाहिये, उतना उसे न मिलेगा।"},{"number":19,"verse":"क्योंकि उसने कंगालों को पीसकर छोड़ दिया, उसने घर को छीन लिया, उसको वह बढ़ाने न पाएगा।"},{"number":20,"verse":"“लालसा थी, इसलिये वह अपनी कोई मनभावनी वस्तु बचा न सकेगा।"},{"number":21,"verse":"कोई वस्तु उसका कौर बिना हुए न बचती थी; इसलिये उसका कुशल बना न रहेगा।"},{"number":22,"verse":"पूरी सम्पत्ति रहते हुए भी वह सकेती में पड़ेगा; तब सब दु:खियों के हाथ उस पर उठेंगे।"},{"number":23,"verse":"ऐसा होगा कि उसका पेट भरने के लिये परमेश्‍वर अपना क्रोध उस पर भड़काएगा, और रोटी खाने के समय।"},{"number":24,"verse":"वह लोहे के हथियार से भागेगा, और पीतल के धनुष से मारा जाएगा।"},{"number":25,"verse":"वह उस तीर को खींचकर अपने पेट से निकालेगा, उसकी चमकीली नोंक उसके पित्ते से होकर निकलेगी, भय उसमें समाएगा।"},{"number":26,"verse":"उसके गड़े हुए धन पर घोर अन्धकार छा जाएगा वह ऐसी आग से भस्म होगा, जो मनुष्य की फूँकी हुई न हो; और उसी से उसके डेरे में जो बचा हो वह भी भस्म हो जाएगा।"},{"number":27,"verse":"आकाश उसका अधर्म प्रगट करेगा, और पृथ्वी उसके विरुद्ध खड़ी होगी।"},{"number":28,"verse":"उसके घर की बढ़ती जाती रहेगी, वह परमेश्‍वर के क्रोध के दिन बह जाएगी।"},{"number":29,"verse":"परमेश्‍वर की ओर से दुष्‍ट मनुष्य का अंश, और उसके लिये परमेश्‍वर का ठहराया हुआ भाग यही है।”"}]}
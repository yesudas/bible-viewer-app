{"bibleAbbr":"HOV2012","bookName":"अय्यूब","bookEnglishName":"Job","chapterNumber":13,"verses":[{"number":1,"verse":"“सुनो, मैं यह सब कुछ अपनी आँख से देख चुका, और अपने कान से सुन चुका और समझ भी चुका हूँ।"},{"number":2,"verse":"जो कुछ तुम जानते हो वह मैं भी जानता हूँ; मैं तुम लोगों से कुछ कम नहीं हूँ।"},{"number":3,"verse":"मैं तो सर्वशक्‍तिमान से बातें करूँगा, और मेरी अभिलाषा परमेश्‍वर से वाद-विवाद करने की है।"},{"number":4,"verse":"परन्तु तुम लोग झूठी बात के गढ़नेवाले हो; तुम सबके सब निकम्मे वैद्य हो।"},{"number":5,"verse":"भला होता कि तुम बिलकुल चुप रहते, और इससे तुम बुद्धिमान ठहरते।"},{"number":6,"verse":"मेरा विवाद सुनो, और मेरी बहस की बातों पर कान लगाओ।"},{"number":7,"verse":"क्या तुम परमेश्‍वर के निमित्त टेढ़ी बातें कहोगे, और उसके पक्ष में कपट से बोलोगे?"},{"number":8,"verse":"क्या तुम उसका पक्षपात करोगे, और परमेश्‍वर के लिये मुक़द्दमा लड़ोगे?"},{"number":9,"verse":"क्या यह भला होगा कि वह तुम को जाँचे? क्या जैसा कोई मनुष्य को धोखा दे, वैसा ही तुम क्या उसको भी धोखा दे सकते हो?"},{"number":10,"verse":"यदि तुम छिपकर पक्षपात करो, तो वह निश्‍चय तुम को डाँटेगा।"},{"number":11,"verse":"क्या तुम उसके माहात्म्य से भय न खाओगे? क्या उसका डर तुम्हारे मन में न समाएगा।"},{"number":12,"verse":"तुम्हारे स्मरणयोग्य नीतिवचन राख के समान हैं; तुम्हारे गढ़ मिट्टी ही के ठहरे हैं :"},{"number":13,"verse":"“मुझ से बात करना छोड़ो कि मैं भी कुछ कहने पाऊँ; फिर मुझ पर जो चाहे वह आ पड़े।"},{"number":14,"verse":"मैं क्यों अपना मांस अपने दाँतों से चबाऊँ? और क्यों अपना प्राण हथेली पर रखूँ?"},{"number":15,"verse":"वह मुझे घात करेगा, मुझे कुछ आशा नहीं; तौभी मैं अपनी चाल चलन का पक्ष लूँगा।"},{"number":16,"verse":"यह भी मेरे बचाव का कारण होगा, कि भक्‍तिहीन जन उसके सामने नहीं जा सकता।"},{"number":17,"verse":"चित्त लगाकर मेरी बात सुनो, और मेरी विनती तुम्हारे कान में पड़े।"},{"number":18,"verse":"देखो, मैं ने अपने मुक़द्दमे की पूरी तैयारी की है; मुझे निश्‍चय है कि मैं निर्दोष ठहरूँगा।"},{"number":19,"verse":"कौन है जो मुझ से बहस कर सकेगा? ऐसा कोई पाया जाए, तो मैं चुप होकर प्राण छोड़ूँगा।"},{"number":20,"verse":"दो ही काम मुझ से न कर, तब मैं तुझ से नहीं छिपूँगा :"},{"number":21,"verse":"अपनी ताड़ना मुझ से दूर कर ले, और अपने भय से मुझे भयभीत न कर।"},{"number":22,"verse":"तब तेरे बुलाने पर मैं बोलूँगा; नहीं तो मैं प्रश्न करूँगा, और तू मुझे उत्तर दे।"},{"number":23,"verse":"मुझ से कितने अधर्म के काम और पाप हुए हैं? मेरे अपराध और पाप मुझे बता दे।"},{"number":24,"verse":"तू किस कारण अपना मुँह फेर लेता है, और मुझे अपना शत्रु गिनता है?"},{"number":25,"verse":"क्या तू उड़ते हुए पत्ते को भी कँपाएगा और सूखे डंठल के पीछे पड़ेगा?"},{"number":26,"verse":"तू मेरे लिये कठिन दु:खों।"},{"number":27,"verse":"तू मेरे पाँवों को काठ में ठोंकता, और मेरी सारी चाल चलन देखता रहता है; तू मेरे पाँवों के चारों ओर सीमा बाँधता है।"},{"number":28,"verse":"मैं सड़ी-गली वस्तु के तुल्य हूँ, जो नष्‍ट हो जाती है, और कीड़ा खाए कपड़े के तुल्य हूँ।"}]}
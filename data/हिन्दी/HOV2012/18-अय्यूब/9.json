{"bibleAbbr":"HOV2012","bookName":"अय्यूब","bookEnglishName":"Job","chapterNumber":9,"verses":[{"number":1,"verse":"तब अय्यूब ने कहा,"},{"number":2,"verse":"“मैं निश्‍चय जानता हूँ कि बात ऐसी ही है; परन्तु मनुष्य परमेश्‍वर की दृष्‍टि में कैसे धर्मी ठहर सकता है?"},{"number":3,"verse":"चाहे वह उससे मुक़द्दमा लड़ना भी चाहे तौभी मनुष्य हज़ार बातों में से एक का भी उत्तर न दे सकेगा।"},{"number":4,"verse":"वह बुद्धिमान और अति सामर्थी है : उसके विरोध में हठ करके कौन कभी प्रबल हुआ है?"},{"number":5,"verse":"वह तो पर्वतों को अचानक हटा देता है और उन्हें पता भी नहीं लगता, वह क्रोध में आकर उन्हें उलट-पुलट कर देता है।"},{"number":6,"verse":"वह पृथ्वी को हिलाकर उसके स्थान से अलग करता है, और उसके खम्भे काँपने लगते हैं।"},{"number":7,"verse":"उसकी आज्ञा बिना सूर्य उदय होता ही नहीं; और वह तारों पर मुहर लगाता है;"},{"number":8,"verse":"वह आकाशमण्डल को अकेला ही फैलाता है, और समुद्र की ऊँची ऊँची लहरों पर चलता है;"},{"number":9,"verse":"वह सप्‍तर्षि, मृगशिरा और कचपचिया और दक्षिण के नक्षत्रों"},{"number":10,"verse":"वह तो ऐसे बड़े कर्म करता है, जिनकी थाह नहीं लगती; और इतने आश्‍चर्यकर्म करता है, जो गिने नहीं जा सकते।"},{"number":11,"verse":"देखो, वह मेरे सामने से होकर तो चलता है परन्तु मुझको नहीं दिखाई पड़ता; और आगे को बढ़ जाता है, परन्तु मुझे सूझ ही नहीं पड़ता है।"},{"number":12,"verse":"देखो, जब वह छीनने लगे, तब उसको कौन रोकेगा? कौन उससे कह सकता है कि तू यह क्या करता है?"},{"number":13,"verse":"“परमेश्‍वर अपना क्रोध ठंडा नहीं करता। अभिमानी के सहायकों को उसके पाँव तले झुकना पड़ता है।"},{"number":14,"verse":"फिर मैं क्या हूँ, जो उसे उत्तर दूँ, और बातें छाँट छाँटकर उस से विवाद करूँ?"},{"number":15,"verse":"चाहे मैं निर्दोष भी होता, तौभी उसको उत्तर न दे सकता; मैं अपने मुद्दई से गिड़गिड़ाकर ही विनती कर सकता हूँ।"},{"number":16,"verse":"चाहे मेरे पुकारने से वह उत्तर भी देता, तौभी मैं इस बात की प्रतीति न करता कि वह मेरी बात सुनता है।"},{"number":17,"verse":"वह आँधी चलाकर मुझे तोड़ डालता है, और बिना कारण मेरे चोट पर चोट लगाता है।"},{"number":18,"verse":"वह मुझे साँस भी लेने नहीं देता है, और मुझे कड़वाहट से भरता है।"},{"number":19,"verse":"जो सामर्थ्य की चर्चा हो, तो देखो, वह बलवान है : और यदि न्याय की चर्चा हो, तो वह कहेगा मुझ से कौन मुक़द्दमा लड़ेगा?"},{"number":20,"verse":"चाहे मैं निर्दोष ही क्यों न हूँ, परन्तु अपने ही मुँह से दोषी ठहरूँगा; खरा होने पर भी वह मुझे कुटिल ठहराएगा।"},{"number":21,"verse":"मैं खरा तो हूँ, परन्तु अपना भेद नहीं जानता; अपने जीवन से मुझे घृणा आती है।"},{"number":22,"verse":"बात तो एक ही है, इस से मैं यह कहता हूँ कि परमेश्‍वर खरे और दुष्‍ट दोनों का नाश करता है।"},{"number":23,"verse":"जब लोग विपत्ति से अचानक मरने लगते हैं तब वह निर्दोष लोगों के जाँचे जाने पर हँसता है।"},{"number":24,"verse":"देश दुष्‍टों के हाथ में दिया गया है। वह उसके न्यायियों की आँखों को बन्द कर देता है; इसका करनेवाला वही न हो तो कौन है?"},{"number":25,"verse":"“मेरे दिन हरकारे से भी अधिक वेग से चले जाते हैं; वे भागे जाते हैं और उनको कल्याण कुछ भी दिखाई नहीं देता।"},{"number":26,"verse":"वे तेजी से सरकंडों की नावों के समान चले जाते हैं, या अहेर पर झपटते हुए उक़ाब के समान।"},{"number":27,"verse":"जो मैं कहूँ, ‘मैं विलाप करना भूल जाऊँगा, और उदासी छोड़कर अपना मन प्रफुल्‍लित कर लूँगा,’"},{"number":28,"verse":"तो मैं अपने सब दु:खों से डरता हूँ, मैं तो जानता हूँ कि तू मुझे निर्दोष न ठहराएगा।"},{"number":29,"verse":"मैं तो दोषी ठहरूँगा; फिर व्यर्थ क्यों परिश्रम करूँ?"},{"number":30,"verse":"चाहे मैं हिम में स्‍नान करूँ, और अपने हाथ खार से निर्मल करूँ,"},{"number":31,"verse":"तौभी तू मुझे गड़हे में डाल ही देगा, और मेरे वस्त्र भी मुझ से घृणा करेंगे।"},{"number":32,"verse":"क्योंकि वह मेरे तुल्य मनुष्य नहीं है कि मैं उससे वादविवाद कर सकूँ, और हम दोनों एक दूसरे से मुक़द्दमा लड़ सकें।"},{"number":33,"verse":"हम दोनों के बीच कोई बिचवई नहीं है, जो हम दोनों पर अपना हाथ रखे।"},{"number":34,"verse":"वह अपना सोंटा मुझ पर से दूर करे और उसकी भय देनेवाली बात मुझे न घबराए।"},{"number":35,"verse":"तब मैं उस से निडर होकर कुछ कह सकूँगा, क्योंकि मैं अपनी दृष्‍टि में ऐसा नहीं हूँ।"}]}
{"bibleAbbr":"HOV2012","bookName":"अय्यूब","bookEnglishName":"Job","chapterNumber":19,"verses":[{"number":1,"verse":"तब अय्यूब ने कहा,"},{"number":2,"verse":"“तुम कब तक मेरे प्राण को दु:ख देते रहोगे; और बातों से मुझे चूर चूर करोगे?"},{"number":3,"verse":"इन दसों बार तुम लोग मेरी निन्दा ही करते रहे, तुम्हें लज्जा नहीं आती कि तुम मेरे साथ कठोरता का बरताव करते हो?"},{"number":4,"verse":"मान लिया कि मुझ से भूल हुई, तौभी वह भूल तो मेरे ही सिर पर रहेगी।"},{"number":5,"verse":"यदि तुम सचमुच मेरे विरुद्ध अपनी बड़ाई करते हो और प्रमाण देकर मेरी निन्दा करते हो,"},{"number":6,"verse":"तो यह जान लो कि परमेश्‍वर ने मुझे गिरा दिया है, और मुझे अपने जाल में फँसा लिया है।"},{"number":7,"verse":"देखो, मैं उपद्रव! उपद्रव! यों चिल्‍लाता रहता हूँ, परन्तु कोई नहीं सुनता; मैं सहायता के लिये दोहाई देता रहता हूँ, परन्तु कोई न्याय नहीं करता।"},{"number":8,"verse":"उसने मेरे मार्ग को ऐसा रूंधा है कि मैं आगे चल नहीं सकता, और मेरी डगरें अन्धेरी कर दी हैं।"},{"number":9,"verse":"मेरा वैभव उसने हर लिया है, और मेरे सिर पर से मुकुट उतार दिया है।"},{"number":10,"verse":"उसने चारों ओर से मुझे तोड़ दिया, बस मैं जाता रहा, और मेरी आशा को उसने वृक्ष के समान उखाड़ डाला है।"},{"number":11,"verse":"उसने मुझ पर अपना क्रोध भड़काया है और अपने शत्रुओं में मुझे गिनता है।"},{"number":12,"verse":"उसके दल इकट्ठे होकर मेरे विरुद्ध मोर्चा बाँधते हैं, और मेरे डेरे के चारों ओर छावनी डालते हैं।"},{"number":13,"verse":"“उसने मेरे भाइयों को मुझ से दूर किया है, और जो मेरी जान पहचान के थे, वे बिलकुल अनजान हो गए हैं।"},{"number":14,"verse":"मेरे कुटुम्बी मुझे छोड़ गए हैं, और मेरे परम मित्र मुझे भूल गए हैं।"},{"number":15,"verse":"जो मेरे घर में रहा करते थे, वे, वरन् मेरी दासियाँ भी मुझे अनजाना गिनने लगी हैं। उनकी दृष्‍टि में मैं परदेशी हो गया हूँ।"},{"number":16,"verse":"जब मैं अपने दास को बुलाता हूँ, तब वह नहीं बोलता; मुझे उससे गिड़गिड़ाना पड़ता है।"},{"number":17,"verse":"मेरी साँस मेरी स्त्री को और मेरी गन्ध मेरे भाइयों की दृष्‍टि में घिनौनी लगती है।"},{"number":18,"verse":"लड़के भी मुझे तुच्छ जानते हैं; और जब मैं उठने लगता तब वे मेरे विरुद्ध बोलते हैं।"},{"number":19,"verse":"मेरे सब परम मित्र मुझ से द्वेष रखते हैं, और जिन से मैं ने प्रेम किया वे पलटकर मेरे विरोधी हो गए हैं।"},{"number":20,"verse":"मेरी खाल और मांस मेरी हड्डियों से सट गए हैं, और मैं मृत्यु से बाल-बाल बच गया हूँ।"},{"number":21,"verse":"हे मेरे मित्रो! मुझ पर दया करो, दया, क्योंकि परमेश्‍वर ने मुझे मारा है।"},{"number":22,"verse":"तुम परमेश्‍वर के समान क्यों मेरे पीछे पड़े हो? तुम मेरे मांस से क्यों तृप्‍त नहीं हुए?"},{"number":23,"verse":"“भला होता, कि मेरी बातें लिखी जातीं; भला होता, कि वे पुस्तक में लिखी जातीं,"},{"number":24,"verse":"और लोहे की टाँकी और सीसे से वे सदा के लिये चट्टान पर खोदी जातीं।"},{"number":25,"verse":"मुझे तो निश्‍चय है कि मेरा छुड़ानेवाला जीवित है, और वह अन्त में पृथ्वी पर खड़ा होगा;"},{"number":26,"verse":"और अपनी खाल के इस प्रकार नष्‍ट हो जाने के बाद भी, मैं शरीर में होकर परमेश्‍वर का दर्शन पाऊँगा।"},{"number":27,"verse":"उसका दर्शन मैं आप अपनी आँखों से अपने लिये करूँगा, और कोई दूसरा नहीं। यद्यपि मेरा हृदय अन्दर ही अन्दर चूर चूर भी हो जाए,"},{"number":28,"verse":"तौभी मुझ में तो धर्म का मूल पाया जाता है! और तुम जो कहते हो हम इसको कैसे सताएँ!"},{"number":29,"verse":"तो तुम तलवार से डरो, क्योंकि क्रोध का परिणाम तलवार का दण्ड है, जिससे तुम जान लो कि न्याय होता है।”"}]}
{"bibleAbbr":"HOV2012","bookName":"अय्यूब","bookEnglishName":"Job","chapterNumber":6,"verses":[{"number":1,"verse":"फिर अय्यूब ने कहा,"},{"number":2,"verse":"“भला होता कि मेरा खेद तौला जाता, और मेरी सारी विपत्ति तुला में रखी जाती!"},{"number":3,"verse":"क्योंकि वह समुद्र की बालू से भी भारी ठहरती; इसी कारण मेरी बातें उतावली से हुई हैं।"},{"number":4,"verse":"क्योंकि सर्वशक्‍तिमान के तीर मेरे अन्दर चुभे हैं; और उनका विष मेरी आत्मा में पैठ गया है; परमेश्‍वर की भयंकर बात मेरे विरुद्ध पाँति बाँधे हैं।"},{"number":5,"verse":"जब बनैले गदहे को घास मिलती, तब क्या वह रेंकता है? और बैल चारा पाकर क्या डकारता है?"},{"number":6,"verse":"जो फीका है वह क्या बिना नमक खाया जाता है? क्या अण्डे की सफेदी में भी कुछ स्वाद होता है?"},{"number":7,"verse":"जिन वस्तुओं को मैं छूना भी नहीं चाहता वही मानो मेरे लिये घिनौना आहार ठहरी हैं।"},{"number":8,"verse":"“भला होता कि मुझे मुँह माँगा वर मिलता और जिस बात की मैं आशा करता हूँ वह परमेश्‍वर मुझे दे देता,"},{"number":9,"verse":"कि परमेश्‍वर प्रसन्न होकर मुझे कुचल डालता, और हाथ बढ़ाकर मुझे काट डालता!"},{"number":10,"verse":"यही मेरी शान्ति का कारण होता; वरन् भारी पीड़ा में भी मैं इस कारण से उछल पड़ता; क्योंकि मैं ने उस पवित्र के वचनों का कभी इन्कार नहीं किया।"},{"number":11,"verse":"मुझ में बल ही क्या है कि मैं आशा रखूँ? मेरा अन्त ही क्या होगा कि मैं धीरज धरूँ?"},{"number":12,"verse":"क्या मेरी दृढ़ता पत्थरों की सी है? क्या मेरा शरीर पीतल का है?"},{"number":13,"verse":"क्या मैं निराधार नहीं हूँ? क्या काम करने की शक्‍ति मुझ से दूर नहीं हो गई?"},{"number":14,"verse":"“जो पड़ोसी पर कृपा नहीं करता वह सर्वशक्‍तिमान का भय मानना छोड़ देता है।"},{"number":15,"verse":"मेरे भाई नाले के समान विश्‍वासघाती हो गए हैं, वरन् उन नालों के समान जिनकी धार सूख जाती है;"},{"number":16,"verse":"और वे बरफ के कारण काले से हो जाते हैं, और उनमें हिम छिपा रहता है।"},{"number":17,"verse":"परन्तु जब गरमी होने लगती तब उनकी धाराएँ लोप हो जाती हैं, और जब कड़ी धूप पड़ती है तब वे अपनी जगह से उड़ जाते हैं,"},{"number":18,"verse":"वे घूमते घूमते सूख जातीं, और सुनसान स्थान में बहकर नष्‍ट होती हैं।"},{"number":19,"verse":"तेमा के बनजारे देखते रहे और शबा के काफिलेवालों ने उनका रास्ता देखा।"},{"number":20,"verse":"वे लज्जित हुए क्योंकि उन्होंने भरोसा रखा था और वहाँ पहुँचकर उनके मुँह सूख गए।"},{"number":21,"verse":"उसी प्रकार अब तुम भी कुछ न रहे; मेरी विपत्ति देखकर तुम डर गए हो।"},{"number":22,"verse":"क्या मैं ने तुम से कहा था, ‘मुझे कुछ दो?’ या ‘अपनी सम्पत्ति में से मेरे लिये घूस दो?’"},{"number":23,"verse":"या ‘मुझे सतानेवाले के हाथ से बचाओ?’ या ‘उपद्रव करनेवालों के वश से छुड़ा लो?’"},{"number":24,"verse":"“मुझे शिक्षा दो और मैं चुप रहूँगा; और मुझे समझाओ कि मैं ने किस बात में चूक की है।"},{"number":25,"verse":"सच्‍चाई के वचनों में कितना प्रभाव होता है, परन्तु तुम्हारे विवाद से क्या लाभ होता है?"},{"number":26,"verse":"क्या तुम बातें पकड़ने की कल्पना करते हो? निराश जन की बातें तो वायु की सी हैं।"},{"number":27,"verse":"तुम अनाथों पर चिट्ठी डालते, और अपने मित्र को बेचकर लाभ उठानेवाले हो।"},{"number":28,"verse":"“इसलिये अब कृपा करके मुझे देखो; निश्‍चय मैं तुम्हारे सामने कदापि झूठ न बोलूँगा।"},{"number":29,"verse":"फिर कुछ अन्याय न होने पाए; फिर इस मुक़द्दमे में मेरा धर्म ज्यों का त्यों बना है, मैं सत्य पर हूँ।"},{"number":30,"verse":"क्या मेरे वचनों में दुष्‍टता नहीं पहचान सकता?"}]}
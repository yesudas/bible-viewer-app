{"bibleAbbr":"HOV2012","bookName":"अय्यूब","bookEnglishName":"Job","chapterNumber":18,"verses":[{"number":1,"verse":"तब शूही बिलदद ने कहा,"},{"number":2,"verse":"“तुम कब तक फन्दे लगा लगाकर वचन पकड़ते रहोगे? चित्त लगाओ, तब हम बोलेंगे।"},{"number":3,"verse":"हम लोग तुम्हारी दृष्‍टि में क्यों पशु के तुल्य समझे जाते, और अशुद्ध ठहरे हैं।"},{"number":4,"verse":"हे अपने को क्रोध में फाड़नेवाले क्या तेरे निमित्त पृथ्वी उजड़ जाएगी, और चट्टान अपने स्थान से हट जाएगी?"},{"number":5,"verse":"“निश्‍चय दुष्‍टों का दीपक बुझ जाएगा, और उसकी आग की लौ न चमकेगी।"},{"number":6,"verse":"उसके डेरे में का उजियाला अन्धेरा हो जाएगा, और उसके ऊपर का दिया बुझ जाएगा।"},{"number":7,"verse":"उसके बड़े बड़े डग छोटे हो जाएँगे, और वह अपनी ही युक्‍ति के द्वारा गिरेगा।"},{"number":8,"verse":"वह अपना ही पाँव जाल में फँसाएगा, वह फन्दों पर चलता है।"},{"number":9,"verse":"उसकी एड़ी फन्दे में फँस जाएगी, और वह जाल में पकड़ा जाएगा।"},{"number":10,"verse":"फन्दे की रस्सियाँ उसके लिये भूमि में, और जाल रास्ते में छिपा दिया गया है।"},{"number":11,"verse":"चारों ओर से डरावनी वस्तुएँ उसे डराएँगी और उसके पीछे पड़कर उसको भगाएँगी।"},{"number":12,"verse":"उसका बल दु:ख से घट जाएगा, और विपत्ति उसके पास ही तैयार रहेगी।"},{"number":13,"verse":"वह उसके अंग को खा जाएगी, वरन् काल का पहिलौठा उसके अंगों को खा लेगा।"},{"number":14,"verse":"अपने जिस डेरे का भरोसा वह करता है, उससे वह छीन लिया जाएगा; और वह भयंकरता के राजा के पास पहुँचाया जाएगा।"},{"number":15,"verse":"जो उसके यहाँ का नहीं है वह उसके डेरे में वास करेगा, और उसके घर पर गन्धक छितराई जाएगी।"},{"number":16,"verse":"उसकी जड़ सूख जाएगी, और डालियाँ कट जाएँगी।"},{"number":17,"verse":"पृथ्वी पर से उसका स्मरण मिट जाएगा, और बाजार में उसका नाम कभी न सुन पड़ेगा।"},{"number":18,"verse":"वह उजियाले से अन्धियारे में ढकेल दिया जाएगा, और जगत में से भी भगाया जाएगा।"},{"number":19,"verse":"उसके कुटुम्बियों में उसके कोई पुत्र-पौत्र न रहेगा, और जहाँ वह रहता था, वहाँ कोई बचा न रहेगा।"},{"number":20,"verse":"उसका दिन देखकर पश्‍चिम के लोग चकित होंगे, और पूरब के निवासियों के रोएँ खड़े हो जाएँगे।"},{"number":21,"verse":"नि:सन्देह कुटिल लोगों के निवास ऐसे हो जाते हैं, और जिसको परमेश्‍वर का ज्ञान नहीं रहता उसका स्थान ऐसा ही हो जाता है।”"}]}
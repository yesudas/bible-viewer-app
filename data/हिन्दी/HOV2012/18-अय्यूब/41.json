{"bibleAbbr":"HOV2012","bookName":"अय्यूब","bookEnglishName":"Job","chapterNumber":41,"verses":[{"number":1,"verse":"“फिर क्या तू लिब्यातान अथवा मगर को बँसी के द्वारा खींच सकता है, या डोरी से उसकी जीभ दबा सकता है?"},{"number":2,"verse":"क्या तू उसकी नाक में नकेल लगा सकता, या उसका जबड़ा कील से बेध सकता है?"},{"number":3,"verse":"क्या वह तुझ से बहुत गिड़गिड़ाएगा? क्या वह तुझ से मीठी बातें बोलेगा?"},{"number":4,"verse":"क्या वह तुझ से वाचा बाँधेगा कि वह सदा तेरा दास रहे?"},{"number":5,"verse":"क्या तू उससे ऐसे खेलेगा जैसे चिड़िया से, या अपनी लड़कियों का जी बहलाने को उसे बाँध रखेगा?"},{"number":6,"verse":"क्या मछुओं के दल उसे बिकाऊ माल समझेंगे? क्या वह उसे व्यापारियों में बाँट देंगे?"},{"number":7,"verse":"क्या तू उसका चमड़ा भाले से, या उसका सिर मछुवे के तिरशूलों से बेध सकता है?"},{"number":8,"verse":"तू उस पर अपना हाथ ही रखे, तो लड़ाई को कभी न भूलेगा, और भविष्य में कभी ऐसा न करेगा।"},{"number":9,"verse":"देख, उसे पकड़ने की आशा निष्फल रहती है; उसके देखने ही से मन कच्‍चा पड़ जाता है।"},{"number":10,"verse":"कोई ऐसा साहसी नहीं, जो उसको भड़काए। फिर ऐसा कौन है जो मेरे सामने ठहर सके?"},{"number":11,"verse":"किसने मुझे पहले दिया है, जिसका बदला मुझे देना पड़े! देख, जो कुछ सारी धरती पर है सो मेरा है।"},{"number":12,"verse":"“मैं उसके अंगों के विषय, और उसके बड़े बल और उसकी बनावट की शोभा के विषय चुप न रहूँगा।"},{"number":13,"verse":"उसके ऊपर के पहिरावे को कौन उतार सकता है? उसके दाँतों की दोनों पाँतियों के अर्थात् जबड़ों के बीच कौन आएगा?"},{"number":14,"verse":"उसके मुख के दोनों किवाड़ कौन खोल सकता है? उसके दाँत चारों ओर से डरावने हैं।"},{"number":15,"verse":"उसके छिलकों की रेखाएँ घमण्ड का कारण हैं; वे मानो मुहरबन्द किए हुए हैं।"},{"number":16,"verse":"वे एक दूसरे से ऐसे जुड़े हुए हैं, कि उनमें वायु भी नहीं घुस सकती।"},{"number":17,"verse":"वे आपस में मिले हुए और ऐसे सटे हुए हैं, कि अलग अलग नहीं हो सकते।"},{"number":18,"verse":"फिर उसके छींकने से उजियाला चमक उठता है, और उसकी आँखें भोर की पलकों के समान हैं।"},{"number":19,"verse":"उसके मुँह से जलते हुए पलीते निकलते हैं, और आग की चिनगारियाँ छूटती हैं।"},{"number":20,"verse":"उसके नथुनों से ऐसा धुआँ निकलता है, जैसा खौलती हुई हाँड़ी और जलते हुए नरकटों से।"},{"number":21,"verse":"उसकी साँस से कोयले सुलगते, और उसके मुँह से आग की लौ निकलती है।"},{"number":22,"verse":"उसकी गर्दन में सामर्थ्य बनी रहती है, और उसके सामने डर नाचता रहता है।"},{"number":23,"verse":"उसके मांस पर मांस चढ़ा हुआ है, और ऐसा आपस में सटा हुआ है जो हिल नहीं सकता।"},{"number":24,"verse":"उसका हृदय पत्थर सा दृढ़ है, वरन् चक्‍की के निचले पाट के समान दृढ़ है।"},{"number":25,"verse":"जब वह उठने लगता है, तब सामर्थी भी डर जाते हैं, और डर के मारे उनकी सुध-बुध लोप हो जाती है।"},{"number":26,"verse":"यदि कोई उस पर तलवार चलाए, तो उससे कुछ न बन पड़ेगा; और न भाले और न बर्छी और न तीर से।"},{"number":27,"verse":"वह लोहे को पुआल सा, और पीतल को सड़ी लकड़ी सा जानता है।"},{"number":28,"verse":"वह तीर से भगाया नहीं जाता, गोफन के पत्थर उसके लिये भूसे से ठहरते हैं।"},{"number":29,"verse":"लाठियाँ भी भूसे के समान गिनी जाती हैं; वह बर्छी के चलने पर हँसता है।"},{"number":30,"verse":"उसके निचले भाग पैने ठीकरे के समान हैं, कीच पर मानो वह हेंगा फेरता है।"},{"number":31,"verse":"वह गहिरे जल को हंडे के समान मथता है : उसके कारण नील नदी मरहम की हाँड़ी के समान होती है।"},{"number":32,"verse":"वह अपने पीछे चमकीली लीक छोड़ता जाता है। गहिरा जल मानो श्‍वेत दिखाई देने लगता है।"},{"number":33,"verse":"धरती पर उसके तुल्य और कोई नहीं है, जो ऐसा निर्भय बनाया गया है।"},{"number":34,"verse":"जो कुछ ऊँचा है, उसे वह ताकता ही रहता है, वह सब घमण्डियों के ऊपर राजा है।”"}]}
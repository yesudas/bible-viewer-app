{"bibleAbbr":"HOV2012","bookName":"अय्यूब","bookEnglishName":"Job","chapterNumber":3,"verses":[{"number":1,"verse":"इसके बाद अय्यूब मुँह खोलकर अपने जन्म-दिवस को धिक्‍कारने"},{"number":2,"verse":"और कहने लगा,"},{"number":3,"verse":"“वह दिन जल जाए जिसमें मैं उत्पन्न हुआ, और वह रात भी जिसमें कहा गया, ‘बेटे का गर्भ रहा।’"},{"number":4,"verse":"वह दिन अन्धियारा हो जाए! ऊपर से ईश्‍वर उसकी सुधि न ले, और न उसमें प्रकाश हो।"},{"number":5,"verse":"अन्धकार और मृत्यु की छाया उस पर रहे। बादल उस पर छाए रहें; और दिन को अन्धेरा कर देनेवाली चीजें उसे डराएँ।"},{"number":6,"verse":"घोर अन्धकार उस रात को पकड़े; वर्ष के दिनों के बीच वह आनन्द न करने पाए, और न महीनों में उसकी गिनती की जाए।"},{"number":7,"verse":"सुनो, वह रात बाँझ हो जाए; उसमें गाने का शब्द न सुन पड़े।"},{"number":8,"verse":"जो लोग किसी दिन को धिक्‍कारते हैं और लिब्यातान को छेड़ने में निपुण हैं, उसे धिक्‍कारें।"},{"number":9,"verse":"उसकी संध्या के तारे प्रकाश न दें; वह उजियाले की बाट जोहे पर वह उसे न मिले, वह भोर की पलकों को भी देखने न पाए;"},{"number":10,"verse":"क्योंकि उसने मेरी माता की कोख को बन्द न किया और कष्‍ट को मेरी दृष्‍टि से न छिपाया।"},{"number":11,"verse":"“मैं गर्भ ही में क्यों न मर गया? पेट से निकलते ही मेरा प्राण क्यों न छूटा?"},{"number":12,"verse":"मैं घुटनों पर क्यों लिया गया? मैं छातियों को क्यों पीने पाया?"},{"number":13,"verse":"ऐसा न होता तो मैं चुपचाप पड़ा रहता, मैं सोता रहता और विश्राम करता,"},{"number":14,"verse":"और मैं पृथ्वी के उन राजाओं और मन्त्रियों के साथ होता जिन्होंने अपने लिये सुनसान स्थान बनवा लिए,"},{"number":15,"verse":"या मैं उन राजकुमारों के साथ होता जिनके पास सोना था, जिन्होंने अपने घरों को चाँदी से भर लिया था;"},{"number":16,"verse":"या मैं असमय गिरे हुए गर्भ के समान हुआ होता, या ऐसे बच्‍चों के समान होता जिन्होंने उजियाले को कभी देखा ही न हो।"},{"number":17,"verse":"उस दशा में दुष्‍ट लोग फिर दु:ख नहीं देते, और थके मांदे विश्राम पाते हैं।"},{"number":18,"verse":"उसमें बन्दी एक संग सुख से रहते हैं; और परिश्रम करानेवाले का शब्द नहीं सुनते।"},{"number":19,"verse":"उसमें छोटे बड़े सब रहते हैं, और दास अपने स्वामी से स्वतन्त्र रहता है।"},{"number":20,"verse":"“दु:खियों को उजियाला, और उदास मनवालों को जीवन क्यों दिया जाता है?"},{"number":21,"verse":"वे मृत्यु की बाट जोहते हैं पर वह आती नहीं;;"},{"number":22,"verse":"वे क़ब्र को पहुँचकर आनन्दित और अत्यन्त मगन होते हैं।"},{"number":23,"verse":"उजियाला उस पुरुष को क्यों मिलता है जिसका मार्ग छिपा है, जिसके चारों ओर ईश्‍वर ने घेरा बाँध दिया है?"},{"number":24,"verse":"मुझे रोटी खाने के बदले लम्बी लम्बी साँसें आती हैं, और मेरा विलाप धारा के समान बहता रहता है।"},{"number":25,"verse":"क्योंकि जिस डरावनी बात से मैं डरता हूँ, वही मुझ पर आ पड़ती है, और जिस बात से मैं भय खाता हूँ वही मुझ पर आ जाती है।"},{"number":26,"verse":"मुझे न तो चैन, न शान्ति, न विश्राम मिलता है; परन्तु दु:ख ही दु:ख आता है।”"}]}
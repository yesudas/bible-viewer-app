{"bibleAbbr":"HOV2012","bookName":"अय्यूब","bookEnglishName":"Job","chapterNumber":21,"verses":[{"number":1,"verse":"तब अय्यूब ने कहा,"},{"number":2,"verse":"“चित्त लगाकर मेरी बात सुनो; और तुम्हारी शान्ति यही ठहरे।"},{"number":3,"verse":"मेरी कुछ तो सहो कि मैं भी बातें करूँ; और जब मैं बातें कर चुकूँ, तब ठट्ठा करना।"},{"number":4,"verse":"क्या मैं किसी मनुष्य की दोहाई देता हूँ? फिर मैं अधीर क्यों न होऊँ?"},{"number":5,"verse":"मेरी ओर देख कर चकित हो, और अपनी अपनी उंगली दाँतों तले दबाओ।"},{"number":6,"verse":"जब मैं स्मरण करता तब मैं घबरा जाता हूँ, और मेरी देह थर-थर काँपने लगती है।"},{"number":7,"verse":"क्या कारण है कि दुष्‍ट लोग जीवित रहते हैं, वरन् बूढ़े भी हो जाते, और उनका धन बढ़ता जाता है?"},{"number":8,"verse":"उनकी सन्तान उनके संग, और उनके बाल-बच्‍चे उनकी आँखों के सामने बने रहते हैं।"},{"number":9,"verse":"उनके घर में भयरहित कुशल रहता है, और परमेश्‍वर की छड़ी उन पर नहीं पड़ती।"},{"number":10,"verse":"उनका साँड़ गाभिन करता और चूकता नहीं, उनकी गायें बियाती हैं और गर्भ कभी नहीं गिरातीं।"},{"number":11,"verse":"वे अपने लड़कों को झुण्ड के झुण्ड बाहर जाने देते हैं, और उनके बच्‍चे नाचते हैं।"},{"number":12,"verse":"वे डफ और वीणा बजाते हुए गाते, और बाँसुरी के शब्द से आनन्दित होते हैं।"},{"number":13,"verse":"वे अपने दिन सुख से बिताते, और पल भर ही में अधोलोक में उतर जाते हैं।"},{"number":14,"verse":"तौभी वे परमेश्‍वर से कहते, ‘हम से दूर हो! तेरी गति जानने की हम को इच्छा नहीं रहती।"},{"number":15,"verse":"सर्वशक्‍तिमान क्या है कि हम उसकी सेवा करें? यदि हम उससे विनती भी करें तो हमें क्या लाभ होगा?’"},{"number":16,"verse":"देखो, क्या उनका कुशल उनके हाथ में नहीं रहता? दुष्‍ट लोगों का विचार मुझ से दूर रहे।"},{"number":17,"verse":"“कितनी बार दुष्‍टों का दीपक बुझता है? या उन पर विपत्ति आ पड़ती है? या परमेश्‍वर क्रोध करके उनके भाग में शोक देता है?"},{"number":18,"verse":"क्या वे वायु से उड़ाए हुए भूसे, और बवण्डर से उड़ाई हुई भूसी के समान होते हैं?"},{"number":19,"verse":"तुम कहते हो, ‘परमेश्‍वर उसके अधर्म का दण्ड उसके बाल-बच्‍चों के लिये रख छोड़ता है,’ वह उसका बदला उन्हीं को दे, ताकि वह जान ले।"},{"number":20,"verse":"दुष्‍ट अपना नाश अपनी ही आँखों से देखे, और सर्वशक्‍तिमान के क्रोध में से आप पी ले।"},{"number":21,"verse":"क्योंकि जब उसके महीनों की गिनती कट चुकी, तो अपने बादवाले घराने से उसका क्या काम रहा।"},{"number":22,"verse":"क्या परमेश्‍वर को कोई ज्ञान सिखाएगा? वह तो ऊँचे पद पर रहनेवालों का भी न्याय करता है।"},{"number":23,"verse":"कोई तो अपने पूरे बल में बड़े चैन और सुख से रहकर मर जाता है।"},{"number":24,"verse":"उसकी देह दूध से और उसकी हड्डियाँ गूदे से भरी रहती हैं।"},{"number":25,"verse":"कोई अपने जीव में कुढ़ कुढ़कर बिना सुख भोगे मर जाता है।"},{"number":26,"verse":"वे दोनों एक समान मिट्टी में मिल जाते हैं, और कीड़े उन्हें ढाँक लेते हैं।"},{"number":27,"verse":"“देखो, मैं तुम्हारी कल्पनाएँ जानता हूँ, और उन युक्‍तियों को भी, जो तुम मेरे विषय में अन्याय से करते हो।"},{"number":28,"verse":"तुम कहते हो, ‘रईस का घर कहाँ रहा? दुष्‍टों के निवास के डेरे कहाँ रहे?’"},{"number":29,"verse":"परन्तु क्या तुम ने बटोहियों से कभी नहीं पूछा? क्या तुम उनके इस विषय के प्रमाणों से अनजान हो,"},{"number":30,"verse":"कि विपत्ति के दिन दुर्जन सुरक्षित रहता है; और महाप्रलय के समय ऐसे लोग बचाए जाते हैं?"},{"number":31,"verse":"उसकी चाल उसके मुँह पर कौन कहेगा? उसने जो किया है उसका बदला कौन देगा?"},{"number":32,"verse":"तौभी वह क़ब्र को पहुँचाया जाता है, और लोग उस क़ब्र की रखवाली करते रहते हैं।"},{"number":33,"verse":"नाले के ढेले उसको सुखदायक लगते हैं; और जैसे पूर्वकाल के लोग अनगिनित जा चुके, वैसे ही सब मनुष्य उसके बाद भी चले जाएँगे।"},{"number":34,"verse":"तुम्हारे उत्तरों में तो झूठ ही पाया जाता है, इसलिये तुम क्यों मुझे व्यर्थ शान्ति देते हो?”"}]}
{"bibleAbbr":"HOV2012","bookName":"अय्यूब","bookEnglishName":"Job","chapterNumber":22,"verses":[{"number":1,"verse":"तब तेमानी एलीपज ने कहा,"},{"number":2,"verse":"“क्या मनुष्य से परमेश्‍वर को लाभ पहुँच सकता है? जो बुद्धिमान है, वह अपने ही लाभ का कारण होता है।"},{"number":3,"verse":"क्या तेरे धर्मी होने से सर्वशक्‍तिमान सुख पा सकता है? तेरी चाल की खराई से क्या उसे कुछ लाभ हो सकता है?"},{"number":4,"verse":"वह तो तुझे डाँटता है, और तुझ से मुक़द्दमा लड़ता है, तो क्या यह तेरी भक्‍ति के कारण है?"},{"number":5,"verse":"क्या तेरी बुराई बहुत नहीं? तेरे अधर्म के कामों का कुछ अन्त नहीं।"},{"number":6,"verse":"तू ने अपने भाई का बन्धक अकारण रख लिया है, और नंगे के वस्त्र उतार लिये हैं।"},{"number":7,"verse":"थके हुए को तू ने पानी न पिलाया, और भूखे को रोटी देने से इन्कार किया।"},{"number":8,"verse":"जो बलवान था उसी को भूमि मिली, और जिस पुरुष की प्रतिष्‍ठा थी, वही उसमें बस गया।"},{"number":9,"verse":"तू ने विधवाओं को छूछे हाथ लौटा दिया, और अनाथों की बाहें तोड़ डालीं।"},{"number":10,"verse":"इस कारण तेरे चारों ओर फन्दे लगे हैं, और अचानक डर के मारे तू घबरा रहा है।"},{"number":11,"verse":"क्या तू अन्धियारे को नहीं देखता, और उस बाढ़ को जिसमें तू डूब रहा है?"},{"number":12,"verse":"“क्या परमेश्‍वर स्वर्ग के ऊँचे स्थान में नहीं है? ऊँचे से ऊँचे तारों को देख कि वे कितने ऊँचे हैं।"},{"number":13,"verse":"फिर तू कहता है, ‘परमेश्‍वर क्या जानता है? क्या वह घोर अन्धकार की आड़ में होकर न्याय कर सकता है?"},{"number":14,"verse":"काली घटाओं से वह ऐसा छिपा रहता है कि वह कुछ नहीं देख सकता, वह तो आकाशमण्डल ही के ऊपर चलता फिरता है।’"},{"number":15,"verse":"क्या तू उस पुराने रास्ते को पकड़े रहेगा, जिस पर अनर्थ करनेवाले चलते हैं?"},{"number":16,"verse":"वे अपने समय से पहले उठा लिए गए और उनके घर की नींव नदी बहा ले गई।"},{"number":17,"verse":"उन्होंने परमेश्‍वर से कहा था, ‘हम से दूर हो जा;’ और यह कि, ‘सर्वशक्‍तिमान हमारा क्या कर सकता है?’"},{"number":18,"verse":"तौभी उसने उनके घर अच्छे अच्छे पदार्थों से भर दिए — परन्तु दुष्‍ट लोगों का विचार मुझ से दूर रहे।"},{"number":19,"verse":"धर्मी लोग देखकर आनन्दित होते हैं; और निर्दोष लोग उनकी हँसी करते हैं,"},{"number":20,"verse":"‘जो हमारे विरुद्ध उठे थे, नि:सन्देह मिट गए और उनका बड़ा धन आग का कौर हो गया है।’"},{"number":21,"verse":"“उस से मेलमिलाप कर तब तुझे शान्ति मिलेगी; और इससे तेरी भलाई होगी।"},{"number":22,"verse":"उसके मुँह से शिक्षा सुन ले, और उसके वचन अपने मन में रख।"},{"number":23,"verse":"यदि तू सर्वशक्‍तिमान की ओर फिरके समीप जाए, और अपने डेरे से कुटिल काम दूर करे, तो तू बन जाएगा।"},{"number":24,"verse":"तू अपनी अनमोल वस्तुओं को धूल पर, वरन् ओपीर का कुन्दन भी नालों के पत्थरों में डाल दे,"},{"number":25,"verse":"तब सर्वशक्‍तिमान आप तेरी अनमोल वस्तु और तेरे लिये चमकीली चाँदी होगा।"},{"number":26,"verse":"तब तू सर्वशक्‍तिमान से सुख पाएगा, और परमेश्‍वर की ओर अपना मुँह बेखटके उठा सकेगा।"},{"number":27,"verse":"तू उससे प्रार्थना करेगा, और वह तेरी सुनेगा; और तू अपनी मन्नतों को पूरी करेगा।"},{"number":28,"verse":"जो बात तू ठाने वह तुझ से बन भी पड़ेगी, और तेरे मार्गों पर प्रकाश रहेगा।"},{"number":29,"verse":"चाहे दुर्भाग्य हो"},{"number":30,"verse":"वरन् जो निर्दोष न हो उसको भी वह बचाता है; तेरे शुद्ध कामों के कारण तू छुड़ाया जाएगा।”"}]}
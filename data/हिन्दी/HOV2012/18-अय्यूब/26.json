{"bibleAbbr":"HOV2012","bookName":"अय्यूब","bookEnglishName":"Job","chapterNumber":26,"verses":[{"number":1,"verse":"तब अय्यूब ने कहा,"},{"number":2,"verse":"“निर्बल जन की तू ने कितनी बड़ी सहायता की, और जिसकी बाँह में सामर्थ्य नहीं, उसको तू ने कैसे सम्भाला है?"},{"number":3,"verse":"निर्बुद्धि मनुष्य को तू ने कितनी अच्छी सम्मति दी, और अपनी खरी बुद्धि कैसी भली भाँति प्रगट की है?"},{"number":4,"verse":"तू ने किसके हित के लिये बातें कहीं? और किसके मन की बातें तेरे मुँह से निकलीं?”"},{"number":5,"verse":"“बहुत दिन के मरे हुए लोग भी जलनिधि और उसके निवासियों के तले तड़पते हैं।"},{"number":6,"verse":"अधोलोक उसके सामने उघड़ा रहता है, और विनाश का स्थान ढक नहीं सकता।"},{"number":7,"verse":"वह उत्तर दिशा को निराधार फैलाए रहता है, और बिना टेक पृथ्वी को लटकाए रखता है।"},{"number":8,"verse":"वह जल को अपनी काली घटाओं में बाँध रखता, और बादल उसके बोझ से नहीं फटता।"},{"number":9,"verse":"वह अपने सिंहासन के सामने बादल फैलाकर उसको छिपाए रखता है।"},{"number":10,"verse":"उजियाले और अन्धियारे के बीच जहाँ सीमा बँधी है, वहाँ तक उसने जलनिधि की सीमा ठहरा रखी है।"},{"number":11,"verse":"उसकी घुड़की से आकाश के खम्भे थरथराकर चकित होते हैं।"},{"number":12,"verse":"वह अपने बल से समुद्र को शान्त करता, और अपनी बुद्धि से रहब को छेद देता है।"},{"number":13,"verse":"उसकी श्‍वास से आकाशमण्डल स्वच्छ हो जाता है, वह अपने हाथ से वेग भागनेवाले नाग को मार देता है।"},{"number":14,"verse":"देखो, ये तो उसकी गति के किनारे ही हैं; और उसकी आहट फुसफुसाहट ही सी तो सुन पड़ती है, फिर उसके पराक्रम के गरजने का भेद कौन समझ सकता है?”"}]}
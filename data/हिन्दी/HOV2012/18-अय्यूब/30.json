{"bibleAbbr":"HOV2012","bookName":"अय्यूब","bookEnglishName":"Job","chapterNumber":30,"verses":[{"number":1,"verse":"“परन्तु अब जिनकी आयु मुझ से कम है, वे मेरी हँसी करते हैं, वे जिनके पिताओं को मैं अपनी भेड़ बकरियों के कुत्तों के काम के योग्य भी न जानता था।"},{"number":2,"verse":"उनके भुजबल से मुझे क्या लाभ हो सकता था? उनका पौरुष तो जाता रहा।"},{"number":3,"verse":"वे दरिद्रता और काल के मारे दुबले पड़े हुए हैं, वे अन्धेरे और सुनसान स्थानों में सूखी धूल फाँकते हैं।"},{"number":4,"verse":"वे झाड़ी के आसपास का लोनिया साग तोड़ लेते, और झाऊ की जड़ें खाते हैं।"},{"number":5,"verse":"वे मनुष्यों के बीच में से निकाले जाते हैं, उनके पीछे ऐसी पुकार होती है, जैसी चोर के पीछे।"},{"number":6,"verse":"डरावने नालों में, भूमि के बिलों में, और चट्टानों में, उन्हें रहना पड़ता है।"},{"number":7,"verse":"वे झाड़ियों के बीच रेंकते, और बिच्छू पौधों के नीचे इकट्ठे पड़े रहते हैं।"},{"number":8,"verse":"वे मूढ़ों और नीच लोगों के वंश हैं जो मार मार के इस देश से निकाले गए थे।"},{"number":9,"verse":"“ऐसे ही लोग अब मुझ पर लगते गीत गाते, और मुझ पर ताना मारते हैं।"},{"number":10,"verse":"वे मुझ से घिन खाकर दूर रहते, या मेरे मुँह पर थूकने से भी नहीं डरते।"},{"number":11,"verse":"परमेश्‍वर ने मुझे शक्‍तिहीन और तुच्छ बना दिया है, इसलिये वे मेरे सामने मुँह में लगाम नहीं रखते।"},{"number":12,"verse":"मेरे दाहिनी ओर बजारू लोग उठ खड़े होते हैं, वे मेरे पाँव सरका देते हैं, और मेरे नाश के लिये अपने उपाय बाँधते हैं।"},{"number":13,"verse":"जिनके कोई सहायक नहीं, वे भी मेरे रास्तों को बिगाड़ते, और मेरी विपत्ति को बढ़ाते हैं।"},{"number":14,"verse":"मानो बड़े नाके से घुसकर वे आ पड़ते हैं, और उजाड़ के बीच में होकर मुझ पर धावा करते हैं।"},{"number":15,"verse":"मुझ में घबराहट छा गई है, और मेरा रईसपन मानो वायु से उड़ाया गया है, और मेरा कुशल बादल के समान जाता रहा।"},{"number":16,"verse":"“अब मैं शोकसागर में डूबा जाता हूँ।"},{"number":17,"verse":"रात को मेरी हड्डियाँ मेरे अन्दर छिद जाती हैं।"},{"number":18,"verse":"मेरी बीमारी की बहुतायत से मेरे वस्त्र का रूप बदल गया है; वह मेरे कुर्त्ते के गले के समान मुझ से लिपटी हुई है।"},{"number":19,"verse":"परमेश्‍वर ने मुझ को कीचड़ में फेंक दिया है, और मैं मिट्टी और राख के तुल्य हो गया हूँ।"},{"number":20,"verse":"मैं तेरी दोहाई देता हूँ, परन्तु तू नहीं सुनता; मैं खड़ा होता हूँ परन्तु तू मेरी ओर घूरने लगता है।"},{"number":21,"verse":"तू बदलकर मुझ पर कठोर हो गया है; और अपने बली हाथ से मुझे सताता है।"},{"number":22,"verse":"तू मुझे वायु पर सवार करके उड़ाता है, और आँधी-पानी में मुझे गला देता है।"},{"number":23,"verse":"हाँ, मुझे निश्‍चय है कि तू मुझे मृत्यु के वश में कर देगा, और उस घर में पहुँचाएगा जो सब जीवित प्राणियों के लिये ठहराया गया है।"},{"number":24,"verse":"“तौभी क्या कोई गिरते समय हाथ न बढ़ाएगा, और क्या कोई विपत्ति के समय दोहाई न देगा?"},{"number":25,"verse":"क्या मैं उसके लिये रोता नहीं था, जिसके दुर्दिन आते थे? क्या दरिद्र जन के कारण मैं प्राण में दु:खित न होता था?"},{"number":26,"verse":"जब मैं कुशल का मार्ग जोहता था, तब विपत्ति आ पड़ी; और जब मैं उजियाले की आशा लगाए था, तब अन्धकार छा गया।"},{"number":27,"verse":"मेरी अन्तड़ियाँ निरन्तर उबलती रहती हैं और आराम नहीं पातीं; मेरे दु:ख के दिन आ गए हैं।"},{"number":28,"verse":"मैं शोक का पहिरावा पहिने हुए मानो बिना सूर्य की गर्मी के काला हो गया हूँ। मैं सभा में खड़ा होकर सहायता के लिये दोहाई देता हूँ।"},{"number":29,"verse":"मैं गीदड़ों का भाई, और शुतुर्मुर्गों का संगी हो गया हूँ।"},{"number":30,"verse":"मेरा चमड़ा काला होकर मुझ पर से गिरता जाता है, और ताप के मारे मेरी हड्डियाँ जल गई हैं।"},{"number":31,"verse":"इस कारण मेरी वीणा से विलाप और मेरी बाँसुरी से रोने की ध्वनि निकलती है।"}]}
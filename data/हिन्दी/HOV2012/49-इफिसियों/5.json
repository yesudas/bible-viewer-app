{"bibleAbbr":"HOV2012","bookName":"इफिसियों","bookEnglishName":"Ephesians","chapterNumber":5,"verses":[{"number":1,"verse":"इसलिये प्रिय बालकों के समान परमेश्‍वर का अनुकरण करो,"},{"number":2,"verse":"और प्रेम में चलो जैसे मसीह ने भी तुम से प्रेम किया, और हमारे लिये अपने आप को सुखदायक सुगन्ध के लिये परमेश्‍वर के आगे भेंट करके बलिदान कर दिया।"},{"number":3,"verse":"जैसा पवित्र लोगों के योग्य है, वैसा तुम में व्यभिचार और किसी प्रकार के अशुद्ध काम या लोभ की चर्चा तक न हो;"},{"number":4,"verse":"और न निर्लज्जता, न मूढ़ता की बातचीत की, न ठट्ठे की; क्योंकि ये बातें शोभा नहीं देतीं, वरन् धन्यवाद ही सुना जाए।"},{"number":5,"verse":"क्योंकि तुम यह जानते हो कि किसी व्यभिचारी, या अशुद्ध जन, या लोभी मनुष्य की, जो मूर्तिपूजक के बराबर है, मसीह और परमेश्‍वर के राज्य में मीरास नहीं।"},{"number":6,"verse":"कोई तुम्हें व्यर्थ बातों से धोखा न दे, क्योंकि इन ही कामों के कारण परमेश्‍वर का क्रोध आज्ञा न माननेवालों पर भड़कता है।"},{"number":7,"verse":"इसलिये तुम उनके सहभागी न हो।"},{"number":8,"verse":"क्योंकि तुम तो पहले अन्धकार थे परन्तु अब प्रभु में ज्योति हो, अत: ज्योति की सन्तान के समान चलो"},{"number":9,"verse":"(क्योंकि ज्योति का फल सब प्रकार की भलाई, और धार्मिकता, और सत्य है),"},{"number":10,"verse":"और यह परखो कि प्रभु को क्या भाता है।"},{"number":11,"verse":"अन्धकार के निष्फल कामों में सहभागी न हो, वरन् उन पर उलाहना दो।"},{"number":12,"verse":"क्योंकि उनके गुप्‍त कामों की चर्चा भी लज्जा की बात है।"},{"number":13,"verse":"पर जितने कामों पर उलाहना दिया जाता है वे सब ज्योति से प्रगट होते हैं, क्योंकि जो सब कुछ को प्रगट करता है वह ज्योति है।"},{"number":14,"verse":"इस कारण वह कहता है, “हे सोनेवाले, जाग और मुर्दों में से जी उठ; तो मसीह की ज्योति तुझ पर चमकेगी।”"},{"number":15,"verse":"इसलिये ध्यान से देखो, कि कैसी चाल चलते हो : निर्बुद्धियों के समान नहीं पर बुद्धिमानों के समान चलो।"},{"number":16,"verse":"अवसर को बहुमूल्य समझो, क्योंकि दिन बुरे हैं।"},{"number":17,"verse":"इस कारण निर्बुद्धि न हो, पर ध्यान से समझो कि प्रभु की इच्छा क्या है।"},{"number":18,"verse":"दाखरस से मतवाले न बनो, क्योंकि इससे लुचपन होता है, पर आत्मा से परिपूर्ण होते जाओ,"},{"number":19,"verse":"और आपस में भजन और स्तुतिगान और आत्मिक गीत गाया करो, और अपने-अपने मन में प्रभु के सामने गाते और कीर्तन करते रहो।"},{"number":20,"verse":"और सदा सब बातों के लिये हमारे प्रभु यीशु मसीह के नाम से परमेश्‍वर पिता का धन्यवाद करते रहो।"},{"number":21,"verse":"मसीह के भय से एक दूसरे के अधीन रहो।"},{"number":22,"verse":"हे पत्नियो, अपने अपने पति के ऐसे अधीन रहो जैसे प्रभु के।"},{"number":23,"verse":"क्योंकि पति पत्नी का सिर है जैसे कि मसीह कलीसिया का सिर है और स्वयं ही देह का उद्धारकर्ता है।"},{"number":24,"verse":"पर जैसे कलीसिया मसीह के अधीन है, वैसे ही पत्नियाँ भी हर बात में अपने अपने पति के अधीन रहें।"},{"number":25,"verse":"हे पतियो, अपनी अपनी पत्नी से प्रेम रखो जैसा मसीह ने भी कलीसिया से प्रेम करके अपने आप को उसके लिये दे दिया"},{"number":26,"verse":"कि उसको वचन के द्वारा जल के स्‍नान से शुद्ध करके पवित्र बनाए,"},{"number":27,"verse":"और उसे एक ऐसी तेजस्वी कलीसिया बनाकर अपने पास खड़ी करे, जिसमें न कलंक, न झुर्री, न कोई और ऐसी वस्तु हो वरन् पवित्र और निर्दोष हो।"},{"number":28,"verse":"इसी प्रकार उचित है कि पति अपनी अपनी पत्नी से अपनी देह के समान प्रेम रखे। जो अपनी पत्नी से प्रेम रखता है, वह अपने आप से प्रेम रखता है।"},{"number":29,"verse":"क्योंकि किसी ने कभी अपने शरीर से बैर नहीं रखा वरन् उसका पालन-पोषण करता है, जैसा मसीह भी कलीसिया के साथ करता है।"},{"number":30,"verse":"इसलिये कि हम उसकी देह के अंग हैं।"},{"number":31,"verse":"“इस कारण मनुष्य अपने माता-पिता को छोड़कर अपनी पत्नी से मिला रहेगा, और वे दोनों एक तन होंगे।”"},{"number":32,"verse":"यह भेद तो बड़ा है, पर मैं यहाँ मसीह और कलीसिया के विषय में कहता हूँ।"},{"number":33,"verse":"पर तुम में से हर एक अपनी पत्नी से अपने समान प्रेम रखे, और पत्नी भी अपने पति का भय माने।"}]}
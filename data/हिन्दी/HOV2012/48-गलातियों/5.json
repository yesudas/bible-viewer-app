{"bibleAbbr":"HOV2012","bookName":"गलातियों","bookEnglishName":"Galatians","chapterNumber":5,"verses":[{"number":1,"verse":"मसीह ने स्वतंत्रता के लिये हमें स्वतंत्र किया है; अत: इसी में स्थिर रहो, और दासत्व के जूए में फिर से न जुतो।"},{"number":2,"verse":"देखो, मैं पौलुस तुम से कहता हूँ कि यदि खतना कराओगे, तो मसीह से तुम्हें कुछ लाभ न होगा।"},{"number":3,"verse":"फिर भी मैं हर एक खतना करानेवाले को जताए देता हूँ कि उसे सारी व्यवस्था माननी पड़ेगी।"},{"number":4,"verse":"तुम जो व्यवस्था के द्वारा धर्मी ठहरना चाहते हो, मसीह से अलग और अनुग्रह से गिर गए हो।"},{"number":5,"verse":"क्योंकि आत्मा के कारण हम विश्‍वास से, आशा की हुई धार्मिकता की बाट जोहते हैं।"},{"number":6,"verse":"मसीह यीशु में न खतना और न खतनारहित कुछ काम का है, परन्तु केवल विश्‍वास, जो प्रेम के द्वारा प्रभाव डालता है।"},{"number":7,"verse":"तुम तो भली-भाँति दौड़ रहे थे। अब किसने तुम्हें रोक दिया कि सत्य को न मानो।"},{"number":8,"verse":"ऐसी सीख तुम्हारे बुलानेवाले की ओर से नहीं।"},{"number":9,"verse":"थोड़ा सा खमीर सारे गूँधे हुए आटे को खमीर कर डालता है।"},{"number":10,"verse":"मैं प्रभु पर तुम्हारे विषय में भरोसा रखता हूँ कि तुम्हारा कोई दूसरा विचार न होगा; परन्तु जो तुम्हें घबरा देता है, वह कोई क्यों न हो दण्ड पाएगा।"},{"number":11,"verse":"परन्तु हे भाइयो, यदि मैं अब तक खतना का प्रचार करता हूँ, तो क्यों अब तक सताया जाता हूँ? फिर तो क्रूस की ठोकर जाती रही।"},{"number":12,"verse":"भला होता कि जो तुम्हें डाँवाँडोल करते हैं, वे अपना अंग ही काट डालते।"},{"number":13,"verse":"हे भाइयो, तुम स्वतंत्र होने के लिये बुलाए गए हो; परन्तु ऐसा न हो कि यह स्वतंत्रता शारीरिक कामों के लिये अवसर बने, वरन् प्रेम से एक दूसरे के दास बनो।"},{"number":14,"verse":"क्योंकि सारी व्यवस्था इस एक ही बात में पूरी हो जाती है, “तू अपने पड़ोसी से अपने समान प्रेम रख।”"},{"number":15,"verse":"पर यदि तुम एक दूसरे को दाँत से काटते और फाड़ खाते हो, तो चौकस रहो कि एक दूसरे का सत्यानाश न कर दो।"},{"number":16,"verse":"पर मैं कहता हूँ, आत्मा के अनुसार चलो तो तुम शरीर की लालसा किसी रीति से पूरी न करोगे।"},{"number":17,"verse":"क्योंकि शरीर आत्मा के विरोध में और आत्मा शरीर के विरोध में लालसा करता है, और ये एक दूसरे के विरोधी हैं, इसलिये कि जो तुम करना चाहते हो वह न करने पाओ।"},{"number":18,"verse":"और यदि तुम आत्मा के चलाए चलते हो तो व्यवस्था के अधीन न रहे।"},{"number":19,"verse":"शरीर के काम तो प्रगट हैं, अर्थात् व्यभिचार, गन्दे काम, लुचपन,"},{"number":20,"verse":"मूर्तिपूजा, टोना, बैर, झगड़ा, ईर्ष्या, क्रोध, विरोध, फूट, विधर्म,"},{"number":21,"verse":"डाह, मतवालापन, लीलाक्रीड़ा और इनके जैसे और-और काम हैं, इनके विषय में मैं तुम से पहले से कह देता हूँ जैसा पहले कह भी चुका हूँ, कि ऐसे ऐसे काम करनेवाले परमेश्‍वर के राज्य के वारिस न होंगे।"},{"number":22,"verse":"पर आत्मा का फल प्रेम, आनन्द, शान्ति, धीरज, कृपा, भलाई, विश्‍वास,"},{"number":23,"verse":"नम्रता, और संयम है; ऐसे ऐसे कामों के विरोध में कोई भी व्यवस्था नहीं।"},{"number":24,"verse":"और जो मसीह यीशु के हैं, उन्होंने शरीर को उसकी लालसाओं और अभिलाषाओं समेत क्रूस पर चढ़ा दिया है।"},{"number":25,"verse":"यदि हम आत्मा के द्वारा जीवित हैं, तो आत्मा के अनुसार चलें भी।"},{"number":26,"verse":"हम घमण्डी होकर न एक दूसरे को छेड़ें, और न एक दूसरे से डाह करें।"}]}
{"bibleAbbr":"HOV2012","bookName":"न्यायियों","bookEnglishName":"Judges","chapterNumber":10,"verses":[{"number":1,"verse":"अबीमेलेक के बाद इस्राएल के छुड़ाने के लिये तोला नामक एक इस्साकारी उठा, वह दोदो का पोता और पूआ का पुत्र था; और एप्रैम के पहाड़ी देश के शामीर नगर में रहता था।"},{"number":2,"verse":"वह तेईस वर्ष तक इस्राएल का न्याय करता रहा। तब मर गया, और उसको शामीर में मिट्टी दी गई।"},{"number":3,"verse":"उसके बाद गिलादी याईर उठा, वह बाईस वर्ष तक इस्राएल का न्याय करता रहा।"},{"number":4,"verse":"और उसके तीस पुत्र थे जो गदहियों के तीस बच्‍चों पर सवार हुआ करते थे; और उनके तीस नगर भी थे जो गिलाद देश में हैं, और आज तक हब्बोत्याईर कहलाते हैं।"},{"number":5,"verse":"तब याईर मर गया, और उसको कामोन में मिट्टी दी गई।"},{"number":6,"verse":"तब इस्राएलियों ने फिर यहोवा की दृष्‍टि में बुरा किया, अर्थात् बाल देवताओं और अश्तोरेत देवियों और अराम, सीदोन, मोआब, अम्मोनियों, और पलिश्तियों के देवताओं की उपासना करने लगे; और यहोवा को त्याग दिया, और उसकी उपासना न की।"},{"number":7,"verse":"तब यहोवा का क्रोध इस्राएल पर भड़का, और उसने उन्हें पलिश्तियों और अम्मोनियों के अधीन कर दिया,"},{"number":8,"verse":"और उस वर्ष ये इस्राएलियों को सताते और पीसते रहे। वरन् यरदन पार एमोरियों के देश गिलाद में रहनेवाले सब इस्राएलियों पर अठारह वर्ष तक अन्धेर करते रहे।"},{"number":9,"verse":"अम्मोनी यहूदा और बिन्यामीन से और एप्रैम के घराने से लड़ने को यरदन पार जाते थे, यहाँ तक कि इस्राएल बड़े संकट में पड़ गया।"},{"number":10,"verse":"तब इस्राएलियों ने यह कहकर यहोवा की दोहाई दी, “हम ने जो अपने परमेश्‍वर को त्यागकर बाल देवताओं की उपासना की है, यह हम ने तेरे विरुद्ध महापाप किया है।”"},{"number":11,"verse":"यहोवा ने इस्राएलियों से कहा, “क्या मैं ने तुम को मिस्रियों, एमोरियों, अम्मोनियों, और पलिश्तियों के हाथ से न छुड़ाया था?"},{"number":12,"verse":"फिर जब सीदोनी, और अमालेकी, और माओनी लोगों ने तुम पर अन्धेर किया; और तुम ने मेरी दोहाई दी, तब मैं ने तुम को उनके हाथ से भी न छुड़ाया?"},{"number":13,"verse":"तौभी तुम ने मुझे त्यागकर पराये देवताओं की उपासना की है; इसलिये मैं फिर तुम को न छुड़ाऊँगा।"},{"number":14,"verse":"जाओ, अपने माने हुए देवताओं की दोहाई दो; तुम्हारे संकट के समय वे ही तुम्हें छुड़ाएँ।”"},{"number":15,"verse":"इस्राएलियों ने यहोवा से कहा, “हम ने पाप किया है; इसलिये जो कुछ तेरी दृष्‍टि में भला हो वही हम से कर; परन्तु अभी हमें छुड़ा।”"},{"number":16,"verse":"तब वे पराए देवताओं को अपने मध्य में से दूर करके यहोवा की उपासना करने लगे; और वह इस्राएलियों के कष्‍ट के कारण खेदित हुआ।"},{"number":17,"verse":"तब अम्मोनियों ने इकट्ठे होकर गिलाद में अपने डेरे डाले; और इस्राएलियों ने भी इकट्ठे होकर मिस्पा में अपने डेरे डाले।"},{"number":18,"verse":"तब गिलाद के हाकिम एक दूसरे से कहने लगे, “कौन पुरुष अम्मोनियों से संग्राम आरम्भ करेगा? वही गिलाद के सब निवासियों का प्रधान ठहरेगा।”"}]}
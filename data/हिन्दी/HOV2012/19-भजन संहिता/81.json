{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":81,"verses":[{"number":1,"verse":"प्रधान बजानेवाले के लिये : गित्तीथ राग में आसाप का भजन । परमेश्‍वर जो हमारा बल है, उसका गीत आनन्द से गाओ; याकूब के परमेश्‍वर का जयजयकार करो!"},{"number":2,"verse":"भजन उठाओ, डफ और मधुर बजनेवाली वीणा और सारंगी को ले आओ।"},{"number":3,"verse":"नये चाँद के दिन, और पूर्णमासी को हमारे पर्व के दिन नरसिंगा फूँको।"},{"number":4,"verse":"क्योंकि यह इस्राएल के लिये विधि, और याकूब के परमेश्‍वर का ठहराया हुआ नियम है।"},{"number":5,"verse":"इसको उसने यूसुफ में चितौनी की रीति पर उस समय चलाया, जब वह मिस्र देश के विरुद्ध चला। वहाँ मैं ने एक अनजानी भाषा सुनी :"},{"number":6,"verse":"“मैं ने उनके कन्धों पर से बोझ को उतार दिया; उनका टोकरी ढोना छूट गया।"},{"number":7,"verse":"तू ने संकट में पड़कर पुकारा, तब मैं ने तुझे छुड़ाया; बादल गरजने के गुप्‍त स्थान में से मैं ने तेरी सुनी, और मरीबा नामक सोते के पास तेरी परीक्षा की। (सेला)"},{"number":8,"verse":"हे मेरी प्रजा, सुन, मैं तुझे चिता देता हूँ! हे इस्राएल, भला हो कि तू मेरी सुने!"},{"number":9,"verse":"तेरे बीच में पराया ईश्‍वर न हो; और न तू किसी पराए देवता को दण्डवत् करना।"},{"number":10,"verse":"तेरा परमेश्‍वर यहोवा मैं हूँ, जो तुझे मिस्र देश से निकाल लाया है। तू अपना मुँह पसार, मैं उसे भर दूँगा।"},{"number":11,"verse":"“परन्तु मेरी प्रजा ने मेरी न सुनी; इस्राएल ने मुझ को न चाहा।"},{"number":12,"verse":"इसलिये मैं ने उसको उसके मन के हठ पर छोड़ दिया, कि वह अपनी ही युक्‍तियों के अनुसार चले।"},{"number":13,"verse":"यदि मेरी प्रजा मेरी सुने, यदि इस्राएल मेरे मार्गों पर चले,"},{"number":14,"verse":"तो मैं क्षण भर में उनके शत्रुओं को दबाऊँ, और अपना हाथ उनके द्रोहियों के विरुद्ध चलाऊँ।"},{"number":15,"verse":"यहोवा के बैरी तो उस के वश में हो जाते; और उनका अन्त सदाकाल तक बना रहता है।"},{"number":16,"verse":"मैं उनको उत्तम से उत्तम गेहूँ खिलाता, और मैं चट्टान में के मधु से उनको तृप्‍त करता।”"}]}
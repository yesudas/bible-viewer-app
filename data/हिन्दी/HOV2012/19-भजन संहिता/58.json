{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":58,"verses":[{"number":1,"verse":"प्रधान बजानेवाले के लिये अल-तशहेत राग में दाऊद का मिक्‍ताम हे मनुष्यो, क्या तुम सचमुच धर्म की बात बोलते हो? हे मनुष्यवंशियो, क्या तुम सीधाई से न्याय करते हो?"},{"number":2,"verse":"नहीं, तुम मन ही मन में कुटिल काम करते हो; तुम देश भर में उपद्रव करते जाते हो।"},{"number":3,"verse":"दुष्‍ट लोग जन्मते ही पराए हो जाते हैं, वे पेट से निकलते ही झूठ बोलते हुए भटक जाते हैं।"},{"number":4,"verse":"उन में सर्प का सा विष है; वे उस नाग के समान हैं, जो सुनना नहीं चाहता;"},{"number":5,"verse":"और सपेरा कितनी भी निपुणता से क्यों न मंत्र पढ़े, तौभी उसकी नहीं सुनता।"},{"number":6,"verse":"हे परमेश्‍वर, उनके मुँह में से दाँतों को तोड़ दे; हे यहोवा, उन जवान सिंहों की दाढ़ों को उखाड़ डाल!"},{"number":7,"verse":"वे घुलकर बहते हुए पानी के समान हो जाएँ; जब वे अपने तीर चढ़ाएँ, तब तीर मानो दो टुकड़े हो जाएँ।"},{"number":8,"verse":"वे घोंघे के समान हो जाएँ जो घुलकर नष्‍ट हो जाता है, और स्त्री के गिरे हुए गर्भ के समान हो जिस ने सूरज को देखा ही नहीं।"},{"number":9,"verse":"इस से पहले कि तुम्हारी हांडियों में काँटों की आँच लगे, हरे व जले, दोनों को वह बवण्डर से उड़ा ले जाएगा।"},{"number":10,"verse":"धर्मी ऐसा पलटा देखकर आनन्दित होगा; वह अपने पाँव दुष्‍ट के लहू में धोएगा।"},{"number":11,"verse":"तब मनुष्य कहने लगेंगे, निश्‍चय धर्मी के लिये फल है; निश्‍चय परमेश्‍वर है, जो पृथ्वी पर न्याय करता है।"}]}
{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":146,"verses":[{"number":1,"verse":"याह की स्तुति करो! हे मेरे मन, यहोवा की स्तुति कर!"},{"number":2,"verse":"मैं जीवन भर यहोवा की स्तुति करता रहूँगा; जब तक मैं बना रहूँगा तब तक मैं, अपने परमेश्‍वर का भजन गाता रहूँगा।"},{"number":3,"verse":"तुम प्रधानों पर भरोसा न रखना, न किसी आदमी पर, क्योंकि उस में उद्धार करने की भी शक्‍ति नहीं।"},{"number":4,"verse":"उसका भी प्राण निकलेगा, वह भी मिट्टी में मिल जाएगा; उसी दिन उसकी सब कल्पनाएँ नष्‍ट हो जाएँगी।"},{"number":5,"verse":"क्या ही धन्य वह है, जिसका सहायक याकूब का परमेश्‍वर है, और जिसका भरोसा अपने परमेश्‍वर यहोवा पर है।"},{"number":6,"verse":"वह आकाश और पृथ्वी और समुद्र और उनमें जो कुछ है, सब का कर्ता है; और वह अपना वचन सदा के लिये पूरा करता रहेगा।"},{"number":7,"verse":"वह पिसे हुओं का न्याय चुकाता है; और भूखों को रोटी देता है। यहोवा बन्दियों को छुड़ाता है;"},{"number":8,"verse":"यहोवा अन्धों को आँखें देता है। यहोवा झुके हुओं को सीधा खड़ा करता है; यहोवा धर्मियों से प्रेम रखता है।"},{"number":9,"verse":"यहोवा परदेशियों की रक्षा करता है; और अनाथों और विधवा को तो सम्भालता है; परन्तु दुष्‍टों के मार्ग को टेढ़ा मेढ़ा करता है।"},{"number":10,"verse":"हे सिय्योन, यहोवा सदा के लिये, तेरा परमेश्‍वर, पीढ़ी पीढ़ी राज्य करता रहेगा। याह की स्तुति करो!"}]}
{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":82,"verses":[{"number":1,"verse":"आसाप का भजन परमेश्‍वर की सभा में परमेश्‍वर ही खड़ा है; वह ईश्‍वरों के बीच में न्याय करता है :"},{"number":2,"verse":"“तुम लोग कब तक टेढ़ा न्याय करते और दुष्‍टों का पक्ष लेते रहोगे? (सेला)"},{"number":3,"verse":"कंगाल और अनाथों का न्याय चुकाओ, दीन-दरिद्र का विचार धर्म से करो।"},{"number":4,"verse":"कंगाल और निर्धन को बचा लो; दुष्‍टों के हाथ से उन्हें छुड़ाओ।”"},{"number":5,"verse":"वे न तो कुछ समझते और न कुछ जानते हैं, परन्तु अन्धेरे में चलते फिरते रहते हैं; पृथ्वी की पूरी नींव हिल जाती है।"},{"number":6,"verse":"मैं ने कहा था, “तुम ईश्‍वर हो, और सब के सब परमप्रधान के पुत्र हो;"},{"number":7,"verse":"तौभी तुम मनुष्यों के समान मरोगे, और किसी प्रधान के समान गिर जाओगे।”"},{"number":8,"verse":"हे परमेश्‍वर उठ, पृथ्वी का न्याय कर; क्योंकि तू ही सब जातियों को अपने भाग में लेगा!"}]}
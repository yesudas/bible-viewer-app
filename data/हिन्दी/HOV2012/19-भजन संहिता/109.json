{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":109,"verses":[{"number":1,"verse":"प्रधान बजानेवाले के लिये दाऊद का भजन हे परमेश्‍वर, तू जिसकी मैं स्तुति करता हूँ, चुप न रह!"},{"number":2,"verse":"क्योंकि दुष्‍ट और कपटी मनुष्यों ने मेरे विरुद्ध मुँह खोला है, वे मेरे विषय में झूठ बोलते हैं।"},{"number":3,"verse":"उन्होंने बैर के वचनों से मुझे चारों ओर घेर लिया है, और व्यर्थ मुझ से लड़ते हैं।"},{"number":4,"verse":"मेरे प्रेम के बदले में वे मेरा विरोध करते हैं, परन्तु मैं तो प्रार्थना में लवलीन रहता हूँ।"},{"number":5,"verse":"उन्होंने भलाई के बदले में मुझ से बुराई की और मेरे प्रेम के बदले मुझ से बैर किया है।"},{"number":6,"verse":"तू उसको किसी दुष्‍ट के अधिकार में रख, और कोई विरोधी उसकी दाहिनी ओर खड़ा रहे।"},{"number":7,"verse":"जब उसका न्याय किया जाए, तब वह दोषी निकले, और उसकी प्रार्थना पाप गिनी जाए!"},{"number":8,"verse":"उसके दिन थोड़े हों, और उसके पद को दूसरा ले!"},{"number":9,"verse":"उसके बच्‍चे अनाथ हो जाएँ, और उसकी स्त्री विधवा हो जाए!"},{"number":10,"verse":"और उसके लड़के मारे मारे फिरें, और भीख माँगा करें; उनको अपने उजड़े हुए घर से दूर जाकर टुकड़े माँगना पड़े!"},{"number":11,"verse":"महाजन फन्दा लगाकर, उसका सर्वस्व ले ले; और परदेशी उसकी कमाई को लूट लें!"},{"number":12,"verse":"कोई न हो जो उस पर करुणा करता रहे, और उसके अनाथ बालकों पर कोई अनुग्रह न करे!"},{"number":13,"verse":"उसके वंश का नाश हो जाए, दूसरी पीढ़ी में उसका नाम मिट जाए!"},{"number":14,"verse":"उसके पितरों का अधर्म यहोवा को स्मरण रहे, और उसकी माता का पाप न मिटे!"},{"number":15,"verse":"वह निरन्तर यहोवा के सम्मुख रहे, कि वह उनका नाम पृथ्वी पर से मिटा डाले!"},{"number":16,"verse":"क्योंकि वह दुष्‍ट, कृपा करना भूल गया वरन् दीन और दरिद्र को सताता था और मार डालने की इच्छा से खेदित मनवालों के पीछे पड़ा रहता था।"},{"number":17,"verse":"वह शाप देने से प्रीति रखता था, और शाप उस पर आ पड़ा; वह आशीर्वाद देने से प्रसन्न न होता था, इसलिये आशीर्वाद उस से दूर रहा।"},{"number":18,"verse":"वह शाप देना वस्त्र के समान पहिनता था, और वह उसके पेट में जल के समान, और उसकी हड्डियों में तेल के समान समा गया।"},{"number":19,"verse":"वह उसके लिये ओढ़ने का काम दे, और फेंटे के समान उसकी कटि में नित्य कसा रहे।"},{"number":20,"verse":"यहोवा की ओर से मेरे विरोधियों को, और मेरे विरुद्ध बुरा कहनेवालों को यही बदला मिले!"},{"number":21,"verse":"परन्तु मुझ से हे यहोवा प्रभु, तू अपने नाम के निमित्त बर्ताव कर; तेरी करुणा तो बड़ी है, इसलिये तू मुझे छुटकारा दे!"},{"number":22,"verse":"क्योंकि मैं दीन और दरिद्र हूँ, और मेरा हृदय घायल हुआ है।"},{"number":23,"verse":"मैं ढलती हुई छाया के समान जाता रहा हूँ; मैं टिड्डी के समान उड़ा दिया गया हूँ।"},{"number":24,"verse":"उपवास करते करते मेरे घुटने निर्बल हो गए; और मुझ में चर्बी न रहने से मैं सूख गया हूँ।"},{"number":25,"verse":"मेरी तो उन लोगों में नामधराई होती है; जब वे मुझे देखते, तब सिर हिलाते हैं।"},{"number":26,"verse":"हे मेरे परमेश्‍वर यहोवा, मेरी सहायता कर! अपनी करुणा के अनुसार मेरा उद्धार कर!"},{"number":27,"verse":"जिस से वे जानें कि यह तेरा काम है, और हे यहोवा, तू ही ने यह किया है!"},{"number":28,"verse":"वे कोसते तो रहें, परन्तु तू आशीष दे! वे तो उठते ही लज्जित हों, परन्तु तेरा दास आनन्दित हो!"},{"number":29,"verse":"मेरे विरोधियों को अनादररूपी वस्त्र पहिनाया जाए, और वे अपनी लज्जा को कम्बल के समान ओढ़ें!"},{"number":30,"verse":"मैं यहोवा का बहुत धन्यवाद करूँगा, और बहुत से लोगों के बीच में उसकी स्तुति करूँगा।"},{"number":31,"verse":"क्योंकि वह दरिद्र की दाहिनी ओर खड़ा रहेगा, कि उसको प्राण–दण्ड दिलानेवालों से बचाए।"}]}
{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":25,"verses":[{"number":1,"verse":"दाऊद का भजन हे यहोवा, मैं अपने मन को तेरी ओर उठाता हूँ।"},{"number":2,"verse":"हे मेरे परमेश्‍वर, मैं ने तुझी पर भरोसा रखा है, मुझे लज्जित होने न दे; मेरे शत्रु मुझ पर जयजयकार करने न पाएँ।"},{"number":3,"verse":"वरन् जितने तेरी बाट जोहते हैं उन में से कोई लज्जित न होगा; परन्तु जो अकारण विश्‍वासघाती हैं वे ही लज्जित होंगे।"},{"number":4,"verse":"हे यहोवा, अपने मार्ग मुझ को दिखला; अपना पथ मुझे बता दे।"},{"number":5,"verse":"मुझे अपने सत्य पर चला और शिक्षा दे, क्योंकि तू मेरा उद्धार करनेवाला परमेश्‍वर है; मैं दिन भर तेरी ही बाट जोहता रहता हूँ।"},{"number":6,"verse":"हे यहोवा, अपनी दया और करुणा के कामों को स्मरण कर; क्योंकि वे तो अनन्तकाल से होते आए हैं।"},{"number":7,"verse":"हे यहोवा, अपनी भलाई के कारण मेरी जवानी के पापों और मेरे अपराधों को स्मरण न कर; अपनी करुणा ही के अनुसार तू मुझे स्मरण कर।"},{"number":8,"verse":"यहोवा भला और सीधा है; इसलिये वह पापियों को अपना मार्ग दिखलाएगा।"},{"number":9,"verse":"वह नम्र लोगों को न्याय की शिक्षा देगा, हाँ, वह नम्र लोगों को अपना मार्ग दिखलाएगा।"},{"number":10,"verse":"जो यहोवा की वाचा और चितौनियों को मानते हैं, उनके लिये उसके सब मार्ग करुणा और सच्‍चाई हैं।"},{"number":11,"verse":"हे यहोवा, अपने नाम के निमित्त मेरे अधर्म को जो बहुत हैं क्षमा कर।"},{"number":12,"verse":"वह कौन है जो यहोवा का भय मानता है? यहोवा उसको उसी मार्ग पर जिस से वह प्रसन्न होता है चलाएगा।"},{"number":13,"verse":"वह कुशल से टिका रहेगा, और उसका वंश पृथ्वी का अधिकारी होगा।"},{"number":14,"verse":"यहोवा के भेद को वही जानते हैं जो उससे डरते हैं, और वह अपनी वाचा उन पर प्रगट करेगा।"},{"number":15,"verse":"मेरी आँखें सदैव यहोवा पर टकटकी लगाए रहती हैं, क्योंकि वही मेरे पाँवों को जाल में से छुड़ाएगा।"},{"number":16,"verse":"हे यहोवा, मेरी ओर फिरकर मुझ पर अनुग्रह कर; क्योंकि मैं अकेला और दीन हूँ।"},{"number":17,"verse":"मेरे हृदय का क्लेश बढ़ गया है, तू मुझ को मेरे दु:खों से छुड़ा ले।"},{"number":18,"verse":"तू मेरे दु:ख और कष्‍ट पर दृष्‍टि कर, और मेरे सब पापों को क्षमा कर।"},{"number":19,"verse":"मेरे शत्रुओं को देख कि वे कैसे बढ़ गए हैं, और मुझ से बड़ा बैर रखते हैं।"},{"number":20,"verse":"मेरे प्राण की रक्षा कर, और मुझे छुड़ा; मुझे लज्जित न होने दे, क्योंकि मैं तेरा शरणागत हूँ।"},{"number":21,"verse":"खराई और सीधाई मुझे सुरक्षित रखे, क्योंकि मुझे तेरी ही आशा है।"},{"number":22,"verse":"हे परमेश्‍वर इस्राएल को उसके सारे संकटों से छुड़ा ले।"}]}
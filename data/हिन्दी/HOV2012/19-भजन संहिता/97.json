{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":97,"verses":[{"number":1,"verse":"यहोवा राजा हुआ है, पृथ्वी मगन हो; और द्वीप जो बहुतेरे हैं, वह भी आनन्द करें।"},{"number":2,"verse":"बादल और अन्धकार उसके चारों ओर हैं; उसके सिंहासन का मूल धर्म और न्याय हैं।"},{"number":3,"verse":"उसके आगे आगे आग चलती हुई उसके विरोधियों को चारों ओर भस्म करती है।"},{"number":4,"verse":"उसकी बिजलियों से जगत प्रकाशित हुआ, पृथ्वी देखकर थरथरा गई है।"},{"number":5,"verse":"पहाड़ यहोवा के सामने, मोम के समान पिघल गए, अर्थात् सारी पृथ्वी के परमेश्‍वर के सामने।"},{"number":6,"verse":"आकाश ने उसके धर्म की साक्षी दी; और देश देश के सब लोगों ने उसकी महिमा देखी है।"},{"number":7,"verse":"जितने खुदी हुई मूर्तियों की उपासना करते और मूरतों पर फूलते हैं, वे लज्जित हों; हे सब देवताओ, तुम उसी को दण्डवत् करो।"},{"number":8,"verse":"सिय्योन सुनकर आनन्दित हुई, और यहूदा की बेटियाँ मगन हुईं; हे यहोवा, यह तेरे नियमों के कारण हुआ।"},{"number":9,"verse":"क्योंकि हे यहोवा, तू सारी पृथ्वी के ऊपर परमप्रधान है; तू सारे देवताओं से अधिक महान् ठहरा है।"},{"number":10,"verse":"हे यहोवा के प्रेमियो, बुराई से घृणा करो; वह अपने भक्‍तों के प्राणों की रक्षा करता, और उन्हें दुष्‍टों के हाथ से बचाता है।"},{"number":11,"verse":"धर्मी के लिये ज्योति, और सीधे मनवालों के लिये आनन्द बोया गया है।"},{"number":12,"verse":"हे धर्मियो, यहोवा के कारण आनन्दित हो; और जिस पवित्र नाम से उसका स्मरण होता है, उसका धन्यवाद करो!"}]}
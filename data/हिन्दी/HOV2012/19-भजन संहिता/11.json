{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":11,"verses":[{"number":1,"verse":"प्रधान बजानेवाले के लिये। दाऊद का भजन मेरा भरोसा परमेश्‍वर पर है; तुम कैसे मेरे प्राण से कह सकते हो, “पक्षी के समान अपने पहाड़ पर उड़ जा;"},{"number":2,"verse":"क्योंकि देखो, दुष्‍ट अपने धनुष चढ़ाते हैं, और अपने तीर धनुष की डोरी पर रखते हैं, कि सीधे मनवालों पर अन्धियारे में तीर चलाएँ;"},{"number":3,"verse":"यदि नीवें ढा दी जाएँ तो धर्मी क्या कर सकता है?”"},{"number":4,"verse":"परमेश्‍वर अपने पवित्र भवन में है; परमेश्‍वर का सिंहासन स्वर्ग में है; उसकी आँखें मनुष्य की सन्तान को नित देखती रहती हैं और उसकी पलकें उनको जाँचती हैं।"},{"number":5,"verse":"यहोवा धर्मी को परखता है, परन्तु वह उनसे जो दुष्‍ट हैं और उपद्रव से प्रीति रखते हैं अपनी आत्मा में घृणा करता है।"},{"number":6,"verse":"वह दुष्‍टों पर फन्दे बरसाएगा; आग और गन्धक और प्रचण्ड लूह उनके कटोरों में बाँट दी जाएँगी।"},{"number":7,"verse":"क्योंकि यहोवा धर्मी है, वह धर्म ही के कामों से प्रसन्न रहता है; धर्मीजन उसका दर्शन पाएँगे।"}]}
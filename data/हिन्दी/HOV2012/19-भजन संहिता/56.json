{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":56,"verses":[{"number":1,"verse":"प्रधान बजानेवाले के लिये। योनतेलेखद्दोकीम हे परमेश्‍वर, मुझ पर अनुग्रह कर, क्योंकि मनुष्य मुझे निगलना चाहते हैं; वे दिन भर लड़कर मुझे सताते हैं।"},{"number":2,"verse":"मेरे द्रोही दिन भर मुझे निगलना चाहते हैं, क्योंकि जो लोग अभिमान करके मुझ से लड़ते हैं वे बहुत हैं।"},{"number":3,"verse":"जिस समय मुझे डर लगेगा, मैं तुझ पर भरोसा रखूँगा।"},{"number":4,"verse":"परमेश्‍वर की सहायता से मैं उसके वचन की प्रशंसा करूँगा, परमेश्‍वर पर मैं ने भरोसा रखा है, मैं नहीं डरूँगा। कोई प्राणी मेरा क्या कर सकता है?"},{"number":5,"verse":"वे दिन भर मेरे वचनों को, उलटा अर्थ लगा लगाकर मरोड़ते रहते हैं; उनकी सारी कल्पनाएँ मेरी ही बुराई करने की होती हैं।"},{"number":6,"verse":"वे सब मिलकर इकट्ठा होते हैं और छिपकर बैठते हैं; वे मेरे कदमों को देखते भालते हैं मानो वे मेरे प्राणों की घात में ताक लगाए बैठे हों।"},{"number":7,"verse":"क्या वे बुराई करके भी बच जाएँगे? हे परमेश्‍वर, अपने क्रोध से देश देश के लोगों को गिरा दे!"},{"number":8,"verse":"तू मेरे मारे मारे फिरने का हिसाब रखता है; तू मेरे आँसुओं को अपनी कुप्पी में रख ले! क्या उनकी चर्चा तेरी पुस्तक में नहीं है?"},{"number":9,"verse":"तब जिस समय मैं पुकारूँगा, उसी समय मेरे शत्रु उलटे फिरेंगे। यह मैं जानता हूँ कि परमेश्‍वर मेरी ओर है।"},{"number":10,"verse":"परमेश्‍वर की सहायता से मैं उसके वचन की प्रशंसा करूँगा, यहोवा की सहायता से मैं उसके वचन की प्रशंसा करूँगा।"},{"number":11,"verse":"मैं ने परमेश्‍वर पर भरोसा रखा है, मैं न डरूँगा। मनुष्य मेरा क्या कर सकता है?"},{"number":12,"verse":"हे परमेश्‍वर, तेरी मन्नतों का भार मुझ पर बना है; मैं तुझ को धन्यवाद बलि चढ़ाऊँगा।"},{"number":13,"verse":"क्योंकि तू ने मुझ को मृत्यु से बचाया है; तू ने मेरे पैरों को भी फिसलने से बचाया है, ताकि मैं परमेश्‍वर के सामने जीवतों के उजियाले में चलूँ फिरूँ?"}]}
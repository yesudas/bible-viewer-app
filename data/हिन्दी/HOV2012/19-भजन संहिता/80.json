{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":80,"verses":[{"number":1,"verse":"प्रधान बजानेवाले के लिये शोशन्नीमेदूत अपना तेज दिखा!"},{"number":2,"verse":"एप्रैम, बिन्यामीन, और मनश्शे के सामने अपना पराक्रम दिखाकर, हमारा उद्धार करने को आ!"},{"number":3,"verse":"हे परमेश्‍वर, हम को ज्यों का त्यों कर दे; और अपने मुख का प्रकाश चमका, तब हमारा उद्धार हो जाएगा।"},{"number":4,"verse":"हे सेनाओं के परमेश्‍वर यहोवा, तू कब तक अपनी प्रजा की प्रार्थना पर क्रोधित रहेगा?"},{"number":5,"verse":"तू ने आँसुओं को उनका आहार बना दिया, और मटके भर भरके उन्हें आँसू पिलाए हैं।"},{"number":6,"verse":"तू हमें हमारे पड़ोसियों के झगड़ने का कारण बना देता है, और हमारे शत्रु मनमाना ठट्ठा करते हैं।"},{"number":7,"verse":"हे सेनाओं के परमेश्‍वर, हम को ज्यों का त्यों कर दे; और अपने मुख का प्रकाश हम पर चमका, तब हमारा उद्धार हो जाएगा।"},{"number":8,"verse":"तू मिस्र से एक दाखलता ले आया; और अन्यजातियों को निकालकर उसे लगा दिया।"},{"number":9,"verse":"तू ने उसके लिये स्थान तैयार किया है; और उसने जड़ पकड़ी और फैलकर देश को भर दिया।"},{"number":10,"verse":"उसकी छाया पहाड़ों पर फैल गई, और उसकी डालियाँ ईश्‍वर के देवदारों के समान हुईं;"},{"number":11,"verse":"उसकी शाखाएँ समुद्र तक बढ़ गईं, और उसके अँकुर महानद तक फैल गए।"},{"number":12,"verse":"फिर तू ने उसके बाड़ों को क्यों गिरा दिया, कि सब बटोही उसके फलों को तोड़ते हैं?"},{"number":13,"verse":"जंगली सूअर उसको नष्‍ट किए डालता है, और मैदान के सब पशु उसे चर जाते हैं।"},{"number":14,"verse":"हे सेनाओं के परमेश्‍वर, फिर आ! स्वर्ग से ध्यान देकर देख, और इस दाखलता की सुधि ले,"},{"number":15,"verse":"यह पौधा तू ने अपने दाहिने हाथ से लगाया, और जो लता की शाखा तू ने अपने लिये दृढ़ की है।"},{"number":16,"verse":"वह जल गई, वह कट गई है; तेरी घुड़की से वे नष्‍ट हो जाएँ।"},{"number":17,"verse":"तेरे दाहिने हाथ के सम्भाले हुए पुरुष पर तेरा हाथ रखा रहे, उस आदमी पर, जिसे तू ने अपने लिये दृढ़ किया है।"},{"number":18,"verse":"तब हम लोग तुझ से न मुड़ेंगे : तू हम को जिला, और हम तुझ से प्रार्थना कर सकेंगे।"},{"number":19,"verse":"हे सेनाओं के परमेश्‍वर यहोवा, हम को ज्यों का त्यों कर दे; और अपने मुख का प्रकाश हम पर चमका, तब हमारा उद्धार हो जाएगा!"}]}
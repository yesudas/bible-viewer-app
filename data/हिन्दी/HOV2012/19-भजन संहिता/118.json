{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":118,"verses":[{"number":1,"verse":"यहोवा का धन्यवाद करो, क्योंकि वह भला है; और उसकी करुणा सदा की है!"},{"number":2,"verse":"इस्राएल कहे, उसकी करुणा सदा की है।"},{"number":3,"verse":"हारून का घराना कहे, उसकी करुणा सदा की है।"},{"number":4,"verse":"यहोवा के डरवैये कहें, उसकी करुणा सदा की है।"},{"number":5,"verse":"मैं ने सकेती में परमेश्‍वर को पुकारा, परमेश्‍वर ने मेरी सुनकर, मुझे चौड़े स्थान में पहुँचाया।"},{"number":6,"verse":"यहोवा मेरी ओर है, मैं न डरूँगा। मनुष्य मेरा क्या कर सकता है?"},{"number":7,"verse":"यहोवा मेरी ओर मेरे सहायकों में है; मैं अपने बैरियों पर दृष्‍टि कर सन्तुष्‍ट हूँगा।"},{"number":8,"verse":"यहोवा की शरण लेनी, मनुष्य पर भरोसा रखने से उत्तम है।"},{"number":9,"verse":"यहोवा की शरण लेनी, प्रधानों पर भी भरोसा रखने से उत्तम है।"},{"number":10,"verse":"सब जातियों ने मुझ को घेर लिया है; परन्तु यहोवा के नाम से मैं निश्‍चय उन्हें नष्‍ट कर डालूँगा!"},{"number":11,"verse":"उन्होंने मुझ को घेर लिया है, नि:सन्देह घेर लिया है; परन्तु यहोवा के नाम से मैं निश्‍चय उन्हें नष्‍ट कर डालूँगा!"},{"number":12,"verse":"उन्होंने मुझे मधुमक्खियों के समान घेर लिया है, परन्तु काँटों की आग के समान वे बुझ गए; यहोवा के नाम से मैं निश्‍चय उन्हें नष्‍ट कर डालूँगा!"},{"number":13,"verse":"तू ने मुझे बड़ा धक्‍का दिया तो था, कि मैं गिर पड़ूँ, परन्तु यहोवा ने मेरी सहायता की।"},{"number":14,"verse":"परमेश्‍वर मेरा बल और भजन का विषय है; वह मेरा उद्धार ठहरा है।"},{"number":15,"verse":"धर्मियों के तम्बुओं में जयजयकार और उद्धार की ध्वनि हो रही है, यहोवा के दाहिने हाथ से पराक्रम का काम होता है,"},{"number":16,"verse":"यहोवा का दाहिना हाथ महान् हुआ है, यहोवा के दाहिने हाथ से पराक्रम का काम होता है!"},{"number":17,"verse":"मैं न मरूँगा वरन् जीवित रहूँगा, और परमेश्‍वर के कामों का वर्णन करता रहूँगा।"},{"number":18,"verse":"परमेश्‍वर ने मेरी बड़ी ताड़ना तो की है, परन्तु मुझे मृत्यु के वश में नहीं किया।"},{"number":19,"verse":"मेरे लिये धर्म के द्वार खोलो, मैं उन से प्रवेश करके याह का धन्यवाद करूँगा।"},{"number":20,"verse":"यहोवा का द्वार यही है, इससे धर्मी प्रवेश करने पाएँगे।"},{"number":21,"verse":"हे यहोवा, मैं तेरा धन्यवाद करूँगा, क्योंकि तू ने मेरी सुन ली है, और मेरा उद्धार ठहर गया है।"},{"number":22,"verse":"राजमिस्त्रियों ने जिस पत्थर को निकम्मा ठहराया था वही कोने का सिरा हो गया है।"},{"number":23,"verse":"यह तो यहोवा की ओर से हुआ है, यह हमारी दृष्‍टि में अद्भुत है।"},{"number":24,"verse":"आज वह दिन है जो यहोवा ने बनाया है; हम इसमें मगन और आनन्दित हों।"},{"number":25,"verse":"हे यहोवा, विनती सुन, उद्धार कर! हे यहोवा, विनती सुन, सफलता दे!"},{"number":26,"verse":"धन्य है वह जो यहोवा के नाम से आता है! हम ने तुम को यहोवा के घर से आशीर्वाद दिया है।"},{"number":27,"verse":"यहोवा परमेश्‍वर है, और उसने हम को प्रकाश दिया है। यज्ञपशु को वेदी के सींगों से रस्सियों से बाँधो!"},{"number":28,"verse":"हे यहोवा, तू मेरा परमेश्‍वर है, मैं तेरा धन्यवाद करूँगा; तू मेरा परमेश्‍वर है, मैं तुझ को सराहूँगा।"},{"number":29,"verse":"यहोवा का धन्यवाद करो, क्योंकि वह भला है; और उसकी करुणा सदा बनी रहेगी!"}]}
{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":90,"verses":[{"number":1,"verse":"परमेश्‍वर के जन मूसा की प्रार्थना हे प्रभु, तू पीढ़ी से पीढ़ी तक हमारे लिये धाम बना है।"},{"number":2,"verse":"इससे पहले कि पहाड़ उत्पन्न हुए, या तू ने पृथ्वी और जगत की रचना की, वरन् अनादिकाल से अनन्तकाल तक तू ही परमेश्‍वर है।"},{"number":3,"verse":"तू मनुष्य को लौटाकर मिट्टी में ले जाता है, और कहता है, “हे आदमियो, लौट जाओ!”"},{"number":4,"verse":"क्योंकि हज़ार वर्ष तेरी दृष्‍टि में ऐसे हैं जैसा कल का दिन जो बीत गया, या जैसे रात का एक पहर।"},{"number":5,"verse":"तू मनुष्यों को धारा में बहा देता है; वे स्वप्न से ठहरते हैं, वे भोर को बढ़नेवाली घास के समान होते हैं।"},{"number":6,"verse":"वह भोर को फूलती और बढ़ती है, और साँझ तक कटकर मुर्झा जाती है।"},{"number":7,"verse":"क्योंकि हम तेरे क्रोध से भस्म हुए हैं; और तेरी जलजलाहट से घबरा गए हैं।"},{"number":8,"verse":"तू ने हमारे अधर्म के कामों को अपने सम्मुख, और हमारे छिपे हुए पापों को अपने मुख की ज्योति में रखा है।"},{"number":9,"verse":"क्योंकि हमारे सब दिन तेरे क्रोध में बीत जाते हैं, हम अपने वर्ष शब्द के समान बिताते हैं।"},{"number":10,"verse":"हमारी आयु के वर्ष सत्तर तो होते हैं, और चाहे बल के कारण अस्सी वर्ष भी हो जाएँ, तौभी उनका घमण्ड केवल कष्‍ट और शोक ही शोक है; वह जल्दी कट जाती है, और हम जाते रहते हैं।"},{"number":11,"verse":"तेरे क्रोध की शक्‍ति को और भय के योग्य तेरे रोष को कौन समझता है?"},{"number":12,"verse":"हम को अपने दिन गिनने की समझ दे कि हम बुद्धिमान हो जाएँ।"},{"number":13,"verse":"हे यहोवा, लौट आ! कब तक? और अपने दासों पर तरख खा!"},{"number":14,"verse":"भोर को हमें अपनी करुणा से तृप्‍त कर, कि हम जीवन भर जयजयकार और आनन्द करते रहें।"},{"number":15,"verse":"जितने दिन तू हमें दु:ख देता आया, और जितने वर्ष हम क्लेश भोगते आए हैं उतने ही वर्ष हम को आनन्द दे।"},{"number":16,"verse":"तेरा काम तेरे दासों को, और तेरा प्रताप उनकी सन्तान पर प्रगट हो।"},{"number":17,"verse":"हमारे परमेश्‍वर यहोवा की मनोहरता हम पर प्रगट हो, तू हमारे हाथों का काम हमारे लिये दृढ़ कर, हमारे हाथों के काम को दृढ़ कर।"}]}
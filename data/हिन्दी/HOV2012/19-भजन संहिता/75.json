{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":75,"verses":[{"number":1,"verse":"प्रधान बजानेवाले के लिये : अलतशहेत हुआ है, तेरे आश्‍चर्यकर्मों का वर्णन हो रहा है।"},{"number":2,"verse":"जब ठीक समय आएगा तब मैं आप ही ठीक ठीक न्याय करूँगा।"},{"number":3,"verse":"जब पृथ्वी अपने सब रहनेवालों समेत डोल रही है, तब मैं ही उसके खम्भों को स्थिर करता हूँ। (सेला)"},{"number":4,"verse":"मैं ने घमंडियों से कहा, “घमंड मत करो,” और दुष्‍टों से, “सींग ऊँचा मत करो;"},{"number":5,"verse":"अपना सींग बहुत ऊँचा मत करो, न सिर उठाकर ढिठाई की बात बोलो।”"},{"number":6,"verse":"क्योंकि बढ़ती न तो पूर्व से न पश्‍चिम से, और न जंगल की ओर से आती है;"},{"number":7,"verse":"परन्तु परमेश्‍वर ही न्यायी है, वह एक को घटाता और दूसरे को बढ़ाता है।"},{"number":8,"verse":"यहोवा के हाथ में एक कटोरा है, जिसमें का दाखमधु झागवाला है; उसमें मसाला मिला है, और वह उसमें से उँडेलता है, निश्‍चय उसकी तलछट तक पृथ्वी के सब दुष्‍ट लोग पी जाएँगे।"},{"number":9,"verse":"परन्तु मैं तो सदा प्रचार करता रहूँगा, मैं याकूब के परमेश्‍वर का भजन गाऊँगा।"},{"number":10,"verse":"दुष्‍टों के सब सींगों को मैं काट डालूँगा, परन्तु धर्मी के सींग ऊँचे किए जाएँगे।"}]}
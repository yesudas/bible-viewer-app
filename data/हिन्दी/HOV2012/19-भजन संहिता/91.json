{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":91,"verses":[{"number":1,"verse":"जो परमप्रधान के छाए हुए स्थान में बैठा रहे, वह सर्वशक्‍तिमान की छाया में ठिकाना पाएगा।"},{"number":2,"verse":"मैं यहोवा के विषय कहूँगा, “वह मेरा शरणस्थान और गढ़ है; वह मेरा परमेश्‍वर है, मैं उस पर भरोसा रखूँगा।”"},{"number":3,"verse":"वह तुझे बहेलिये के जाल से, और महामारी से बचाएगा;"},{"number":4,"verse":"वह तुझे अपने पंखों की आड़ में ले लेगा, और तू उसके परों के नीचे शरण पाएगा, उसकी सच्‍चाई तेरे लिये ढाल और झिलम ठहरेगी।"},{"number":5,"verse":"तू न रात के भय से डरेगा, और न उस तीर से जो दिन को उड़ता है,"},{"number":6,"verse":"न उस मरी से जो अन्धेरे में फैलती है, और न उस महारोग से जो दिन-दुपहरी में उजाड़ता है।"},{"number":7,"verse":"तेरे निकट हज़ार, और तेरी दाहिनी ओर दस हज़ार गिरेंगे; परन्तु वह तेरे पास न आएगा।"},{"number":8,"verse":"परन्तु तू अपनी आँखों से दृष्‍टि करेगा और दुष्‍टों के अन्त को देखेगा।"},{"number":9,"verse":"हे यहोवा, तू मेरा शरणस्थान ठहरा है। तू ने जो परमप्रधान को अपना धाम मान लिया है,"},{"number":10,"verse":"इसलिये कोई विपत्ति तुझ पर न पड़ेगी, न कोई दु:ख तेरे डेरे के निकट आएगा।"},{"number":11,"verse":"क्योंकि वह अपने दूतों को तेरे निमित्त आज्ञा देगा, कि जहाँ कहीं तू जाए"},{"number":12,"verse":"वे तुझ को हाथों हाथ उठा लेंगे, ऐसा न हो कि तेरे पाँवों में पत्थर से ठेस लगे।"},{"number":13,"verse":"तू सिंह और नाग को कुचलेगा, तू जवान सिंह और अजगर को लताड़ेगा।"},{"number":14,"verse":"उसने जो मुझ से स्‍नेह किया है, इसलिये मैं उसको छुड़ाऊँगा, मैं उसको ऊँचे स्थान पर रखूँगा, क्योंकि उसने मेरे नाम को जान लिया है।"},{"number":15,"verse":"जब वह मुझ को पुकारे, तब मैं उसकी सुनूँगा, संकट में मैं उसके संग रहूँगा, मैं उसको बचाकर उसकी महिमा बढ़ाऊँगा।"},{"number":16,"verse":"मैं उसको दीर्घायु से तृप्‍त करूँगा, और अपने किए हुए उद्धार का दर्शन दिखाऊँगा।"}]}
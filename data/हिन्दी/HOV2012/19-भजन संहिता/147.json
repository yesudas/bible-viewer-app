{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":147,"verses":[{"number":1,"verse":"याह की स्तुति करो। क्योंकि अपने परमेश्‍वर का भजन गाना अच्छा है; क्योंकि वह मनभावना है, उसकी स्तुति करनी मनभावनी है।"},{"number":2,"verse":"यहोवा यरूशलेम को बसा रहा है; वह निकाले हुए इस्राएलियों को इकट्ठा कर रहा है।"},{"number":3,"verse":"वह खेदित मनवालों को चंगा करता है, और उनके शोक पर मरहम-पट्टी बाँधता है।"},{"number":4,"verse":"वह तारों को गिनता, और उन में से एक एक का नाम रखता है।"},{"number":5,"verse":"हमारा प्रभु महान् और अति सामर्थी है; उसकी बुद्धि अपरम्पार है।"},{"number":6,"verse":"यहोवा नम्र लोगों को सम्भालता है, और दुष्‍टों को भूमि पर गिरा देता है।"},{"number":7,"verse":"धन्यवाद करते हुए यहोवा का गीत गाओ; वीणा बजाते हुए हमारे परमेश्‍वर का भजन गाओ।"},{"number":8,"verse":"वह आकाश को मेघों से छा देता है, और पृथ्वी के लिये मेंह की तैयारी करता है, और पहाड़ों पर घास उगाता है।"},{"number":9,"verse":"वह पशुओं को और कौवे के बच्‍चों को जो पुकारते हैं, आहार देता है।"},{"number":10,"verse":"न तो वह घोड़े के बल को चाहता है, और न पुरुष के पैरों से प्रसन्न होता है;"},{"number":11,"verse":"यहोवा अपने डरवैयों ही से प्रसन्न होता है, अर्थात् उन से जो उसकी करुणा की आशा लगाए रहते हैं।"},{"number":12,"verse":"हे यरूशलेम, यहोवा की प्रशंसा कर! हे सिय्योन, अपने परमेश्‍वर की स्तुति कर !"},{"number":13,"verse":"क्योंकि उसने तेरे फाटकों के खम्भों को दृढ़ किया है, और तेरे लड़कों को आशीष दी है।"},{"number":14,"verse":"वह तेरी सीमा में शान्ति देता है, और तुझ को उत्तम से उत्तम गेहूँ से तृप्‍त करता है।"},{"number":15,"verse":"वह पृथ्वी पर अपनी आज्ञा का प्रचार करता है, उसका वचन अति वेग से दौड़ता है।"},{"number":16,"verse":"वह ऊन के समान हिम को गिराता है, और राख के समान पाला बिखेरता है।"},{"number":17,"verse":"वह बर्फ के टुकड़े गिराता है, उसकी की हुई ठण्ड को कौन सह सकता है?"},{"number":18,"verse":"वह आज्ञा देकर उन्हें गलाता है; वह वायु बहाता है, तब जल बहने लगता है।"},{"number":19,"verse":"वह याकूब को अपना वचन, और इस्राएल को अपनी विधियाँ और नियम बताता है।"},{"number":20,"verse":"किसी और जाति से उस ने ऐसा बर्ताव नहीं किया; और उसके नियमों को औरों ने नहीं जाना। याह की स्तुति करो!"}]}
{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":49,"verses":[{"number":1,"verse":"प्रधान बजानेवाले के लिये कोरहवंशियों का भजन हे देश देश के सब लोगो, यह सुनो! हे संसार के सब निवासियो, कान लगाओ!"},{"number":2,"verse":"क्या ऊँच, क्या नीच क्या धनी, क्या दरिद्र, कान लगाओ!"},{"number":3,"verse":"मेरे मुँह से बुद्धि की बातें निकलेंगी; और मेरे हृदय की बातें समझ की होंगी।"},{"number":4,"verse":"मैं नीतिवचन की ओर अपना कान लगाऊँगा, मैं वीणा बजाते हुए अपनी गुप्‍त बात प्रकाशित करूँगा।"},{"number":5,"verse":"विपत्ति के दिनों में जब मैं अड़ंगा मारनेवालों की बुराइयों से घिरूँ, तब मैं क्यों डरूँ?"},{"number":6,"verse":"जो अपनी सम्पत्ति पर भरोसा रखते, और अपने धन की बहुतायत पर फूलते हैं,"},{"number":7,"verse":"उन में से कोई अपने भाई को किसी भाँति छुड़ा नहीं सकता है; और न परमेश्‍वर को उसके बदले प्रायश्‍चित में कुछ दे सकता है —"},{"number":8,"verse":"क्योंकि उनके प्राण की छुड़ौती भारी है वह अन्त तक कभी न चुका सकेंगे —"},{"number":9,"verse":"कोई ऐेसा नहीं जो सदैव जीवित रहे, और क़ब्र को न देखे।"},{"number":10,"verse":"क्योंकि देखने में आता है, कि बुद्धिमान भी मरते हैं, और मूर्ख और पशु सरीखे मनुष्य भी दोनों नष्‍ट होते हैं, और अपनी सम्पत्ति दूसरों के लिये छोड़ जाते हैं।"},{"number":11,"verse":"वे मन ही मन यह सोचते हैं कि उनका घर सदा स्थिर रहेगा, और उनके निवास पीढ़ी से पीढ़ी तक बने रहेंगे; इसलिये वे अपनी अपनी भूमि का नाम अपने अपने नाम पर रखते हैं।"},{"number":12,"verse":"परन्तु मनुष्य प्रतिष्‍ठा पाकर भी स्थिर नहीं रहता, वह पशुओं के समान होता है, जो मर मिटते हैं।"},{"number":13,"verse":"उनकी यह चाल उनकी मूर्खता है, तौभी उनके बाद लोग उनकी बातों से प्रसन्न होते हैं। (सेला)"},{"number":14,"verse":"वे अधोलोक की मानो भेड़-बकरियाँ ठहराए गए हैं; मृत्यु उनका गड़ेरिया ठहरी; और भोर को सीधे लोग उन पर प्रभुता करेंगे; और उनका सुन्दर रूप अधोलोक का कौर हो जाएगा और उनका कोई आधार न रहेगा।"},{"number":15,"verse":"परन्तु परमेश्‍वर मेरे प्राण को अधोलोक के वश से छुड़ा लेगा, क्योंकि वही मुझे ग्रहण कर अपनाएगा। (सेला)"},{"number":16,"verse":"जब कोई धनी हो जाए और उसके घर का वैभव बढ़ जाए, तब तू भय न खाना।"},{"number":17,"verse":"क्योंकि वह मर कर कुछ भी साथ न ले जाएगा; न उसका वैभव उसके साथ क़ब्र में जाएगा।"},{"number":18,"verse":"चाहे वह जीते जी अपने आप को धन्य कहता रहे — जब तू अपनी भलाई करता है, तब वे लोग तेरी प्रशंसा करते हैं —"},{"number":19,"verse":"तौभी वह अपने पुरखाओं के समाज में मिलाया जाएगा, जो कभी उजियाला न देखेंगे।"},{"number":20,"verse":"मनुष्य चाहे प्रतिष्‍ठित भी हों, परन्तु यदि वे समझ नहीं रखते तो वे पशुओं के समान हैं, जो मर मिटते हैं।"}]}
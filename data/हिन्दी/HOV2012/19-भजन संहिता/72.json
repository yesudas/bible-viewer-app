{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":72,"verses":[{"number":1,"verse":"सुलैमान का गीत हे परमेश्‍वर, राजा को अपना नियम बता, राजपुत्र को अपना धर्म सिखला!"},{"number":2,"verse":"वह तेरी प्रजा का न्याय धर्म से, और तेरे दीन लोगों का न्याय ठीक ठीक चुकाएगा।"},{"number":3,"verse":"पहाड़ों और पहाड़ियों से प्रजा के लिये, धर्म के द्वारा शान्ति मिला करेगी।"},{"number":4,"verse":"वह प्रजा के दीन लोगों का न्याय करेगा, और दरिद्र लोगों को बचाएगा; और अन्धेर करनेवालों को चूर करेगा।"},{"number":5,"verse":"जब तक सूर्य और चन्द्रमा बने रहेंगे तब तक लोग पीढ़ी-पीढ़ी तेरा भय मानते रहेंगे।"},{"number":6,"verse":"वह घास की खूँटी पर बरसनेवाले मेंह, और भूमि सींचनेवाली झड़ियों के समान होगा।"},{"number":7,"verse":"उसके दिनों में धर्मी फूले फलेंगे, और जब तक चन्द्रमा बना रहेगा, तब तक शान्ति बहुत रहेगी।"},{"number":8,"verse":"वह समुद्र से समुद्र तक और महानद से पृथ्वी की छोर तक प्रभुता करेगा।"},{"number":9,"verse":"उसके सामने जंगल के रहनेवाले घुटने टेकेंगे, और उसके शत्रु मिट्टी चाटेंगे।"},{"number":10,"verse":"तर्शीश और द्वीप द्वीप के राजा भेंट ले आएँगे, शेबा और सबा दोनों के राजा उपहार पहुँचाएँगे।"},{"number":11,"verse":"सब राजा उसको दण्डवत् करेंगे, जाति जाति के लोग उसके अधीन हो जाएँगे।"},{"number":12,"verse":"क्योंकि वह दोहाई देनेवाले दरिद्र का, और दु:खी और असहाय मनुष्य का उद्धार करेगा।"},{"number":13,"verse":"वह कंगाल और दरिद्र पर तरस खाएगा, और दरिद्रों के प्राणों को बचाएगा।"},{"number":14,"verse":"वह उनके प्राणों को अन्धेर और उपद्रव से छुड़ा लेगा; और उनका लहू उसकी दृष्‍टि में अनमोल ठहरेगा।"},{"number":15,"verse":"वह जीवित रहेगा, और शेबा के सोने में से उसको दिया जाएगा। लोग उसके लिये नित्य प्रार्थना करेंगे; और दिन भर उसको धन्य कहते रहेंगे।"},{"number":16,"verse":"देश में पहाड़ों की चोटियों पर बहुत सा अन्न होगा; जिसकी बालें लबानोन के देवदारों के समान झूमेंगी; और नगर के लोग घास के समान लहलहाएँगे।"},{"number":17,"verse":"उसका नाम सदा सर्वदा बना रहेगा; जब तक सूर्य बना रहेगा, तब तक उसका नाम नित्य नया होता रहेगा, और लोग अपने को उसके कारण धन्य गिनेंगे, सारी जातियाँ उसको धन्य कहेंगी।"},{"number":18,"verse":"धन्य है यहोवा परमेश्‍वर, जो इस्राएल का परमेश्‍वर है; आश्‍चर्यकर्म केवल वही करता है।"},{"number":19,"verse":"उसका महिमायुक्‍त नाम सर्वदा धन्य रहेगा; और सारी पृथ्वी उसकी महिमा से परिपूर्ण होगी। आमीन फिर आमीन।"},{"number":20,"verse":"यिशै के पुत्र दाऊद की प्रार्थनाएँ समाप्‍त हुईं।"}]}
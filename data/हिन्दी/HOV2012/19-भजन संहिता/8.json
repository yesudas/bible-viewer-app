{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":8,"verses":[{"number":1,"verse":"प्रधान बजानेवालों के लिये : गित्तीत की राग पर दाऊद का भजन हे यहोवा हमारे प्रभु, तेरा नाम सारी पृथ्वी पर क्या ही प्रतापमय है! तू ने अपना वैभव स्वर्ग पर दिखाया है।"},{"number":2,"verse":"तू ने अपने बैरियों के कारण बच्‍चों और दूध पिउवों के द्वारा ताकि तू शत्रु और पलटा लेनेवालों को रोक रखे।"},{"number":3,"verse":"जब मैं आकाश को, जो तेरे हाथों का कार्य है, और चंद्रमा और तारागण को जो तू ने नियुक्‍त किए हैं, देखता हूँ;"},{"number":4,"verse":"तो फिर मनुष्य क्या है कि तू उसका स्मरण रखे, और आदमी क्या है कि तू उसकी सुधि ले?"},{"number":5,"verse":"क्योंकि तू ने उसको परमेश्‍वर से थोड़ा ही कम बनाया है, और महिमा और प्रताप का मुकुट उसके सिर पर रखा है।"},{"number":6,"verse":"तू ने उसे अपने हाथों के कार्यों पर प्रभुता दी है; तू ने उसके पाँव तले सब कुछ कर दिया है :"},{"number":7,"verse":"सब भेड़-बकरी और गाय-बैल और जितने वनपशु हैं,"},{"number":8,"verse":"आकाश के पक्षी और समुद्र की मछलियाँ, और जितने जीव-जन्तु समुद्रों में चलते फिरते हैं।"},{"number":9,"verse":"हे यहोवा, हे हमारे प्रभु, तेरा नाम सारी पृथ्वी पर क्या ही प्रतापमय है।"}]}
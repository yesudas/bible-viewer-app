{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":139,"verses":[{"number":1,"verse":"प्रधान बजानेवाले के लिये दाऊद का भजन हे यहोवा, तू ने मुझे जाँचकर जान लिया है।"},{"number":2,"verse":"तू मेरा उठना बैठना जानता है; और मेरे विचारों को दूर ही से समझ लेता है।"},{"number":3,"verse":"मेरे चलने और लेटने की तू भली-भाँति छानबीन करता है, और मेरे पूरे चालचलन का भेद जानता है।"},{"number":4,"verse":"हे यहोवा, मेरे मुँह में ऐसी कोई बात नहीं जिसे तू पूरी रीति से न जानता हो।"},{"number":5,"verse":"तू ने मुझे आगे पीछे घेर रखा है, और अपना हाथ मुझ पर रखे रहता है।"},{"number":6,"verse":"यह ज्ञान मेरे लिये बहुत कठिन है; यह गम्भीर और मेरी समझ से बाहर है।"},{"number":7,"verse":"मैं तेरे आत्मा से भागकर किधर जाऊँ? या तेरे सामने से किधर भागूँ?"},{"number":8,"verse":"यदि मैं आकाश पर चढ़ूँ, तो तू वहाँ है! यदि मैं अपना बिछौना अधोलोक में बिछाऊँ तो वहाँ भी तू है!"},{"number":9,"verse":"यदि मैं भोर की किरणों पर चढ़कर,"},{"number":10,"verse":"तो वहाँ भी तू अपने हाथ से मेरी अगुवाई करेगा, और अपने दाहिने हाथ से मुझे पकड़े रहेगा।"},{"number":11,"verse":"यदि मैं कहूँ कि अन्धकार में तो मैं छिप जाऊँगा, और मेरे चारों ओर का उजियाला रात का अन्धेरा हो जाएगा,"},{"number":12,"verse":"तौभी अन्धकार तुझ से न छिपाएगा, रात तो दिन के तुल्य प्रकाश देगी; क्योंकि तेरे लिये अन्धियारा और उजियाला दोनों एक समान हैं।"},{"number":13,"verse":"मेरे मन का स्वामी तो तू है; तू ने मुझे माता के गर्भ में रचा।"},{"number":14,"verse":"मैं तेरा धन्यवाद करूँगा, इसलिये कि मैं भयानक और अद्भुत रीति से रचा गया हूँ। तेरे काम तो आश्‍चर्य के हैं, और मैं इसे भली भाँति जानता हूँ।"},{"number":15,"verse":"जब मैं गुप्‍त में बनाया जाता, और पृथ्वी के नीचे स्थानों में रचा जाता था, तब मेरी हड्डियाँ तुझ से छिपी न थीं।"},{"number":16,"verse":"तेरी आँखों ने मेरे बेडौल तत्व को देखा; और मेरे सब अंग जो दिन दिन बनते जाते थे वे रचे जाने से पहले तेरी पुस्तक में लिखे हुए थे।"},{"number":17,"verse":"मेरे लिये तो हे परमेश्‍वर, तेरे विचार क्या ही बहुमूल्य हैं! उनकी संख्या का जोड़ कैसा बड़ा है!"},{"number":18,"verse":"यदि मैं उनको गिनता तो वे बालू के किनकों से भी अधिक ठहरते। जब मैं जाग उठता हूँ, तब भी तेरे संग रहता हूँ।"},{"number":19,"verse":"हे परमेश्‍वर, निश्‍चय तू दुष्‍ट को घात करेगा! हे हत्यारो, मुझ से दूर हो जाओ!"},{"number":20,"verse":"क्योंकि वे तेरी चर्चा चतुराई से करते हैं; तेरे शत्रु तेरा नाम झूठी बात पर लेते हैं।"},{"number":21,"verse":"हे यहोवा, क्या मैं तेरे बैरियों से बैर न रखूँ, और तेरे विरोधियों से रूठ न जाऊँ?"},{"number":22,"verse":"हाँ, मैं उनसे पूर्ण बैर रखता हूँ; मैं उनको अपना शत्रु समझता हूँ।"},{"number":23,"verse":"हे परमेश्‍वर, मुझे जाँचकर जान ले! मुझे परखकर मेरी चिन्ताओं को जान ले!"},{"number":24,"verse":"और देख कि मुझ में कोई बुरी चाल है कि नहीं, और अनन्त के मार्ग में मेरी अगुवाई कर!"}]}
{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":10,"verses":[{"number":1,"verse":"हे यहोवा, तू क्यों दूर खड़ा रहता है? संकट के समय में क्यों छिपा रहता है?"},{"number":2,"verse":"दुष्‍टों के अहंकार के कारण दीन मनुष्य खदेड़े जाते हैं; वे अपनी ही निकाली हुई युक्‍तियों में फँस जाएँ।"},{"number":3,"verse":"क्योंकि दुष्‍ट अपनी अभिलाषा पर घमण्ड करता है, और लोभी परमेश्‍वर को त्याग देता है और उसका तिरस्कार करता है।"},{"number":4,"verse":"दुष्‍ट अपने अभिमान के कारण कहता है कि वह लेखा नहीं लेने का; उसका पूरा विचार यही है कि कोई परमेश्‍वर है ही नहीं।"},{"number":5,"verse":"वह अपने मार्ग पर दृढ़ता से बना रहता है; तेरे न्याय के विचार ऐसे ऊँचे पर होते हैं, कि उसकी दृष्‍टि वहाँ तक नहीं पहुँचती; जितने उसके विरोधी हैं उन पर वह फुँकारता है।"},{"number":6,"verse":"वह अपने मन में कहता है, “मैं कभी टलने का नहीं : मैं पीढ़ी से पीढ़ी तक दु:ख से बचा रहूँगा।”"},{"number":7,"verse":"उसका मुँह शाप और छल और अन्धेर से भरा है; उत्पात और अनर्थ की बातें उसके मुँह में हैं।"},{"number":8,"verse":"वह गाँवों में घात लगाकर बैठा करता है, और गुप्‍त स्थानों में निर्दोष को घात करता है, उसकी आँखें लाचार की घात में लगी रहती हैं।"},{"number":9,"verse":"जैसा सिंह अपनी झाड़ी में वैसा ही वह भी छिपकर घात में बैठा करता है; वह दीन को पकड़ने के लिये घात लगाए रहता है, वह दीन को अपने जाल में फँसाकर घसीट लाता है, तब उसे पकड़ लेता है।"},{"number":10,"verse":"वह झुक जाता है और वह दुबक कर बैठता है; और लाचार लोग उसके महाबली हाथों से पटके जाते हैं।"},{"number":11,"verse":"वह अपने मन में सोचता है, “ईश्‍वर भूल गया, वह अपना मुँह छिपाता है; वह कभी नहीं देखेगा।”"},{"number":12,"verse":"उठ, हे यहोवा; हे ईश्‍वर, अपना हाथ बढ़ा; और दीनों को न भूल।"},{"number":13,"verse":"परमेश्‍वर को दुष्‍ट क्यों तुच्छ जानता है, और अपने मन में कहता है, “तू लेखा न लेगा?”"},{"number":14,"verse":"तू ने देख लिया है, क्योंकि तू उत्पात और उत्पीड़न पर दृष्‍टि रखता है, ताकि उसका पलटा अपने हाथ में रखे; लाचार अपने को तेरे हाथ में सौंपता है; अनाथों का तू ही सहायक रहा है।"},{"number":15,"verse":"दुष्‍ट की भुजा को तोड़ डाल; और दुर्जन की दुष्‍टता को ढूँढ़ ढूँढ़ कर निकाल जब तक कि सब उसमें से दूर न हो जाए।"},{"number":16,"verse":"यहोवा अनन्तकाल के लिये महाराजा है; उसके देश में से जाति जाति के लोग नष्‍ट हो गए हैं।"},{"number":17,"verse":"हे यहोवा, तू ने नम्र लोगों की अभिलाषा सुनी है; तू उनका मन तैयार करेगा, तू कान लगाकर सुनेगा"},{"number":18,"verse":"कि अनाथ और पिसे हुए का न्याय करे, ताकि मनुष्य जो मिट्टी से बना है फिर भय दिखाने न पाए।"}]}
{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":148,"verses":[{"number":1,"verse":"याह की स्तुति करो! यहोवा की स्तुति स्वर्ग में से करो, उसकी स्तुति ऊँचे स्थानों में करो!"},{"number":2,"verse":"हे उसके सब दूतो, उसकी स्तुति करो : हे उसकी सबसेना उसकी स्तुति करो!"},{"number":3,"verse":"हे सूर्य और चंद्रमा उसकी स्तुति करो, हे सब ज्योतिमय तारागण उसकी स्तुति करो!"},{"number":4,"verse":"हे सबसे ऊँचे आकाश, और हे आकाश के ऊपरवाले जल, तुम दोनों उसकी स्तुति करो!"},{"number":5,"verse":"वे यहोवा के नाम की स्तुति करें, क्योंकि उसी ने आज्ञा दी और ये सिरजे गए।"},{"number":6,"verse":"और उसने उनको सदा सर्वदा के लिये स्थिर किया है; और ऐसी विधि ठहराई है, जो टलने की नहीं।"},{"number":7,"verse":"पृथ्वी में से यहोवा की स्तुति करो, हे मगरमच्छों और गहिरे सागर,"},{"number":8,"verse":"हे अग्नि और ओलो, हे हिम और कुहरे, हे उसका वचन माननेवाली प्रचण्ड बयार!"},{"number":9,"verse":"हे पहाड़ो और सब टीलो, हे फलदाई वृक्षो और सब देवदारो!"},{"number":10,"verse":"हे वन-पशुओ और सब घरेलू पशुओ, हे रेंगनेवाले जन्तुओ और हे पक्षियो!"},{"number":11,"verse":"हे पृथ्वी के राजाओ, और राज्य राज्य के सब लोगो, हे हाकिमो और पृथ्वी के सब न्यायियो!"},{"number":12,"verse":"हे जवानो और कुमारियो, हे पुरनियो और बालको!"},{"number":13,"verse":"यहोवा के नाम की स्तुति करो, क्योंकि केवल उसी का नाम महान् है; उसका ऐश्‍वर्य पृथ्वी और आकाश के ऊपर है।"},{"number":14,"verse":"उसने अपनी प्रजा के लिये एक सींग ऊँचा किया है; यह उसके सब भक्‍तों के लिये अर्थात् इस्राएलियों के!"}]}
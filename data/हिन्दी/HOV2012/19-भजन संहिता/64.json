{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":64,"verses":[{"number":1,"verse":"प्रधान बजानेवाले के लिये दाऊद का भजन हे परमेश्‍वर, जब मैं तेरी दोहाई दूँ, तब मेरी सुन; शत्रु के उपजाए हुए भय के समय मेरे प्राण की रक्षा कर।"},{"number":2,"verse":"कुकर्मियों की गोष्‍ठी से, और अनर्थकारियों के हुल्‍लड़ से मेरी आड़ हो।"},{"number":3,"verse":"उन्होंने अपनी जीभ को तलवार के समान तेज़ किया है, और अपने कड़वे वचनों के तीरों को चढ़ाया है;"},{"number":4,"verse":"ताकि छिपकर खरे मनुष्य को मारें; वे निडर होकर उसको अचानक मारते भी हैं।"},{"number":5,"verse":"वे बुरे काम करने का हियाव बाँधते हैं; वे फन्दे लगाने के विषय बातचीत करते हैं, और कहते हैं, “हम को कौन देखेगा?”"},{"number":6,"verse":"वे कुटिलता की युक्‍ति निकालते हैं; और कहते हैं, “हम ने पक्‍की युक्‍ति खोजकर निकाली है।” क्योंकि मनुष्य का मन और हृदय अथाह हैं!"},{"number":7,"verse":"परन्तु परमेश्‍वर उन पर तीर चलाएगा; वे अचानक घायल हो जाएँगे।"},{"number":8,"verse":"वे अपने ही वचनों के कारण ठोकर खाकर गिर पड़ेंगे; जितने उन पर दृष्‍टि करेंगे वे सब अपने अपने सिर हिलाएँगे।"},{"number":9,"verse":"तब सारे लोग डर जाएँगे; और परमेश्‍वर के कामों का बखान करेंगे, और उसके कार्यक्रम को भली भाँति समझेंगे।"},{"number":10,"verse":"धर्मी तो यहोवा के कारण आनन्दित होकर उसका शरणागत होगा, और सब सीधे मनवाले बड़ाई करेंगे।"}]}
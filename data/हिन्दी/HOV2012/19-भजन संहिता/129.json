{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":129,"verses":[{"number":1,"verse":"यात्रा का गीत इस्राएल अब यह कहे, “मेरे बचपन से लोग मुझे बार बार क्लेश देते आए हैं,"},{"number":2,"verse":"मेरे बचपन से वे मुझ को बार बार क्लेश देते तो आए हैं, परन्तु मुझ पर प्रबल नहीं हुए।"},{"number":3,"verse":"हलवाहों ने मेरी पीठ के ऊपर हल चलाया, और लम्बी लम्बी रेखाएँ कीं।”"},{"number":4,"verse":"यहोवा धर्मी है; उसने दुष्‍टों के फन्दों को काट डाला है;"},{"number":5,"verse":"जितने सिय्योन से बैर रखते हैं, उन सभों की आशा टूटे, और उनको पीछे हटना पड़े!"},{"number":6,"verse":"वे छत पर की घास के समान हों, जो बढ़ने से पहले सूख जाती है;"},{"number":7,"verse":"जिससे कोई लवने वाला अपनी मुट्ठी नहीं भरता, न पूलियों का कोई बाँधनेवाला अपनी अंकवार भर पाता है,"},{"number":8,"verse":"और न आने-जानेवाले यह कहते हैं, “ यहोवा की आशीष तुम पर होवे! हम तुम को यहोवा के नाम से आशीर्वाद देते हैं!”"}]}
{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":36,"verses":[{"number":1,"verse":"प्रधान बजानेवाले के लिये यहोवा के दास दाऊद का भजन दुष्‍ट जन का अपराध मेरे हृदय के भीतर यह कहता है कि परमेश्‍वर का भय उसकी दृष्‍टि"},{"number":2,"verse":"वह अपने अधर्म के प्रगट होने और घृणित ठहरने के विषय अपने मन में चिकनी चुपड़ी बातें विचारता है।"},{"number":3,"verse":"उसकी बातें अनर्थ और छल की हैं; उसने बुद्धि और भलाई के काम करने से हाथ खींचा है।"},{"number":4,"verse":"वह अपने बिछौने पर पड़े पड़े अनर्थ की कल्पना करता है; वह अपने कुमार्ग पर दृढ़ता से बना रहता है; बुराई से वह हाथ नहीं खींचता।"},{"number":5,"verse":"हे यहोवा, तेरी करुणा स्वर्ग में है, तेरी सच्‍चाई आकाशमण्डल तक पहुँची है।"},{"number":6,"verse":"तेरा धर्म ऊँचे पर्वतों के समान है, तेरे नियम अथाह सागर ठहरे हैं; हे यहोवा, तू मनुष्य और पशु दोनों की रक्षा करता है।"},{"number":7,"verse":"हे परमेश्‍वर, तेरी करुणा कैसी अनमोल है! मनुष्य तेरे पंखों के तले शरण लेते हैं।"},{"number":8,"verse":"वे तेरे भवन के चिकने भोजन से तृप्‍त होंगे, और तू अपनी सुख की नदी में से उन्हें पिलाएगा।"},{"number":9,"verse":"क्योंकि जीवन का सोता तेरे ही पास है; तेरे प्रकाश के द्वारा हम प्रकाश पाएँगे।"},{"number":10,"verse":"अपने जाननेवालों पर करुणा करता रह, और अपने धर्म के काम सीधे मनवालों में करता रह!"},{"number":11,"verse":"अहंकारी मुझ पर लात उठाने न पाए, और न दुष्‍ट अपने हाथ के बल से मुझे भगाने पाए।"},{"number":12,"verse":"वहाँ अनर्थकारी गिर पड़े हैं; वे ढकेल दिए गए, और फिर उठ न सकेंगे।"}]}
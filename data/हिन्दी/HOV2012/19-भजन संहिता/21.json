{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":21,"verses":[{"number":1,"verse":"प्रधान बजानेवाले के लिये दाऊद का भजन हे यहोवा तेरी सामर्थ्य से राजा आनन्दित होगा; और तेरे किए हुए उद्धार से वह अति मगन होगा।"},{"number":2,"verse":"तू ने उसके मनोरथ को पूरा किया है, और उसके मुँह की विनती को तू ने अस्वीकार नहीं किया। (सेला)"},{"number":3,"verse":"क्योंकि तू उत्तम आशीषें देता हुआ उससे मिलता है, और तू उसके सिर पर कुन्दन का मुकुट पहिनाता है।"},{"number":4,"verse":"उसने तुझ से जीवन माँगा, और तू ने जीवनदान दिया; तू ने उसको युगानयुग का जीवन दिया है।"},{"number":5,"verse":"तेरे उद्धार के कारण उसकी महिमा अधिक है; तू उसको वैभव और ऐश्‍वर्य से आभूषित कर देता है।"},{"number":6,"verse":"क्योंकि तू ने उसको सर्वदा के लिये आशीषित किया है; तू अपने सम्मुख उसको हर्ष और आनन्द से भर देता है।"},{"number":7,"verse":"क्योंकि राजा का भरोसा यहोवा के ऊपर है; और परमप्रधान की करुणा से वह कभी नहीं टलने का।"},{"number":8,"verse":"तेरा हाथ तेरे सब शत्रुओं को ढूँढ़ निकालेगा, तेरा दाहिना हाथ तेरे सब बैरियों का पता लगा लेगा।"},{"number":9,"verse":"तू अपने मुख के सम्मुख उन्हें जलते हुए भट्टे के समान जलाएगा। यहोवा अपने क्रोध में उन्हें निगल जाएगा, और आग उनको भस्म कर डालेगी।"},{"number":10,"verse":"तू उनके फलों को पृथ्वी पर से, और उनके वंश को मनुष्यों में से नष्‍ट करेगा।"},{"number":11,"verse":"क्योंकि उन्होंने तेरी हानि ठानी है, उन्होंने ऐसी युक्‍ति निकाली है जिसे वे पूरी न कर सकेंगे।"},{"number":12,"verse":"क्योंकि तू अपना धनुष उनके विरुद्ध चढ़ाएगा, और वे पीठ दिखाकर भागेंगे।"},{"number":13,"verse":"हे यहोवा, अपनी सामर्थ्य में महान् हो! हम गा गाकर तेरे पराक्रम का भजन सुनाएँगे।"}]}
{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":76,"verses":[{"number":1,"verse":"प्रधान बजानेवाले के लिये : तारवाले बाजों के साथ, आसाप का भजन, गीत। परमेश्‍वर यहूदा में जाना गया है, उसका नाम इस्राएल में महान् हुआ है।"},{"number":2,"verse":"उसका मण्डप शालेम में, और उसका धाम सिय्योन में है।"},{"number":3,"verse":"वहाँ उसने चमचमाते तीरों को, और ढाल और तलवार को तोड़कर, लड़ाई ही को तोड़ डाला है। (सेला)"},{"number":4,"verse":"हे परमेश्‍वर, तू तो ज्योतिर्मय है : तू अहेर से भरे हुए पहाड़ों से अधिक उत्तम और महान् है।"},{"number":5,"verse":"दृढ़ मनवाले लुट गए, और भारी नींद में पड़े हैं; और शूरवीरों में से किसी का हाथ न चला।"},{"number":6,"verse":"हे याकूब के परमेश्‍वर, तेरी घुड़की से, रथों समेत घोड़े भारी नींद में पड़े हैं।"},{"number":7,"verse":"केवल तू ही भययोग्य है; और जब तू क्रोध करने लगे, तब तेरे सामने कौन खड़ा रह सकेगा?"},{"number":8,"verse":"तू ने स्वर्ग से निर्णय सुनाया है; पृथ्वी उस समय सुनकर डर गई, और चुप रही,"},{"number":9,"verse":"जब परमेश्‍वर न्याय करने को, और पृथ्वी के सब नम्र लोगों का उद्धार करने को उठा। (सेला)"},{"number":10,"verse":"निश्‍चय मनुष्य की जलजलाहट तेरी स्तुति का कारण हो जाएगी, और जो जलजलाहट रह जाए, उसको तू रोकेगा।"},{"number":11,"verse":"अपने परमेश्‍वर यहोवा की मन्नत मानो, और पूरी भी करो; वह जो भय के योग्य है, उसके आस पास के सब उसके लिये भेंट ले आएँ।"},{"number":12,"verse":"वह तो प्रधानों का अभिमान मिटा देगा; वह पृथ्वी के राजाओं को भययोग्य जान पड़ता है।"}]}
{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":104,"verses":[{"number":1,"verse":"हे मेरे मन, तू यहोवा को धन्य कह! हे मेरे परमेश्‍वर यहोवा, तू अत्यन्त महान् है! तू वैभव और ऐश्‍वर्य का वस्त्र पहिने हुए है,"},{"number":2,"verse":"जो उजियाले को चादर के समान ओढ़े रहता है, और आकाश को तम्बू के समान ताने रहता है,"},{"number":3,"verse":"जो अपनी अटारियों की कड़ियाँ जल में धरता है, और मेघों को अपना रथ बनाता है, और पवन के पंखों पर चलता है,"},{"number":4,"verse":"जो पवनों को अपने दूत, और धधकती आग को अपने टहलुए बनाता है।"},{"number":5,"verse":"तू ने पृथ्वी को उसकी नींव पर स्थिर किया है, ताकि वह कभी न डगमगाए।"},{"number":6,"verse":"तू ने उसको गहिरे सागर से ढाँप दिया है जैसे वस्त्र से; जल पहाड़ों के ऊपर ठहर गया।"},{"number":7,"verse":"तेरी घुड़की से वह भाग गया; तेरे गरजने का शब्द सुनते ही, वह उतावली करके बह गया।"},{"number":8,"verse":"वह पहाड़ों पर चढ़ गया, और तराइयों के मार्ग से उस स्थान में उतर गया जिसे तू ने उसके लिये तैयार किया था।"},{"number":9,"verse":"तू ने एक सीमा ठहराई जिसको वह नहीं लाँघ सकता है, और न लौटकर स्थल को ढाँप सकता है।"},{"number":10,"verse":"तू नालों में सोतों को बहाता है; वे पहाड़ों के बीच से बहते हैं,"},{"number":11,"verse":"उन से मैदान के सब जीव-जन्तु जल पीते हैं; जंगली गदहे भी अपनी प्यास बुझा लेते हैं।"},{"number":12,"verse":"उनके पास आकाश के पक्षी बसेरा करते, और डालियों के बीच में से बोलते हैं।"},{"number":13,"verse":"तू अपनी अटारियों में से पहाड़ों को सींचता है तेरे कामों के फल से पृथ्वी तृप्‍त रहती है।"},{"number":14,"verse":"तू पशुओं के लिये घास, और मनुष्यों के काम के लिये अन्न आदि उपजाता है, और इस रीति भूमि से वह भोजन-वस्तुएँ उत्पन्न करता है।"},{"number":15,"verse":"और दाखमधु जिस से मनुष्य का मन आनन्दित होता है, और तेल जिस से उसका मुख चमकता है, और अन्न जिससे वह सम्भल जाता है।"},{"number":16,"verse":"यहोवा के वृक्ष तृप्‍त रहते हैं, अर्थात् लबानोन के देवदार जो उसी के लगाए हुए हैं।"},{"number":17,"verse":"उन में चिड़ियाँ अपने घोंसले बनाती हैं; लगलग का बसेरा सनौवर के वृक्षों में होता है।"},{"number":18,"verse":"ऊँचे पहाड़ जंगली बकरों के लिये हैं; और चट्टानें शापानों के शरणस्थान हैं।"},{"number":19,"verse":"उसने नियत समयों के लिये चंद्रमा को बनाया है; सूर्य अपने अस्त होने का समय जानता है।"},{"number":20,"verse":"तू अन्धकार करता है, तब रात हो जाती है; जिस में वन के सब जीव-जन्तु घूमते फिरते हैं।"},{"number":21,"verse":"जवान सिंह अहेर के लिये गरजते हैं, और ईश्‍वर से अपना आहार माँगते हैं।"},{"number":22,"verse":"सूर्य उदय होते ही वे चले जाते हैं और अपनी माँदों में जा बैठते हैं।"},{"number":23,"verse":"तब मनुष्य अपने काम के लिये और सन्ध्या तक परिश्रम करने के लिये निकलता है।"},{"number":24,"verse":"हे यहोवा, तेरे काम अनगिनित हैं! इन सब वस्तुओं को तू ने बुद्धि से बनाया है; पृथ्वी तेरी सम्पत्ति से परिपूर्ण है।"},{"number":25,"verse":"इसी प्रकार समुद्र बड़ा और बहुत ही चौड़ा है, और उस में अनगिनित जलचर, जीव-जन्तु, क्या छोटे, क्या बड़े भरे पड़े हैं।"},{"number":26,"verse":"उस में जहाज भी आते जाते हैं, और लिव्यातान भी जिसे तू ने वहाँ खेलने के लिये बनाया है।"},{"number":27,"verse":"इन सब को तेरा ही आसरा है, कि तू उनका आहार समय पर दिया करे।"},{"number":28,"verse":"तू उन्हें देता है, वे चुन लेते हैं; तू अपनी मुट्ठी खोलता है और वे उत्तम पदार्थों से तृप्‍त होते हैं।"},{"number":29,"verse":"तू मुख फेर लेता है, और वे घबरा जाते हैं; तू उनकी साँस ले लेता है, और उनके प्राण छूट जाते हैं, और मिट्टी में फिर मिल जाते हैं।"},{"number":30,"verse":"फिर तू अपनी ओर से साँस भेजता है, और वे सिरजे जाते हैं; और तू धरती को नया कर देता है।"},{"number":31,"verse":"यहोवा की महिमा सदा काल बनी रहे, यहोवा अपने कामों से आनन्दित होवे!"},{"number":32,"verse":"उसकी दृष्‍टि ही से पृथ्वी काँप उठती है, और उसके छूते ही पहाड़ों से धूआँ निकलता है।"},{"number":33,"verse":"मैं जीवन भर यहोवा का गीत गाता रहूँगा; जब तक मैं बना रहूँगा तब तक अपने परमेश्‍वर का भजन गाता रहूँगा।"},{"number":34,"verse":"मेरा ध्यान करना उसको प्रिय लगे, क्योंकि मैं तो यहोवा के कारण आनन्दित रहूँगा।"},{"number":35,"verse":"पापी लोग पृथ्वी पर से मिट जाएँ, और दुष्‍ट लोग आगे को न रहें! हे मेरे मन, यहोवा को धन्य कह! याह की स्तुति करो!"}]}
{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":92,"verses":[{"number":1,"verse":"भजन। विश्राम के दिन के लिये गीत यहोवा का धन्यवाद करना भला है, हे परमप्रधान, तेरे नाम का भजन गाना;"},{"number":2,"verse":"प्रात:काल को तेरी करुणा, और प्रति रात तेरी सच्‍चाई का प्रचार करना,"},{"number":3,"verse":"दस तारवाले बाजे और सारंगी पर, और वीणा पर गम्भीर स्वर से गाना भला है।"},{"number":4,"verse":"क्योंकि, हे यहोवा, तू ने मुझ को अपने काम से आनन्दित किया है; और मैं तेरे हाथों के कामों के कारण जयजयकार करूँगा।"},{"number":5,"verse":"हे यहोवा, तेरे काम क्या ही बड़े हैं! तेरी कल्पनाएँ बहुत गम्भीर हैं!"},{"number":6,"verse":"पशु समान मनुष्य इसको नहीं समझता; और मूर्ख इसका विचार नहीं करता :"},{"number":7,"verse":"कि दुष्‍ट जो घास के समान फूलते-फलते हैं, और सब अनर्थकारी जो प्रफुल्‍लित होते हैं, यह इसलिये होता है कि वे सर्वदा के लिये नष्‍ट हो जाएँ,"},{"number":8,"verse":"परन्तु हे यहोवा, तू सदा विराजमान रहेगा।"},{"number":9,"verse":"क्योंकि हे यहोवा, तेरे शत्रु, हाँ तेरे शत्रु नष्‍ट होंगे; सब अनर्थकारी तितर बितर होंगे।"},{"number":10,"verse":"परन्तु मेरा सींग तू ने जंगली साँड़ का सा ऊँचा किया है; मैं टटके तेल से चुपड़ा गया हूँ।"},{"number":11,"verse":"मैं अपने शत्रुओं पर दृष्‍टि करके, और उन कुकर्मियों का हाल जो मेरे विरुद्ध उठे थे, सुनकर सन्तुष्‍ट हुआ हूँ।"},{"number":12,"verse":"धर्मी लोग खजूर के समान फूले फलेंगे, और लबानोन के देवदार के समान बढ़ते रहेंगे।"},{"number":13,"verse":"वे यहोवा के भवन में रोपे जाकर, हमारे परमेश्‍वर के आँगनों में फूले फलेंगे।"},{"number":14,"verse":"वे पुराने होने पर भी फलते रहेंगे, और रस भरे और लहलहाते रहेंगे,"},{"number":15,"verse":"जिस से यह प्रगट हो कि यहोवा सच्‍चा है; वह मेरी चट्टान है, और उस में कुटिलता कुछ भी नहीं।"}]}
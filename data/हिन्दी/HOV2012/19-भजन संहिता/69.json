{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":69,"verses":[{"number":1,"verse":"प्रधान बजानेवाले के लिये शोशन्नीम राग में दाऊद का गीत हे परमेश्‍वर, मेरा उद्धार कर, मैं जल में डूबा जाता हूँ।"},{"number":2,"verse":"मैं बड़े दलदल में धँसा जाता हूँ, और मेरे पैर कहीं नहीं रुकते; मैं गहिरे जल में आ गया, और धारा में डूबा जाता हूँ।"},{"number":3,"verse":"मैं पुकारते पुकारते थक गया, मेरा गला सूख गया है; अपने परमेश्‍वर की बाट जोहते जोहते, मेरी आँखें धुँधली पड़ गई हैं।"},{"number":4,"verse":"जो अकारण मेरे बैरी हैं, वे गिनती में मेरे सिर के बालों से अधिक हैं; मेरे विनाश करनेवाले जो व्यर्थ मेरे शत्रु हैं, वे सामर्थी हैं, इसलिये जो मैं ने लूटा नहीं वह भी मुझ को देना पड़ा।"},{"number":5,"verse":"हे परमेश्‍वर, तू तो मेरी मूढ़ता को जानता है, और मेरे दोष तुझ से छिपे नहीं हैं।"},{"number":6,"verse":"हे प्रभु, हे सेनाओं के यहोवा, जो तेरी बाट जोहते हैं, उनकी आशा मेरे कारण न टूटे; हे इस्राएल के परमेश्‍वर, जो तुझे ढूँढ़ते हैं, उनका मुँह मेरे कारण काला न हो।"},{"number":7,"verse":"तेरे ही कारण मेरी निन्दा हुई है, और मेरा मुँह लज्जा से ढँपा है।"},{"number":8,"verse":"मैं अपने भाइयों के सामने अजनबी हुआ, और अपने सगे भाइयों की दृष्‍टि में परदेशी ठहरा हूँ।"},{"number":9,"verse":"क्योंकि मैं तेरे भवन की धुन में जलते जलते भस्म हुआ।"},{"number":10,"verse":"जब मैं रोकर और उपवास करके दु:ख उठाता था, तब उससे भी मेरी नामधराई ही हुई।"},{"number":11,"verse":"जब मैं टाट का वस्त्र पहिने था, तब मेरा दृष्‍टान्त उन में चलता था।"},{"number":12,"verse":"फाटक के पास बैठनेवाले मेरे विषय बातचीत करते हैं, और मदिरा पीनेवाले मुझ पर लगता हुआ गीत गाते हैं।"},{"number":13,"verse":"परन्तु हे यहोवा, मेरी प्रार्थना तो तेरी प्रसन्नता के समय में हो रही है; हे परमेश्‍वर, अपनी करुणा की बहुतायत से, और बचाने की अपनी सच्‍ची प्रतिज्ञा के अनुसार मेरी सुन ले।"},{"number":14,"verse":"मुझ को दलदल में से उबार कि मैं धँस न जाऊँ; मैं अपने बैरियों से, और गहिरे जल में से बच जाऊँ।"},{"number":15,"verse":"मैं धारा में डूब न जाऊँ , और न मैं गहिरे जल में डूब मरूँ, और न पाताल का मुँह मेरे ऊपर बन्द हो।"},{"number":16,"verse":"हे यहोवा, मेरी सुन ले, क्योंकि तेरी करुणा उत्तम है; अपनी दया की बहुतायत के अनुसार मेरी ओर ध्यान दे।"},{"number":17,"verse":"अपने दास से अपना मुँह न मोड़; क्योंकि मैं संकट में हूँ, फुर्ती से मेरी सुन ले।"},{"number":18,"verse":"मेरे निकट आकर मुझे छुड़ा ले, मेरे शत्रुओं से मुझ को छुटकारा दे।"},{"number":19,"verse":"मेरी नामधराई और लज्जा और अनादर को तू जानता है : मेरे सब द्रोही तेरे सामने हैं।"},{"number":20,"verse":"मेरा हृदय नामधराई के कारण फट गया, और मैं बहुत उदास हूँ। मैं ने किसी तरस खानेवाले की आशा तो की, परन्तु किसी को न पाया, और शान्ति देनेवाले को ढूँढ़ता तो रहा, परन्तु कोई न मिला।"},{"number":21,"verse":"लोगों ने मेरे खाने के लिये इन्द्रायन दिया, और मेरी प्यास बुझाने के लिये मुझे सिरका पिलाया।"},{"number":22,"verse":"उनका भोजन उनके लिये फन्दा हो जाए; और उनके सुख के समय जाल बन जाए।"},{"number":23,"verse":"उनकी आँखों पर अन्धेरा छा जाए, ताकि वे देख न सकें; और तू उनकी कटि को निरन्तर कँपाता रह।"},{"number":24,"verse":"उनके ऊपर अपना रोष भड़का, और तेरे क्रोध की आँच उनको लगे।"},{"number":25,"verse":"उनकी छावनी उजड़ जाए, उनके डेरों में कोई न रहे।"},{"number":26,"verse":"क्योंकि जिसको तू ने मारा, वे उसके पीछे पड़े हैं, और जिनको तू ने घायल किया, वे उनकी पीड़ा की चर्चा करते हैं।"},{"number":27,"verse":"उनके अधर्म पर अधर्म बढ़ा; और वे तेरे धर्म को प्राप्‍त न करें।"},{"number":28,"verse":"उनका नाम जीवन की पुस्तक में से काटा जाए, और धर्मियों के संग लिखा न जाए।"},{"number":29,"verse":"परन्तु मैं तो दु:खी और पीड़ित हूँ, इसलिये हे परमेश्‍वर, तू मेरा उद्धार करके मुझे ऊँचे स्थान पर बैठा।"},{"number":30,"verse":"मैं गीत गाकर तेरे नाम की स्तुति करूँगा, और धन्यवाद करता हुआ तेरी बड़ाई करूँगा।"},{"number":31,"verse":"यह यहोवा को बैल से अधिक, वरन् सींग और खुरवाले बैल से भी अधिक भाएगा।"},{"number":32,"verse":"नम्र लोग इसे देखकर आनन्दित होंगे, हे परमेश्‍वर के खोजियो, तुम्हारा मन हरा हो जाए।"},{"number":33,"verse":"क्योंकि यहोवा दरिद्रों की ओर कान लगाता, और अपने लोगों को जो बन्दी हैं तुच्छ नहीं जानता।"},{"number":34,"verse":"स्वर्ग और पृथ्वी उसकी स्तुति करें, और समुद्र अपने सब जीव जन्तुओं समेत उसकी स्तुति करे।"},{"number":35,"verse":"क्योंकि परमेश्‍वर सिय्योन का उद्धार करेगा, और यहूदा के नगरों को फिर बसाएगा; और लोग फिर वहाँ बसकर उसके अधिकारी हो जाएँगे।"},{"number":36,"verse":"उसके दासों का वंश उसको अपने भाग में पाएगा, और उसके नाम के प्रेमी उस में वास करेंगे।"}]}
{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":121,"verses":[{"number":1,"verse":"यात्रा का गीत मैं अपनी आँखें पर्वतों की ओर लगाऊँगा। मुझे सहायता कहाँ से मिलेगी?"},{"number":2,"verse":"मुझे सहायता यहोवा की ओर से मिलती है, जो आकाश और पृथ्वी का कर्ता है।"},{"number":3,"verse":"वह तेरे पाँव को टलने न देगा, तेरा रक्षक कभी न ऊँघेगा।"},{"number":4,"verse":"सुन, इस्राएल का रक्षक, न ऊँघेगा और न सोएगा।"},{"number":5,"verse":"यहोवा तेरा रक्षक है; यहोवा तेरी दाहिनी ओर तेरी आड़ है।"},{"number":6,"verse":"न तो दिन को धूप से, और न रात को चाँदनी से तेरी कुछ हानि होगी।"},{"number":7,"verse":"यहोवा सारी विपत्ति से तेरी रक्षा करेगा; वह तेरे प्राण की रक्षा करेगा।"},{"number":8,"verse":"यहोवा तेरे आने जाने में तेरी रक्षा अब से लेकर सदा तक करता रहेगा।"}]}
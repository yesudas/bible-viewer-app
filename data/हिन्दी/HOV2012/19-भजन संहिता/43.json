{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":43,"verses":[{"number":1,"verse":"(भजन 42 का शेष भाग) हे परमेश्‍वर, मेरा न्याय चुका और विधर्मी जाति से मेरा मुक़द्दमा लड़; मुझ को छली और कुटिल पुरुष से बचा।"},{"number":2,"verse":"क्योंकि हे परमेश्‍वर, तू ही मेरी शरण है, तू ने क्यों मुझे त्याग दिया है? मैं शत्रु के अन्धेर के मारे शोक का पहिरावा पहिने हुए क्यों फिरता रहूँ?"},{"number":3,"verse":"अपने प्रकाश और अपनी सच्‍चाई को भेज; वे मेरी अगुवाई करें, वे ही मुझ को तेरे पवित्र पर्वत पर और तेरे निवास स्थान में पहुँचाएँ!"},{"number":4,"verse":"तब मैं परमेश्‍वर की वेदी के पास जाऊँगा, उस ईश्‍वर के पास जो मेरे अति आनन्द का कुंड है; और हे परमेश्‍वर, हे मेरे परमेश्‍वर, मैं वीणा बजा बजाकर तेरा धन्यवाद करूँगा।"},{"number":5,"verse":"हे मेरे प्राण, तू क्यों गिरा जाता है? तू अन्दर ही अन्दर क्यों व्याकुल है? परमेश्‍वर पर भरोसा रख, क्योंकि वह मेरे मुख की चमक और मेरा परमेश्‍वर है; मैं फिर उसका धन्यवाद करूँगा।"}]}
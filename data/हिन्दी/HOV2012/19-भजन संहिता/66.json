{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":66,"verses":[{"number":1,"verse":"प्रधान बजानेवाले के लिये गीत, भजन हे सारी पृथ्वी के लोगो, परमेश्‍वर के लिये जयजयकार करो;"},{"number":2,"verse":"उसके नाम की महिमा का भजन गाओ; उसकी स्तुति करते हुए, उसकी महिमा करो।"},{"number":3,"verse":"परमेश्‍वर से कहो, “तेरे काम क्या ही भयानक हैं! तेरी महासामर्थ्य के कारण तेरे शत्रु तेरी चापलूसी करेंगे।"},{"number":4,"verse":"सारी पृथ्वी के लोग तुझे दण्डवत् करेंगे, और तेरा भजन गाएँगे; वे तेरे नाम का भजन गाएँगे।” (सेला)"},{"number":5,"verse":"आओ परमेश्‍वर के कामों को देखो; वह अपने कार्यों के कारण मनुष्यों को भययोग्य देख पड़ता है।"},{"number":6,"verse":"उसने समुद्र को सूखी भूमि कर डाला; वहाँ हम उसके कारण आनन्दित हुए,"},{"number":7,"verse":"जो अपने पराक्रम से सर्वदा प्रभुता करता है, और अपनी आँखों से जाति जाति को ताकता है। हठीले अपने सिर न उठाएँ। (सेला)"},{"number":8,"verse":"हे देश देश के लोगो, हमारे परमेश्‍वर को धन्य कहो, और उसकी स्तुति में राग उठाओ,"},{"number":9,"verse":"जो हम को जीवित रखता है; और हमारे पाँव को टलने नहीं देता।"},{"number":10,"verse":"क्योंकि हे परमेश्‍वर, तू ने हम को जाँचा; तू ने हमें चाँदी के समान ताया था।"},{"number":11,"verse":"तू ने हम को जाल में फँसाया; और हमारी कटि पर भारी बोझ बाँधा था;"},{"number":12,"verse":"तू ने घुड़चढ़ों को हमारे सिरों के ऊपर से चलाया, हम आग और जल से होकर गए; परन्तु तू ने हम को उबार के सुख से भर दिया है।"},{"number":13,"verse":"मैं होमबलि लेकर तेरे भवन में आऊँगा; मैं उन मन्नतों को तेरे लिये पूरी करूँगा,"},{"number":14,"verse":"जो मैं ने मुँह खोलकर मानीं, और संकट के समय कही थीं।"},{"number":15,"verse":"मैं तुझे मोटे पशुओं की होमबलि, मेंढ़ों की चर्बी को धूप समेत चढ़ाऊँगा; मैं बकरों समेत बैल चढ़ाऊँगा। (सेला)"},{"number":16,"verse":"हे परमेश्‍वर के सब डरवैयो, आकर सुनो, मैं बताऊँगा कि उसने मेरे लिये क्या क्या किया है।"},{"number":17,"verse":"मैं ने उसको पुकारा, और उसी का गुणानुवाद मुझ से हुआ।"},{"number":18,"verse":"यदि मैं मन में अनर्थ की बात सोचता, तो प्रभु मेरी न सुनता।"},{"number":19,"verse":"परन्तु परमेश्‍वर ने तो सुना है; उसने मेरी प्रार्थना की ओर ध्यान दिया है।"},{"number":20,"verse":"धन्य है परमेश्‍वर, जिसने न तो मेरी प्रार्थना अनसुनी की, और न मुझ से अपनी करुणा दूर कर दी है!"}]}
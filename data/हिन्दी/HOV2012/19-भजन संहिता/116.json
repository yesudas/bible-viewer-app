{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":116,"verses":[{"number":1,"verse":"मैं प्रेम रखता हूँ, इसलिये कि यहोवा ने मेरे गिड़गिड़ाने को सुना है।"},{"number":2,"verse":"उसने जो मेरी ओर कान लगाया है, इसलिये मैं जीवन भर उसको पुकारा करूँगा।"},{"number":3,"verse":"मृत्यु की रस्सियाँ मेरे चारों ओर थीं; मैं अधोलोक की सकेती में पड़ा था; मुझे संकट और शोक भोगना पड़ा।"},{"number":4,"verse":"तब मैं ने यहोवा से प्रार्थना की, “हे यहोवा, विनती सुनकर मेरे प्राण को बचा ले!”"},{"number":5,"verse":"यहोवा अनुग्रहकारी और धर्मी है; और हमारा परमेश्‍वर दया करनेवाला है।"},{"number":6,"verse":"यहोवा भोलों की रक्षा करता है; जब मैं बलहीन हो गया था, उसने मेरा उद्धार किया।"},{"number":7,"verse":"हे मेरे प्राण, तू अपने विश्रामस्थान में लौट आ; क्योंकि यहोवा ने तेरा उपकार किया है।"},{"number":8,"verse":"तू ने तो मेरे प्राण को मृत्यु से, मेरी आँख को आँसू बहाने से, और मेरे पाँव को ठोकर खाने से बचाया है।"},{"number":9,"verse":"मैं जीवित रहते हुए, अपने को यहोवा के सामने जानकर नित चलता रहूँगा।"},{"number":10,"verse":"मैं ने जो ऐसा कहा है, इसे विश्‍वास की कसौटी पर कस कर कहा है, “मैं तो बहुत ही दु:खित हूँ;”"},{"number":11,"verse":"मैं ने उतावली से कहा, “सब मनुष्य झूठे हैं।”"},{"number":12,"verse":"यहोवा ने मेरे जितने उपकार किए हैं, उनका बदला मैं उसको क्या दूँ?"},{"number":13,"verse":"मैं उद्धार का कटोरा उठाकर, यहोवा से प्रार्थना करूँगा,"},{"number":14,"verse":"मैं यहोवा के लिये अपनी मन्नतें सभों की दृष्‍टि में प्रगट रूप में उसकी सारी प्रजा के सामने पूरी करूँगा।"},{"number":15,"verse":"यहोवा के भक्‍तों की मृत्यु, उसकी दृष्‍टि में अनमोल है।"},{"number":16,"verse":"हे यहोवा, सुन, मैं तो तेरा दास हूँ; मैं तेरा दास, और तेरी दासी का पुत्र हूँ। तू ने मेरे बन्धन खोल दिए हैं।"},{"number":17,"verse":"मैं तुझ को धन्यवादबलि चढ़ाऊँगा, और यहोवा से प्रार्थना करूँगा।"},{"number":18,"verse":"मैं यहोवा के लिये अपनी मन्नतें, प्रगट में उसकी सारी प्रजा के सामने"},{"number":19,"verse":"यहोवा के भवन के आँगनों में, हे यरूशलेम, तेरे भीतर पूरी करूँगा। याह की स्तुति करो!"}]}
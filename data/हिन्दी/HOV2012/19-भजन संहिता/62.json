{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":62,"verses":[{"number":1,"verse":"प्रधान बजानेवाले के लिये : दाऊद का भजन। यदूतून की राग पर सचमुच मैं चुपचाप होकर परमेश्‍वर की ओर मन लगाए हूँ, मेरा उद्धार उसी से होता है।"},{"number":2,"verse":"सचमुच वही, मेरी चट्टान और मेरा उद्धार है, वह मेरा गढ़ है, मैं अधिक न डिगूँगा।"},{"number":3,"verse":"तुम कब तक एक पुरुष पर धावा करते रहोगे, कि सब मिलकर उसका घात करो? वह तो झुकी हुई भीत या गिरते हुए बाड़े के समान है।"},{"number":4,"verse":"सचमुच वे उसको, उसके ऊँचे पद से गिराने की सम्मति करते हैं; वे झूठ से प्रसन्न रहते हैं। मुँह से तो वे आशीर्वाद देते पर मन में कोसते हैं। (सेला)"},{"number":5,"verse":"हे मेरे मन, परमेश्‍वर के सामने चुपचाप रह, क्योंकि मेरी आशा उसी से है।"},{"number":6,"verse":"सचमुच वही मेरी चट्टान, और मेरा उद्धार है, वह मेरा गढ़ है; इसलिये मैं न डिगूँगा।"},{"number":7,"verse":"मेरे उद्धार और मेरी महिमा का आधार परमेश्‍वर है; मेरी दृढ़ चट्टान, और मेरा शरणस्थान परमेश्‍वर है।"},{"number":8,"verse":"हे लोगो, हर समय उस पर भरोसा रखो; उससे; परमेश्‍वर हमारा शरणस्थान है। (सेला)"},{"number":9,"verse":"सचमुच नीच लोग तो अस्थाई, और बड़े लोग मिथ्या ही हैं; तौल में वे हलके निकलते हैं; वे सब के सब साँस से भी हलके हैं।"},{"number":10,"verse":"अन्धेर करने पर भरोसा मत रखो, और लूट पाट करने पर मत फूलो; चाहे धन सम्पत्ति बढ़े, तौभी उस पर मन न लगाना।"},{"number":11,"verse":"परमेश्‍वर ने एक बार कहा है; और दो बार मैं ने यह सुना है : कि सामर्थ्य परमेश्‍वर का है;"},{"number":12,"verse":"और हे प्रभु, करुणा भी तेरी है। क्योंकि तू एक एक जन को उसके काम के अनुसार फल देता है।"}]}
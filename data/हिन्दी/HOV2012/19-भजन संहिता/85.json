{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":85,"verses":[{"number":1,"verse":"प्रधान बजानेवाले के लिये : कोरहवंशियों का भजन। हे यहोवा, तू अपने देश पर प्रसन्न हुआ, याकूब को बँधुआई से लौटा ले आया है।"},{"number":2,"verse":"तू ने अपनी प्रजा के अधर्म को क्षमा किया है; और उसके सब पापों को ढाँप दिया है। (सेला)"},{"number":3,"verse":"तू ने अपने रोष को शान्त किया है; और अपने भड़के हुए कोप को दूर किया है।"},{"number":4,"verse":"हे हमारे उद्धारकर्ता परमेश्‍वर, हम को पुन: स्थापित कर, और अपना क्रोध हम पर से दूर कर!"},{"number":5,"verse":"क्या तू हम पर सदा कोपित रहेगा? क्या तू पीढ़ी से पीढ़ी तक कोप करता रहेगा?"},{"number":6,"verse":"क्या तू हम को फिर न जिलाएगा, कि तेरी प्रजा तुझ में आनन्द करे?"},{"number":7,"verse":"हे यहोवा, अपनी करुणा हमें दिखा, और तू हमारा उद्धार कर।"},{"number":8,"verse":"मैं कान लगाए रहूँगा कि परमेश्‍वर यहोवा क्या कहता है, वह तो अपनी प्रजा से जो उसके भक्‍त हैं, शान्ति की बातें कहेगा; परन्तु वे फिरके मूर्खता न करने लगें।"},{"number":9,"verse":"निश्‍चय उसके डरवैयों के उद्धार का समय निकट है, तब हमारे देश में महिमा का निवास होगा।"},{"number":10,"verse":"करुणा और सच्‍चाई आपस में मिल गई हैं; धर्म और मेल ने आपस में चुम्बन किया है।"},{"number":11,"verse":"पृथ्वी में से सच्‍चाई उगती और स्वर्ग से धर्म झुकता है।"},{"number":12,"verse":"फिर यहोवा उत्तम पदार्थ देगा, और हमारी भूमि अपनी उपज देगी।"},{"number":13,"verse":"धर्म उसके आगे आगे चलेगा, और उसके पद-चिह्नों को हमारे लिये मार्ग बनाएगा।"}]}
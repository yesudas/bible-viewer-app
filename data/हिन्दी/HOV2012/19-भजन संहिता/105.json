{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":105,"verses":[{"number":1,"verse":"यहोवा का धन्यवाद करो, उस से प्रार्थना करो, देश देश के लोगों में उसके कामों का प्रचार करो!"},{"number":2,"verse":"उसके लिये गीत गाओ, उसके लिये भजन गाओ, उसके सब आश्‍चर्यकर्मों पर ध्यान करो!"},{"number":3,"verse":"उसके पवित्र नाम की बड़ाई करो; यहोवा के खोजियों का हृदय आनन्दित हो!"},{"number":4,"verse":"यहोवा और उसकी सामर्थ्य को खोजो, उसके दर्शन के लगातार खोजी बने रहो!"},{"number":5,"verse":"उसके किए हुए आश्‍चर्यकर्म स्मरण करो, उसके चमत्कार और निर्णय स्मरण करो!"},{"number":6,"verse":"हे उसके दास अब्राहम के वंश, हे याकूब की सन्तान, तुम तो उसके चुने हुए हो!"},{"number":7,"verse":"वही हमारा परमेश्‍वर यहोवा है; पृथ्वी भर में उसके निर्णय होते हैं।"},{"number":8,"verse":"वह अपनी वाचा को सदा स्मरण रखता आया है, यह वही वचन है जो उसने हज़ार पीढ़ियों के लिये ठहराया है;"},{"number":9,"verse":"वही वाचा जो उसने अब्राहम के साथ बाँधी, और उसके विषय में उसने इसहाक से शपथ खाई,"},{"number":10,"verse":"और उसी को उसने याकूब के लिये विधि करके, और इस्राएल के लिये यह कहकर सदा की वाचा करके दृढ़ किया,"},{"number":11,"verse":"“मैं कनान देश को तुझी को दूँगा, वह बाँट में तुम्हारा निज भाग होगा।”"},{"number":12,"verse":"उस समय तो वे गिनती में थोड़े थे, वरन् बहुत ही थोड़े, और उस देश में परदेशी थे।"},{"number":13,"verse":"वे एक जाति से दूसरी जाति में, और एक राज्य से दूसरे राज्य में फिरते रहे;"},{"number":14,"verse":"परन्तु उसने किसी मनुष्य को उन पर अन्धेर करने न दिया; और वह राजाओं को उनके निमित्त यह धमकी देता था,"},{"number":15,"verse":"“मेरे अभिषिक्‍तों को मत छूओ, और न मेरे नबियों की हानि करो!”"},{"number":16,"verse":"फिर उसने उस देश में अकाल भेजा, और अन्न के सब आधार को दूर कर दिया।"},{"number":17,"verse":"उसने यूसुफ नामक एक पुरुष को उनसे पहले भेजा था, जो दास होने के लिये बेचा गया था।"},{"number":18,"verse":"लोगों ने उसके पैरों में बेड़ियाँ डालकर उसे दु:ख दिया; वह लोहे की साँकलों से जकड़ा गया;"},{"number":19,"verse":"जब तक कि उसकी बात पूरी न हुई तब तक यहोवा का वचन उसे कसौटी पर कसता रहा।"},{"number":20,"verse":"तब राजा ने दूत भेजकर उसे निकलवा लिया, और देश देश के लोगों के स्वामी ने उसके बन्धन खुलवाए;"},{"number":21,"verse":"उसने उसको अपने भवन का प्रधान और अपनी पूरी सम्पत्ति का अधिकारी ठहराया,"},{"number":22,"verse":"कि वह उसके हाकिमों को अपनी इच्छा के अनुसार कैद करे और पुरनियों को ज्ञान सिखाए।"},{"number":23,"verse":"फिर इस्राएल मिस्र में आया; और याकूब हाम के देश में परदेशी रहा।"},{"number":24,"verse":"तब उसने अपनी प्रजा को गिनती में बहुत बढ़ाया, और उसके शत्रुओं से अधिक बलवन्त किया।"},{"number":25,"verse":"उसने मिस्रियों के मन को ऐसा फेर दिया, कि वे उसकी प्रजा से बैर रखने, और उसके दासों से छल करने लगे।"},{"number":26,"verse":"उसने अपने दास मूसा को, और अपने चुने हुए हारून को भेजा।"},{"number":27,"verse":"उन्होंने उनके बीच उसकी ओर से भाँति भाँति के चिह्न, और हाम के देश में चमत्कार दिखाए।"},{"number":28,"verse":"उसने अन्धकार कर दिया, और अन्धियारा हो गया; और उन्होंने उसकी बातों को न टाला।"},{"number":29,"verse":"उसने मिस्रियों के जल को लहू कर डाला, और मछलियों को मार डाला।"},{"number":30,"verse":"मेंढक उनकी भूमि में वरन् उनके राजा की कोठरियों में भी भर गए।"},{"number":31,"verse":"उसने आज्ञा दी, तब डाँस आ गए, और उनके सारे देश में कुटकियाँ आ गईं।"},{"number":32,"verse":"उसने उनके लिये जलवृष्‍टि के बदले ओले, और उनके देश में धधकती आग बरसाई।"},{"number":33,"verse":"उसने उनकी दाखलताओं और अंजीर के वृक्षों को वरन् उनके देश के सब पेड़ों को तोड़ डाला।"},{"number":34,"verse":"उसने आज्ञा दी तब अनगिनत टिड्डियाँ, और कीड़े आए,"},{"number":35,"verse":"और उन्होंने उनके देश के सब अन्न आदि को खा डाला; और उनकी भूमि के सब फलों को चट कर गए।"},{"number":36,"verse":"उसने उनके देश के सब पहिलौठों को, उनके पौरुष के सब पहले फल को नष्‍ट किया।"},{"number":37,"verse":"तब वह इस्राएल को सोना चाँदी दिलाकर निकाल लाया, और उनमें से कोई निर्बल न था।"},{"number":38,"verse":"उनके जाने से मिस्री आनन्दित हुए, क्योंकि उनका डर उनमें समा गया था।"},{"number":39,"verse":"उसने छाया के लिये बादल फैलाया, और रात को प्रकाश देने के लिये आग प्रगट की।"},{"number":40,"verse":"उन्होंने माँगा तब उसने बटेरें पहुँचाई, और उनको स्वर्गीय भोजन से तृप्‍त किया।"},{"number":41,"verse":"उसने चट्टान फाड़ी तब पानी बह निकला; और निर्जल भूमि पर नदी बहने लगी।"},{"number":42,"verse":"क्योंकि उसने अपने पवित्र वचन और अपने दास अब्राहम को स्मरण किया।"},{"number":43,"verse":"वह अपनी प्रजा को हर्षित करके और अपने चुने हुओं से जयजयकार कराके निकाल लाया।"},{"number":44,"verse":"और उनको जाति जाति के देश दिए; और वे अन्य लोगों के श्रम के फल के अधिकारी किए गए।"},{"number":45,"verse":"कि वे उसकी विधियों को मानें, और उसकी व्यवस्था को पूरी करें। याह की स्तुति करो!"}]}
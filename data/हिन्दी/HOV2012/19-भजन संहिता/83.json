{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":83,"verses":[{"number":1,"verse":"गीत। आसाप का भजन हे परमेश्‍वर, मौन न रह; हे परमेश्‍वर, चुप न रह, और न शान्त रह!"},{"number":2,"verse":"क्योंकि देख तेरे शत्रु हंगामा मचा रहे हैं; और तेरे बैरियों ने सिर उठाया है।"},{"number":3,"verse":"वे चतुराई से तेरी प्रजा की हानि की सम्मति करते, और तेरे रक्षित लोगों के विरुद्ध युक्‍तियाँ निकालते हैं।"},{"number":4,"verse":"उन्होंने कहा, “आओ, हम उनका ऐसा नाश करें कि राज्य भी मिट जाए; और इस्राएल का नाम आगे को स्मरण न रहे।”"},{"number":5,"verse":"उन्होंने एक मन होकर युक्‍ति निकाली है, और तेरे ही विरुद्ध वाचा बाँधी है।"},{"number":6,"verse":"ये तो एदोम के तम्बूवाले और इश्माएली, मोआबी और हुग्री,"},{"number":7,"verse":"गबाली, अम्मोनी, अमालेकी, और सोर समेत पलिश्ती हैं।"},{"number":8,"verse":"इनके संग अश्शूरी भी मिल गए हैं; उन से भी लूतवंशियों को सहारा मिला है। (सेला)"},{"number":9,"verse":"इन से ऐसा कर जैसा मिद्यानियों से,"},{"number":10,"verse":"जो एन्दोर में नष्‍ट हुए, और भूमि के लिये खाद बन गए।"},{"number":11,"verse":"इनके रईसों को ओरेब और जाएब सरीखे,"},{"number":12,"verse":"जिन्होंने कहा था, “हम परमेश्‍वर की चराइयों के अधिकारी आप ही हो जाएँ।”"},{"number":13,"verse":"हे मेरे परमेश्‍वर, इनको बवन्डर की धूलि, या पवन से उड़ाए हुए भूसे के समान कर दे।"},{"number":14,"verse":"उस आग के समान जो वन को भस्म करती है, और उस लौ के समान जो पहाड़ों को जला देती है,"},{"number":15,"verse":"तू इन्हें अपनी आँधी से भगा दे, और अपने बवन्डर से घबरा दे!"},{"number":16,"verse":"इनके मुँह को अति लज्जित कर, कि हे यहोवा ये तेरे नाम को ढूँढ़ें।"},{"number":17,"verse":"ये सदा के लिये लज्जित और घबराए रहें, इनके मुँह काले हों, और इनका नाश हो जाए,"},{"number":18,"verse":"जिससे ये जानें कि केवल तू जिसका नाम यहोवा है, सारी पृथ्वी के ऊपर परमप्रधान है।"}]}
{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":37,"verses":[{"number":1,"verse":"दाऊद का भजन कुकर्मियों के कारण मत कुढ़, कुटिल काम करनेवालों के विषय डाह न कर!"},{"number":2,"verse":"क्योंकि वे घास के समान झट कट जाएँगे, और हरी घास के समान मुर्झा जाएँगे।"},{"number":3,"verse":"यहोवा पर भरोसा रख, और भला कर; देश में बसा रह, और सच्‍चाई में मन लगाए रह।"},{"number":4,"verse":"यहोवा को अपने सुख का मूल जान, और वह तेरे मनोरथों को पूरा करेगा।"},{"number":5,"verse":"अपने मार्ग की चिन्ता यहोवा पर छोड़; और उस पर भरोसा रख, वही पूरा करेगा।"},{"number":6,"verse":"वह तेरा धर्म ज्योति के समान, और तेरा न्याय दोपहर के उजियाले के समान प्रगट करेगा।"},{"number":7,"verse":"यहोवा के सामने चुपचाप रह, और धीरज से उसकी प्रतीक्षा कर; उस मनुष्य के कारण न कुढ़, जिसके काम सफल होते हैं, और वह बुरी युक्‍तियों को निकालता है!"},{"number":8,"verse":"क्रोध से परे रह, और जलजलाहट को छोड़ दे! मत कुढ़, उससे बुराई ही निकलेगी।"},{"number":9,"verse":"क्योंकि कुकर्मी लोग काट डाले जाएँगे; और जो यहोवा की बाट जोहते हैं, वे पृथ्वी के अधिकारी होंगे।"},{"number":10,"verse":"थोड़े दिन के बीतने पर दुष्‍ट रहेगा ही नहीं; और तू उसके स्थान को भली भांति देखने पर भी उसको न पाएगा।"},{"number":11,"verse":"परन्तु नम्र लोग पृथ्वी के अधिकारी होंगे, और बड़ी शान्ति के कारण आनन्द मनाएँगे।"},{"number":12,"verse":"दुष्‍ट धर्मी के विरुद्ध बुरी युक्‍ति निकालता है, और उस पर दाँत पीसता है;"},{"number":13,"verse":"परन्तु प्रभु उस पर हँसेगा, क्योंकि वह देखता है कि उसका दिन आनेवाला है।"},{"number":14,"verse":"दुष्‍ट लोग तलवार खींचे और धनुष चढ़ाए हुए हैं, ताकि दीन दरिद्र को गिरा दें, और सीधी चाल चलनेवालों को वध करें।"},{"number":15,"verse":"उनकी तलवारों से उन्हीं के हृदय छिदेंगे, और उनके धनुष तोड़े जाएँगे।"},{"number":16,"verse":"धर्मी का थोड़ा सा धन दुष्‍टों के बहुत से धन से उत्तम है।"},{"number":17,"verse":"क्योंकि दुष्‍टों की भुजाएँ तो तोड़ी जाएँगी; परन्तु यहोवा धर्मियों को सम्भालता है।"},{"number":18,"verse":"यहोवा खरे लोगों की आयु की सुधि रखता है, और उनका भाग सदैव बना रहेगा।"},{"number":19,"verse":"विपत्ति के समय उनकी आशा न टूटेगी और न वे लज्जित होंगे, और अकाल के दिनों में वे तृप्‍त रहेंगे।"},{"number":20,"verse":"दुष्‍ट लोग नष्‍ट हो जाएँगे; और यहोवा के शत्रु खेत की सुथरी घास के समान नष्‍ट होंगे, वे धूएँ के समान लुप्‍त हो जाएँगे।"},{"number":21,"verse":"दुष्‍ट ऋण लेता है, और भरता नहीं, परन्तु धर्मी अनुग्रह करके दान देता है;"},{"number":22,"verse":"क्योंकि जो उससे आशीष पाते हैं वे तो पृथ्वी के अधिकारी होंगे, परन्तु जो उससे शापित होते हैं, वे नष्‍ट हो जाएँगे।"},{"number":23,"verse":"मनुष्य की गति यहोवा की ओर से दृढ़ होती है, और उसके चलन से वह प्रसन्न रहता है;"},{"number":24,"verse":"चाहे वह गिरे तौभी पड़ा न रह जाएगा, क्योंकि यहोवा उसका हाथ थामे रहता है।"},{"number":25,"verse":"मैं लड़कपन से लेकर बुढ़ापे तक देखता आया हूँ; परन्तु न तो कभी धर्मी को त्यागा हुआ, और न उसके वंश को टुकड़े माँगते देखा है।"},{"number":26,"verse":"वह तो दिन भर अनुग्रह कर करके ऋण देता है, और उसके वंश पर आशीष फलती रहती है।"},{"number":27,"verse":"बुराई को छोड़ और भलाई कर; और तू सर्वदा बना रहेगा।"},{"number":28,"verse":"क्योंकि यहोवा न्याय से प्रीति रखता; और अपने भक्‍तों को न तजेगा। उनकी तो रक्षा सदा होती है, परन्तु दुष्‍टों का वंश काट डाला जाएगा।"},{"number":29,"verse":"धर्मी लोग पृथ्वी के अधिकारी होंगे, और उस में सदा बसे रहेंगे।"},{"number":30,"verse":"धर्मी अपने मुँह से बुद्धि की बातें करता, और न्याय का वचन कहता है।"},{"number":31,"verse":"उसके परमेश्‍वर की व्यवस्था उसके हृदय में बनी रहती है, उसके पैर नहीं फिसलते।"},{"number":32,"verse":"दुष्‍ट धर्मी की ताक में रहता है। और उसे मार डालने का यत्न करता है।"},{"number":33,"verse":"यहोवा उसको उसके हाथ में न छोड़ेगा, और जब उसका विचार किया जाए, तब वह उसे दोषी न ठहराएगा।"},{"number":34,"verse":"यहोवा की बाट जोहता रह, और उसके मार्ग पर बना रह, और वह तुझे बढ़ाकर पृथ्वी का अधिकारी कर देगा; जब दुष्‍ट काट डाले जाएँगे, तब तू देखेगा।"},{"number":35,"verse":"मैं ने दुष्‍ट को बड़ा पराक्रमी और ऐसा फैलता हुआ देखा, जैसा कोई हरा पेड़ अपनी निज भूमि में फैलता है।"},{"number":36,"verse":"परन्तु जब कोई उधर से गया तो देखा कि वह वहाँ है ही नहीं; और मैं ने भी उसे ढूँढ़ा, परन्तु कहीं न पाया।"},{"number":37,"verse":"खरे मनुष्य पर दृष्‍टि कर और धर्मी को देख, क्योंकि मेल से रहनेवाले पुरुष का अन्तफल अच्छा है।"},{"number":38,"verse":"परन्तु अपराधी एक साथ नष्‍ट किए जाएँगे; दुष्‍टों का अन्तफल सर्वनाश है।"},{"number":39,"verse":"धर्मियों की मुक्‍ति यहोवा की ओर से होती है; संकट के समय वह उनका दृढ़ गढ़ है।"},{"number":40,"verse":"यहोवा उनकी सहायता करके उनको बचाता है; वह उनको दुष्‍टों से छुड़ाकर उनका उद्धार करता है, इसलिये कि उन्होंने उसमें शरण ली है।"}]}
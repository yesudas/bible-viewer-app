{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":119,"verses":[{"number":1,"verse":"आलेफ क्या ही धन्य हैं वे जो चाल के खरे हैं, और यहोवा की व्यवस्था पर चलते हैं!"},{"number":2,"verse":"क्या ही धन्य हैं वे जो उसकी चितौनियों को मानते हैं! और पूर्ण मन से उसके पास आते हैं!"},{"number":3,"verse":"फिर वे कुटिलता का काम नहीं करते, वे उसके मार्गों में चलते हैं।"},{"number":4,"verse":"तू ने अपने उपदेश इसलिये दिए हैं, कि वे यत्न से माने जाएँ।"},{"number":5,"verse":"भला होता कि तेरी विधियों को मानने के लिये मेरी चालचलन दृढ़ हो जाए!"},{"number":6,"verse":"तब मैं तेरी सब आज्ञाओं की ओर चित्त लगाए रहूँगा, और मेरी आशा न टूटेगी।"},{"number":7,"verse":"जब मैं तेरे धर्ममय नियमों को सीखूँगा, तब तेरा धन्यवाद सीधे मन से करूँगा।"},{"number":8,"verse":"मैं तेरी विधियों को मानूँगा : मुझे पूरी रीति से न तज! बेथ"},{"number":9,"verse":"जवान अपनी चाल को किस उपाय से शुद्ध रखे? तेरे वचन के अनुसार सावधान रहने से।"},{"number":10,"verse":"मैं पूरे मन से तेरी खोज में लगा हूँ; मुझे तेरी आज्ञाओं की बाट से भटकने न दे!"},{"number":11,"verse":"मैं ने तेरे वचन को अपने हृदय में रख छोड़ा है, कि तेरे विरुद्ध पाप न करूँ।"},{"number":12,"verse":"हे यहोवा, तू धन्य है; मुझे अपनी विधियाँ सिखा!"},{"number":13,"verse":"तेरे सब कहे हुए नियमों का वर्णन, मैं ने अपने मुँह से किया है।"},{"number":14,"verse":"मैं तेरी चितौनियों के मार्ग से, मानो सब प्रकार के धन से हर्षित हुआ हूँ।"},{"number":15,"verse":"मैं तेरे उपदेशों पर ध्यान करूँगा, और तेरे मार्गों की ओर दृष्‍टि रखूँगा।"},{"number":16,"verse":"मैं तेरी विधियों से सुख पाऊँगा; और तेरे वचन को न भूलूँगा। गिमेल"},{"number":17,"verse":"अपने दास का उपकार कर कि मैं जीवित रहूँ, और तेरे वचन पर चलता रहूँ।"},{"number":18,"verse":"मेरी आँखें खोल दे, कि मैं तेरी व्यवस्था की अद्भुत बातें देख सकूँ।"},{"number":19,"verse":"मैं तो पृथ्वी पर परदेशी हूँ; अपनी आज्ञाओं को मुझ से छिपाए न रख!"},{"number":20,"verse":"मेरा मन तेरे नियमों की अभिलाषा के कारण हर समय खेदित रहता है।"},{"number":21,"verse":"तू ने अभिमानियों को, जो शापित हैं, घुड़का है, वे तेरी आज्ञाओं से भटके हुए हैं।"},{"number":22,"verse":"मेरी नामधराई और अपमान दूर कर, क्योंकि मैं तेरी चितौनियों को पकड़े हूँ।"},{"number":23,"verse":"हाकिम भी बैठे हुए आपस में मेरे विरुद्ध बातें करते थे, परन्तु तेरा दास तेरी विधियों पर ध्यान करता रहा।"},{"number":24,"verse":"तेरी चितौनियाँ मेरा सुखमूल और मेरे मंत्री हैं। दाल्थ"},{"number":25,"verse":"मैं धूल में पड़ा हूँ; तू अपने वचन के अनुसार मुझ को जिला!"},{"number":26,"verse":"मैं ने अपनी चालचलन का तुझ से वर्णन किया है और तू ने मेरी बात मान ली है; तू मुझ को अपनी विधियाँ सिखा!"},{"number":27,"verse":"अपने उपदेशों का मार्ग मुझे बता, तब मैं तेरे आश्‍चर्यकर्मों पर ध्यान करूँगा।"},{"number":28,"verse":"मेरा जीव उदासी के मारे गल चला है; तू अपने वचन के अनुसार मुझे सम्भाल!"},{"number":29,"verse":"मुझ को झूठ के मार्ग से दूर कर; और करुणा करके अपनी व्यवस्था मुझे दे।"},{"number":30,"verse":"मैं ने सच्‍चाई का मार्ग चुन लिया है, तेरे नियमों की ओर मैं चित्त लगाए रहता हूँ।"},{"number":31,"verse":"मैं तेरी चितौनियों में लवलीन हूँ, हे यहोवा, मेरी आशा न तोड़!"},{"number":32,"verse":"जब तू मेरा हियाव बढ़ाएगा, तब मैं तेरी आज्ञाओं के मार्ग में दौड़ूँगा। हे"},{"number":33,"verse":"हे यहोवा, मुझे अपनी विधियों का मार्ग दिखा दे; तब मैं उसे अन्त तक पकड़े रहूँगा।"},{"number":34,"verse":"मुझे समझ दे, तब मैं तेरी व्यवस्था को पकड़े रहूँगा। और पूर्ण मन से उस पर चलूँगा।"},{"number":35,"verse":"अपनी आज्ञाओं के पथ में मुझ को चला, क्योंकि मैं उसी से प्रसन्न हूँ।"},{"number":36,"verse":"मेरे मन को लोभ की ओर नहीं, अपनी चितौनियों ही की ओर फेर दे।"},{"number":37,"verse":"मेरी आँखों को व्यर्थ वस्तुओं की ओर से फेर दे; तू अपने मार्ग में मुझे जिला।"},{"number":38,"verse":"तेरा वचन जो तेरे भय माननेवालों के लिये है, उसको अपने दास के निमित्त भी पूरा कर।"},{"number":39,"verse":"जिस नामधराई से मैं डरता हूँ, उसे दूर कर; क्योंकि तेरे नियम उत्तम हैं।"},{"number":40,"verse":"देख, मैं तेरे उपदेशों का अभिलाषी हूँ; अपने धर्म के कारण मुझ को जिला। वाव"},{"number":41,"verse":"हे यहोवा, तेरी करुणा और तेरा किया हुआ उद्धार, तेरे वचन के अनुसार, मुझ को भी मिले;"},{"number":42,"verse":"तब मैं अपनी नामधराई करनेवालों को कुछ उत्तर दे सकूँगा, क्योंकि मेरा भरोसा, तेरे वचन पर है।"},{"number":43,"verse":"मुझे अपने सत्य वचन कहने से न रोक क्योंकि मेरी आशा तेरे नियमों पर है।"},{"number":44,"verse":"तब मैं तेरी व्यवस्था पर लगातार, सदा सर्वदा चलता रहूँगा;"},{"number":45,"verse":"और मैं चौड़े स्थान में चला फिरा करूँगा, क्योंकि मैं ने तेरे उपदेशों की सुधि रखी है।"},{"number":46,"verse":"और मैं तेरी चितौनियों की चर्चा राजाओं के सामने भी करूँगा, और संकोच न करूँगा;"},{"number":47,"verse":"क्योंकि मैं तेरी आज्ञाओं के कारण सुखी हूँ, और मैं उनसे प्रीति रखता हूँ।"},{"number":48,"verse":"मैं तेरी आज्ञाओं की ओर जिनसे मैं प्रीति रखता हूँ, हाथ फैलाऊँगा, और तेरी विधियों पर ध्यान करूँगा। ज़ैन"},{"number":49,"verse":"जो वचन तू ने अपने दास को दिया है, उसे स्मरण कर, क्योंकि तू ने मुझे आशा दी है।"},{"number":50,"verse":"मेरे दु:ख में मुझे शान्ति उसी से हुई है, क्योंकि तेरे वचन के द्वारा मैं ने जीवन पाया है।"},{"number":51,"verse":"अभिमानियों ने मुझे अत्यन्त ठट्ठे में उड़ाया है, तौभी मैं तेरी व्यवस्था से नहीं हटा।"},{"number":52,"verse":"हे यहोवा, मैं ने तेरे प्राचीन नियमों को स्मरण करके शान्ति पाई है।"},{"number":53,"verse":"जो दुष्‍ट तेरी व्यवस्था को छोड़े हुए हैं, उनके कारण मैं सन्ताप से जलता हूँ।"},{"number":54,"verse":"जहाँ मैं परदेशी होकर रहता हूँ, वहाँ तेरी विधियाँ, मेरे गीत गाने का विषय बनी हैं।"},{"number":55,"verse":"हे यहोवा, मैं ने रात को तेरा नाम स्मरण किया, और तेरी व्यवस्था पर चला हूँ।"},{"number":56,"verse":"यह मुझ से इस कारण हुआ, कि मैं तेरे उपदेशों को पकड़े हुए था। ख़ेथ"},{"number":57,"verse":"यहोवा मेरा भाग है; मैं ने तेरे वचनों के अनुसार चलने का निश्‍चय किया है।"},{"number":58,"verse":"मैं ने पूरे मन से तुझे मनाया है; इसलिये अपने वचन के अनुसार मुझ पर अनुग्रह कर।"},{"number":59,"verse":"मैं ने अपनी चालचलन को सोचा, और तेरी चितौनियों का मार्ग लिया।"},{"number":60,"verse":"मैं ने तेरी आज्ञाओं को मानने में विलम्ब नहीं, फुर्ती की है।"},{"number":61,"verse":"मैं दुष्‍टों की रस्सियों से बन्ध गया हूँ । तौभी मैं तेरी व्यवस्था को नहीं भूला।"},{"number":62,"verse":"तेरे धर्ममय नियमों के कारण मैं आधी रात को तेरा धन्यवाद करने को उठूँगा।"},{"number":63,"verse":"जितने तेरा भय मानते और तेरे उपदेशों पर चलते हैं, उनका मैं संगी हूँ।"},{"number":64,"verse":"हे यहोवा, तेरी करुणा पृथ्वी में भरी हुई है; तू मुझे अपनी विधियाँ सिखा! टेथ"},{"number":65,"verse":"हे यहोवा, तू ने अपने वचन के अनुसार अपने दास के संग भलाई की है।"},{"number":66,"verse":"मुझे भली विवेक-शक्‍ति और ज्ञान दे, क्योंकि मैं ने तेरी आज्ञाओं का विश्‍वास किया है।"},{"number":67,"verse":"उससे पहले कि मैं दु:खित हुआ, मैं भटकता था; परन्तु अब मैं तेरे वचन को मानता हूँ।"},{"number":68,"verse":"तू भला है, और भला करता भी है; मुझे अपनी विधियाँ सिखा।"},{"number":69,"verse":"अभिमानियों ने तो मेरे विरुद्ध झूठ बात गढ़ी है, परन्तु मैं तेरे उपदेशों को पूरे मन से पकड़े रहूँगा।"},{"number":70,"verse":"उनका मन मोटा हो गया है, परन्तु मैं तेरी व्यवस्था के कारण सुखी हूँ।"},{"number":71,"verse":"मुझे जो दु:ख हुआ वह मेरे लिये भला ही हुआ है, जिससे मैं तेरी विधियों को सीख सकूँ ।"},{"number":72,"verse":"तेरी दी हुई व्यवस्था मेरे लिये हज़ारों रुपयों और मुहरों से भी उत्तम है। योध"},{"number":73,"verse":"तेरे हाथों से मैं बनाया और रचा गया हूँ; मुझे समझ दे कि मैं तेरी आज्ञाओं को सीखूँ।"},{"number":74,"verse":"तेरे डरवैये मुझे देखकर आनन्दित होंगे, क्योंकि मैं ने तेरे वचन पर आशा लगाई है।"},{"number":75,"verse":"हे यहोवा, मैं जान गया कि तेरे नियम धर्ममय हैं, और तू ने अपनी सच्‍चाई के अनुसार मुझे दु:ख दिया है।"},{"number":76,"verse":"मुझे अपनी करुणा से शान्ति दे, क्योंकि तू ने अपने दास को ऐसा ही वचन दिया है।"},{"number":77,"verse":"तेरी दया मुझ पर हो, तब मैं जीवित रहूँगा; क्योंकि मैं तेरी व्यवस्था से सुखी हूँ।"},{"number":78,"verse":"अभिमानियों की आशा टूटे, क्योंकि उन्होंने मुझे झूठ के द्वारा गिरा दिया है; परन्तु मैं तेरे उपदेशों पर ध्यान करूँगा।"},{"number":79,"verse":"जो तेरा भय मानते हैं, वे मेरी ओर फिरें, तब वे तेरी चितौनियों को समझ लेंगे।"},{"number":80,"verse":"मेरा मन तेरी विधियों के मानने में सिद्ध हो, ऐसा न हो कि मुझे लज्जित होना पड़े। क़ाफ"},{"number":81,"verse":"मेरा प्राण तेरे उद्धार के लिये बेचैन है; परन्तु मुझे तेरे वचन पर आशा रहती है।"},{"number":82,"verse":"मेरी आँखें तेरे वचन के पूरे होने की बाट जोहते जोहते धुँधली पड़ गई हैं; और मैं कहता हूँ कि तू मुझे कब शान्ति देगा?"},{"number":83,"verse":"क्योंकि मैं धूएँ में की कुप्पी के समान हो गया हूँ, तौभी तेरी विधियों को नहीं भूला।"},{"number":84,"verse":"तेरे दास के कितने दिन रह गए हैं? तू मेरे पीछे पड़े हुओं को दण्ड कब देगा?"},{"number":85,"verse":"अभिमानी जो तेरी व्यवस्था के अनुसार नहीं चलते, उन्होंने मेरे लिये गड़हे खोदे हैं।"},{"number":86,"verse":"तेरी सब आज्ञाएँ विश्‍वासयोग्य हैं; वे लोग झूठ बोलते हुए मेरे पीछे पड़े हैं; तू मेरी सहायता कर!"},{"number":87,"verse":"वे मुझ को पृथ्वी पर से मिटा डालने ही पर थे, परन्तु मैं ने तेरे उपदेशों को नहीं छोड़ा।"},{"number":88,"verse":"अपनी करुणा के अनुसार मुझ को जिला, तब मैं तेरी दी हुई चितौनी को मानूँगा। लामेध"},{"number":89,"verse":"हे यहोवा, तेरा वचन, आकाश में सदा तक स्थिर रहता है।"},{"number":90,"verse":"तेरी सच्‍चाई पीढ़ी से पीढ़ी तक बनी रहती है; तू ने पृथ्वी को स्थिर किया, इसलिये वह बनी है।"},{"number":91,"verse":"वे आज के दिन तक तेरे नियमों के अनुसार ठहरे हैं; क्योंकि सारी सृष्‍टि तेरे अधीन है।"},{"number":92,"verse":"यदि मैं तेरी व्यवस्था से सुखी न होता, तो मैं दु:ख के समय नष्‍ट हो जाता।"},{"number":93,"verse":"मैं तेरे उपदेशों को कभी न भूलूँगा; क्योंकि उन्हीं के द्वारा तू ने मुझे जिलाया है।"},{"number":94,"verse":"मैं तेरा ही हूँ, तू मेरा उद्धार कर; क्योंकि मैं तेरे उपदेशों की सुधि रखता हूँ।"},{"number":95,"verse":"दुष्‍ट मेरा नाश करने के लिये मेरी घात में लगे हैं; परन्तु मैं तेरी चितौनियों पर ध्यान करता हूँ।"},{"number":96,"verse":"जितनी बातें पूरी जान पड़ती हैं, उन सब को तो मैं ने अधूरी पाया है, परन्तु तेरी आज्ञा का विस्तार बड़ा है। मीम"},{"number":97,"verse":"आहा! मैं तेरी व्यवस्था से कैसी प्रीति रखता हूँ! दिन भर मेरा ध्यान उसी पर लगा रहता है।"},{"number":98,"verse":"तू अपनी आज्ञाओं के द्वारा मुझे अपने शत्रुओं से अधिक बुद्धिमान करता है, क्योंकि वे सदा मेरे मन में रहती हैं।"},{"number":99,"verse":"मैं अपने सब शिक्षकों से भी अधिक समझ रखता हूँ, क्योंकि मेरा ध्यान तेरी चितौनियों पर लगा है।"},{"number":100,"verse":"मैं पुरनियों से भी समझदार हूँ, क्योंकि मैं तेरे उपदेशों को पकड़े हुए हूँ।"},{"number":101,"verse":"मैं ने अपने पाँवों को हर एक बुरे रास्ते से रोक रखा है, जिससे मैं तेरे वचन के अनुसार चलूँ।"},{"number":102,"verse":"मैं तेरे नियमों से नहीं हटा, क्योंकि तू ही ने मुझे शिक्षा दी है।"},{"number":103,"verse":"तेरे वचन मुझ को कैसे मीठे लगते हैं, वे मेरे मुँह में मधु से भी मीठे हैं!"},{"number":104,"verse":"तेरे उपदेशों के कारण मैं समझदार हो जाता हूँ, इसलिये मैं सब मिथ्या मार्गों से बैर रखता हूँ। नून"},{"number":105,"verse":"तेरा वचन मेरे पाँव के लिये दीपक, और मेरे मार्ग के लिये उजियाला है।"},{"number":106,"verse":"मैं ने शपथ खाई, और ठान लिया है, कि मैं तेरे धर्ममय नियमों के अनुसार चलूँगा।"},{"number":107,"verse":"मैं अत्यन्त दु:ख में पड़ा हूँ; हे यहोवा, अपने वचन के अनुसार मुझे जिला।"},{"number":108,"verse":"हे यहोवा, मेरे वचनों को स्वेच्छाबलि जानकर ग्रहण कर, और अपने नियमों को मुझे सिखा।"},{"number":109,"verse":"मेरा प्राण निरन्तर मेरी हथेली पर रहता है, तौभी मैं तेरी व्यवस्था को भूल नहीं गया।"},{"number":110,"verse":"दुष्‍टों ने मेरे लिये फन्दा लगाया है, परन्तु मैं तेरे उपदेशों के मार्ग से नहीं भटका।"},{"number":111,"verse":"मैं ने तेरी चितौनियों को सदा के लिये अपना निज भाग कर लिया है, क्योंकि वे मेरे हृदय के हर्ष का कारण हैं।"},{"number":112,"verse":"मैं ने अपने मन को इस बात पर लगाया है, कि अन्त तक तेरी विधियों पर सदा चलता रहूँ। सामेख"},{"number":113,"verse":"मैं दुचित्तों से तो बैर रखता हूँ, परन्तु तेरी व्यवस्था से प्रीति रखता हूँ।"},{"number":114,"verse":"तू मेरी आड़ और ढाल है; मेरी आशा तेरे वचन पर है।"},{"number":115,"verse":"हे कुकर्मियो, मुझ से दूर हो जाओ, कि मैं अपने परमेश्‍वर की आज्ञाओं को पकड़े रहूँ!"},{"number":116,"verse":"हे यहोवा, अपने वचन के अनुसार मुझे सम्भाल, कि मैं जीवित रहूँ, और मेरी आशा को न तोड़!"},{"number":117,"verse":"मुझे थामे रख, तब मैं बचा रहूँगा, और निरन्तर तेरी विधियों की ओर चित्त लगाए रहूँगा!"},{"number":118,"verse":"जितने तेरी विधियों के मार्ग से भटक जाते हैं, उन सब को तू तुच्छ जानता है, क्योंकि उनकी चतुराई झूठ है।"},{"number":119,"verse":"तू ने पृथ्वी के सब दुष्‍टों को धातु के मैल के समान दूर किया है; इस कारण मैं तेरी चितौनियों से प्रीति रखता हूँ।"},{"number":120,"verse":"तेरे भय से मेरा शरीर काँप उठता है, और मैं तेरे नियमों से डरता हूँ। ऐन"},{"number":121,"verse":"मैं ने तो न्याय और धर्म का काम किया है; तू मुझे अन्धेर करनेवालों के हाथ में न छोड़।"},{"number":122,"verse":"अपने दास की भलाई के लिये जामिन हो, ताकि अभिमानी मुझ पर अन्धेर न करने पाएँ।"},{"number":123,"verse":"मेरी आँखें तुझ से उद्धार पाने, और तेरे धर्ममय वचन के पूरे होने की बाट जोहते जोहते धुँधली पड़ गई हैं।"},{"number":124,"verse":"अपने दास के संग अपनी करुणा के अनुसार बर्ताव कर, और अपनी विधियाँ मुझे सिखा।"},{"number":125,"verse":"मैं तेरा दास हूँ, तू मुझे समझ दे कि मैं तेरी चितौनियों को समझूँ।"},{"number":126,"verse":"वह समय आया है, कि यहोवा काम करे, क्योंकि लोगों ने तेरी व्यवस्था को तोड़ दिया है।"},{"number":127,"verse":"इस कारण मैं तेरी आज्ञाओं को सोने से वरन् कुन्दन से भी अधिक प्रिय मानता हूँ।"},{"number":128,"verse":"इसी कारण मैं तेरे सब उपदेशों को सब विषयों में ठीक जानता हूँ; और सब मिथ्या मार्गों से बैर रखता हूँ। पे"},{"number":129,"verse":"तेरी चितौनियाँ अनूप हैं, इस कारण मैं उन्हें अपने जी से लगाए हुए हूँ।"},{"number":130,"verse":"तेरी बातों के खुलने से प्रकाश होता है; उससे भोले लोग समझ प्राप्‍त करते हैं।"},{"number":131,"verse":"मैं मुँह खोलकर हाँफने लगा, क्योंकि मैं तेरी आज्ञाओं का प्यासा था।"},{"number":132,"verse":"जैसी तेरी रीति अपने नाम की प्रीति रखनेवालों से है, वैसे ही मेरी ओर भी फिरकर मुझ पर अनुग्रह कर।"},{"number":133,"verse":"मेरे पैरों को अपने वचन के मार्ग पर स्थिर कर, और किसी अनर्थ बात को मुझ पर प्रभुता न करने दे।"},{"number":134,"verse":"मुझे मनुष्यों के अन्धेर से छुड़ा ले, तब मैं तेरे उपदेशों को मानूँगा।"},{"number":135,"verse":"अपने दास पर अपने मुख का प्रकाश चमका दे, और अपनी विधियाँ मुझे सिखा।"},{"number":136,"verse":"मेरी आँखों से जल की धारा बहती रहती है, क्योंकि लोग तेरी व्यवस्था को नहीं मानते। सांदे"},{"number":137,"verse":"हे यहोवा तू धर्मी है, और तेरे नियम सीधे हैं।"},{"number":138,"verse":"तू ने अपनी चितौनियों को धर्म और पूरी सत्यता से कहा है।"},{"number":139,"verse":"मैं तेरी धुन में भस्म हो रहा हूँ, क्योंकि मेरे सतानेवाले तेरे वचनों को भूल गए हैं।"},{"number":140,"verse":"तेरा वचन पूरी रीति से ताया हुआ है, इसलिये तेरा दास उस से प्रीति रखता है।"},{"number":141,"verse":"मैं छोटा और तुच्छ हूँ, तौभी मैं तेरे उपदेशों को नहीं भूलता।"},{"number":142,"verse":"तेरा धर्म सदा का धर्म है, और तेरी व्यवस्था सत्य है।"},{"number":143,"verse":"मैं संकट और सकेती में फँसा हूँ, परन्तु मैं तेरी आज्ञाओं से सुखी हूँ।"},{"number":144,"verse":"तेरी चितौनियाँ सदा धर्ममय हैं; तू मुझ को समझ दे कि मैं जीवित रहूँ। क़ाफ़"},{"number":145,"verse":"मैं ने सारे मन से प्रार्थना की है, हे यहोवा मेरी सुन लेना! मैं तेरी विधियों को पकड़े रहूँगा।"},{"number":146,"verse":"मैं ने तुझ से प्रार्थना की है, तू मेरा उद्धार कर, और मैं तेरी चितौनियों को माना करूँगा।"},{"number":147,"verse":"मैं ने पौ फटने से पहले दोहाई दी; मेरी आशा तेरे वचनों पर थी।"},{"number":148,"verse":"मेरी आँखें रात के एक एक पहर से पहले खुल गईं, कि मैं तेरे वचन पर ध्यान करूँ।"},{"number":149,"verse":"अपनी करुणा के अनुसार मेरी सुन ले; हे यहोवा, अपनी रीति के अनुसार मुझे जीवित कर।"},{"number":150,"verse":"जो दुष्‍टता की धुन में हैं, वे निकट आ गए हैं; वे तेरी व्यवस्था से दूर हैं।"},{"number":151,"verse":"हे यहोवा, तू निकट है, और तेरी सब आज्ञाएँ सत्य हैं।"},{"number":152,"verse":"बहुत समय से मैं तेरी चितौनियों को जानता हूँ, कि तू ने उनकी नींव सदा के लिये डाली है। रेश"},{"number":153,"verse":"मेरे दु:ख को देखकर मुझे छुड़ा ले, क्योंकि मैं तेरी व्यवस्था को भूल नहीं गया।"},{"number":154,"verse":"मेरा मुक़द्दमा लड़, और मुझे छुड़ा ले; अपने वचन के अनुसार मुझ को जिला।"},{"number":155,"verse":"दुष्‍टों को उद्धार मिलना कठिन है, क्योंकि वे तेरी विधियों की सुधि नहीं रखते।"},{"number":156,"verse":"हे यहोवा, तेरी दया तो बड़ी है; इसलिये अपने नियमों के अनुसार मुझे जिला।"},{"number":157,"verse":"मेरा पीछा करनेवाले और मेरे सतानेवाले बहुत हैं, परन्तु मैं तेरी चितौनियों से नहीं हटता।"},{"number":158,"verse":"मैं विश्‍वासघातियों को देखकर उदास हुआ, क्योंकि वे तेरे वचन को नहीं मानते।"},{"number":159,"verse":"देख, मैं तेरे नियमों से कैसी प्रीति रखता हूँ! हे यहोवा, अपनी करुणा के अनुसार मुझ को जिला।"},{"number":160,"verse":"तेरा सारा वचन सत्य ही है; और तेरा एक एक धर्ममय नियम सदा काल तक अटल है। शीन"},{"number":161,"verse":"हाकिम व्यर्थ मेरे पीछे पड़े हैं, परन्तु मेरा हृदय तेरे वचनों का भय मानता है।"},{"number":162,"verse":"जैसे कोई बड़ी लूट पाकर हर्षित होता है, वैसे ही मैं तेरे वचन के कारण हर्षित हूँ।"},{"number":163,"verse":"झूठ से तो मैं बैर और घृणा रखता हूँ, परन्तु तेरी व्यवस्था से प्रीति रखता हूँ।"},{"number":164,"verse":"तेरे धर्ममय नियमों के कारण मैं प्रतिदिन सात बार तेरी स्तुति करता हूँ।"},{"number":165,"verse":"तेरी व्यवस्था से प्रीति रखनेवालों को बड़ी शान्ति होती है; और उनको कुछ ठोकर नहीं लगती।"},{"number":166,"verse":"हे यहोवा, मैं तुझ से उद्धार पाने की आशा रखता हूँ, और तेरी आज्ञाओं पर चलता आया हूँ।"},{"number":167,"verse":"मैं तेरी चितौनियों को जी से मानता हूँ, और उनसे बहुत प्रीति रखता आया हूँ।"},{"number":168,"verse":"मैं तेरे उपदेशों और चितौनियों को मानता आया हूँ, क्योंकि मेरी सारी चालचलन तेरे सम्मुख प्रगट है। ताव"},{"number":169,"verse":"हे यहोवा, मेरी दोहाई तुझ तक पहुँचे; तू अपने वचन के अनुसार मुझे समझ दे!"},{"number":170,"verse":"मेरा गिड़गिड़ाना तुझ तक पहुँचे; तू अपने वचन के अनुसार मुझे छुड़ा ले।"},{"number":171,"verse":"मेरे मुँह से स्तुति निकला करे, क्योंकि तू मुझे अपनी विधियाँ सिखाता है।"},{"number":172,"verse":"मैं तेरे वचन का गीत गाऊँगा, क्योंकि तेरी सब आज्ञाएँ धर्ममय हैं।"},{"number":173,"verse":"तेरा हाथ मेरी सहायता करने को तैयार रहता है, क्योंकि मैं ने तेरे उपदेशों को अपनाया है।"},{"number":174,"verse":"हे यहोवा, मैं तुझ से उद्धार पाने की अभिलाषा करता हूँ, मैं तेरी व्यवस्था से सुखी हूँ।"},{"number":175,"verse":"मुझे जिला, और मैं तेरी स्तुति करूँगा, तेरे नियमों से मेरी सहायता हो।"},{"number":176,"verse":"मैं खोई हुई भेड़ के समान भटका हूँ; तू अपने दास को ढूँढ़ ले, क्योंकि मैं तेरी आज्ञाओं को भूल नहीं गया।"}]}
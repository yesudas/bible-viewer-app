{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":115,"verses":[{"number":1,"verse":"हे यहोवा, हमारी नहीं, हमारी नहीं, वरन् अपने ही नाम की महिमा, अपनी करुणा और सच्‍चाई के निमित्त कर।"},{"number":2,"verse":"जाति जाति के लोग क्यों कहने पाएँ, “उनका परमेश्‍वर कहाँ रहा?”"},{"number":3,"verse":"हमारा परमेश्‍वर तो स्वर्ग में है; उसने जो चाहा वही किया है।"},{"number":4,"verse":"उन लोगों की मूरतें सोने चाँदी ही की तो हैं, वे मनुष्यों के हाथ की बनाई हुई हैं।"},{"number":5,"verse":"उनके मुँह तो रहता है, परन्तु वे बोल नहीं सकतीं; उनके आँखें तो रहती हैं, परन्तु वे देख नहीं सकतीं।"},{"number":6,"verse":"उनके कान तो रहते हैं, परन्तु वे सुन नहीं सकतीं; उनके नाक तो रहती है, परन्तु वे सूँघ नहीं सकतीं,"},{"number":7,"verse":"उनके हाथ तो रहते हैं; परन्तु वे स्पर्श नहीं कर सकतीं; उनके पाँव तो रहते हैं, परन्तु वे चल नहीं सकतीं; और अपने कण्ठ से कुछ भी शब्द नहीं निकाल सकतीं।"},{"number":8,"verse":"जैसी वे हैं वैसे ही उनके बनानेवाले हैं; और उन पर सब भरोसा रखनेवाले भी वैसे ही हो जाएँगे।"},{"number":9,"verse":"हे इस्राएल, यहोवा पर भरोसा रख! तेरा सहायक और ढाल वही है।"},{"number":10,"verse":"हे हारून के घराने, यहोवा पर भरोसा रख! तेरा* सहायक और ढाल वही है।"},{"number":11,"verse":"हे यहोवा के डरवैयो, यहोवा पर भरोसा रखो! तुम्हारा* सहायक और ढाल वही है।"},{"number":12,"verse":"यहोवा ने हम को स्मरण किया है; वह आशीष देगा; वह इस्राएल के घराने को आशीष देगा; वह हारून के घराने को आशीष देगा।"},{"number":13,"verse":"क्या छोटे क्या बड़े जितने यहोवा के डरवैये हैं, वह उन्हें आशीष देगा।"},{"number":14,"verse":"यहोवा तुम को और तुम्हारे लड़कों को भी अधिक बढ़ाता जाए!"},{"number":15,"verse":"यहोवा जो आकाश और पृथ्वी का कर्ता है, उसकी ओर से तुम आशीष पाए हो।"},{"number":16,"verse":"स्वर्ग तो यहोवा का है, परन्तु पृथ्वी उसने मनुष्यों को दी है।"},{"number":17,"verse":"मृतक जितने चुपचाप पड़े हैं, वे तो याह की स्तुति नहीं कर सकते,"},{"number":18,"verse":"परन्तु हम लोग याह को अब से लेकर सर्वदा तक धन्य कहते रहेंगे। याह की स्तुति करो!"}]}
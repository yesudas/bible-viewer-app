{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":107,"verses":[{"number":1,"verse":"यहोवा का धन्यवाद करो, क्योंकि वह भला है; और उसकी करुणा सदा की है!"},{"number":2,"verse":"यहोवा के छुड़ाए हुए ऐसा ही कहें, जिन्हें उसने शत्रु के हाथ से दाम देकर छुड़ा लिया है,"},{"number":3,"verse":"और उन्हें देश देश से, पूरब-पश्‍चिम, उत्तर और दक्षिण से इकट्ठा किया है।"},{"number":4,"verse":"वे जंगल में मरुभूमि के मार्ग पर भटकते फिरे, और कोई बसा हुआ नगर न पाया;"},{"number":5,"verse":"भूख और प्यास के मारे, वे विकल हो गए।"},{"number":6,"verse":"तब उन्होंने संकट में यहोवा की दोहाई दी, और उसने उनको सकेती से छुड़ाया;"},{"number":7,"verse":"और उनको ठीक मार्ग पर चलाया, ताकि वे बसने के लिये किसी नगर को जा पहुँचे।"},{"number":8,"verse":"लोग यहोवा की करुणा के कारण, और उन आश्‍चर्यकर्मों के कारण, जो वह मनुष्यों के लिये करता है, उसका धन्यवाद करें!"},{"number":9,"verse":"क्योंकि वह अभिलाषी जीव को सन्तुष्‍ट करता है, और भूखे को उत्तम पदार्थों से तृप्‍त करता है।"},{"number":10,"verse":"जो अन्धियारे और मृत्यु की छाया में बैठे, और दु:ख में पड़े और बेड़ियों से जकड़े हुए थे,"},{"number":11,"verse":"इसलिये कि वे परमेश्‍वर के वचनों के विरुद्ध चले, और परमप्रधान की सम्मति को तुच्छ जाना।"},{"number":12,"verse":"तब उसने उनको कष्‍ट के द्वारा दबाया; वे ठोकर खाकर गिर पड़े, और उनको कोई सहायक न मिला।"},{"number":13,"verse":"तब उन्होंने संकट में यहोवा की दोहाई दी, और उसने सकेती से उनका उद्धार किया;"},{"number":14,"verse":"उसने उनको अन्धियारे और मृत्यु की छाया में से निकाल लिया; और उनके बन्धनों को तोड़ डाला।"},{"number":15,"verse":"लोग यहोवा की करुणा के कारण, और उन आश्‍चर्यकर्मों के कारण जो वह मनुष्यों के लिये करता है, उसका धन्यवाद करें।"},{"number":16,"verse":"क्योंकि उसने पीतल के फाटकों को तोड़ा, और लोहे के बेण्डों को टुकड़े टुकड़े किया।"},{"number":17,"verse":"मूढ़ अपनी कुचाल, और अधर्म के कामों के कारण अति दु:खित होते हैं।"},{"number":18,"verse":"उनका जी सब भाँति के भोजन से मिचलाता है, और वे मृत्यु के फाटक तक पहुँचते हैं।"},{"number":19,"verse":"तब वे संकट में यहोवा की दोहाई देते हैं, और वह सकेती से उनका उद्धार करता है;"},{"number":20,"verse":"वह अपने वचन के द्वारा उनको चंगा करता और जिस गड़हे में वे पड़े हैं, उससे निकालता है।"},{"number":21,"verse":"लोग यहोवा की करुणा के कारण, और उन आश्‍चर्यकर्मों के कारण जो वह मनुष्यों के लिये करता है, उसका धन्यवाद करें।"},{"number":22,"verse":"और वे धन्यवादबलि चढ़ाएँ, और जयजयकार करते हुए, उसके कामों का वर्णन करें।"},{"number":23,"verse":"जो लोग जहाज़ों में समुद्र पर चलते हैं, और महासागर पर होकर व्यापार करते हैं;"},{"number":24,"verse":"वे यहोवा के कामों को, और उन आश्‍चर्यकर्मों को जो वह गहिरे समुद्र में करता है, देखते हैं।"},{"number":25,"verse":"क्योंकि वह आज्ञा देता है, तब प्रचण्ड बयार उठकर तरंगों को उठाती है।"},{"number":26,"verse":"वे आकाश तक चढ़ जाते, फिर गहराई में उतर आते हैं; और क्लेश के मारे उनके जी में जी नहीं रहता;"},{"number":27,"verse":"वे चक्‍कर खाते, और मतवाले की भाँति लडखड़ाते हैं, और उनकी सारी बुद्धि मारी जाती है।"},{"number":28,"verse":"तब वे संकट में यहोवा की दोहाई देते हैं, और वह उनको सकेती से निकालता है।"},{"number":29,"verse":"वह आँधी को शान्त कर देता है और तरंगें बैठ जाती हैं।"},{"number":30,"verse":"तब वे उनके बैठने से आनन्दित होते हैं, और वह उनको मन चाहे बन्दरगाह में पहुँचा देता है।"},{"number":31,"verse":"लोग यहोवा की करुणा के कारण, और उन आश्‍चर्यकर्मों के कारण जो वह मनुष्यों के लिये करता है, उसका धन्यवाद करें।"},{"number":32,"verse":"और सभा में उसको सराहें, और पुरनियों की बैठक में उसकी स्तुति करें।"},{"number":33,"verse":"वह नदियों को जंगल बना डालता है, और जल के सोतों को सूखी भूमि कर देता है।"},{"number":34,"verse":"वह फलवन्त भूमि को नोनी करता है, यह वहाँ के रहनेवालों की दुष्‍टता के कारण होता है।"},{"number":35,"verse":"वह जंगल को जल का ताल, और निर्जल देश को जल के सोते कर देता है।"},{"number":36,"verse":"और वहाँ वह भूखों को बसाता है, कि वे बसने के लिये नगर तैयार करें;"},{"number":37,"verse":"और खेती करें, और दाख की बारियाँ लगाएँ, और भाँति भाँति के फल उपजा लें।"},{"number":38,"verse":"वह उनको ऐसी आशीष देता है कि वे बहुत बढ़ जाते हैं, और उनके पशुओं को भी वह घटने नहीं देता।"},{"number":39,"verse":"फिर अन्धेर, विपत्ति और शोक के कारण, वे घटते और दब जाते हैं;"},{"number":40,"verse":"और वह हाकिमों को अपमान से लादकर मार्ग रहित जंगल में भटकाता है;"},{"number":41,"verse":"वह दरिद्रों को दु:ख से छुड़ाकर ऊँचे पर रखता है, और उनको भेड़ों के झुण्ड सा परिवार देता है।"},{"number":42,"verse":"सीधे लोग देखकर आनन्दित होते हैं; और सब कुटिल लोग अपने मुँह बन्द करते हैं।"},{"number":43,"verse":"जो कोई बुद्धिमान हो, वह इन बातों पर ध्यान करेगा; और यहोवा की करुणा के कामों पर ध्यान करेगा।"}]}
{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":136,"verses":[{"number":1,"verse":"यहोवा का धन्यवाद करो, क्योंकि वह भला है, और उसकी करुणा सदा की है।"},{"number":2,"verse":"जो ईश्‍वरों का परमेश्‍वर है, उसका धन्यवाद करो, उसकी करुणा सदा की है।"},{"number":3,"verse":"जो प्रभुओं का प्रभु है, उसका धन्यवाद करो, उसकी करुणा सदा की है।"},{"number":4,"verse":"उसको छोड़कर कोई बड़े बड़े आश्‍चर्यकर्म नहीं करता, उसकी करुणा सदा की है।"},{"number":5,"verse":"उसने अपनी बुद्धि से आकाश बनाया, उसकी करुणा सदा की है।"},{"number":6,"verse":"उसने पृथ्वी को जल के ऊपर फैलाया है, उसकी करुणा सदा की है।"},{"number":7,"verse":"उसने बड़ी बड़ी ज्योतियाँ बनाईं, उसकी करुणा सदा की है।"},{"number":8,"verse":"दिन पर प्रभुता करने के लिये सूर्य को बनाया, उसकी करुणा सदा की है;"},{"number":9,"verse":"और रात पर प्रभुता करने के लिये चन्द्रमा और तारागण को बनाया, उसकी करुणा सदा की है।"},{"number":10,"verse":"उसने मिस्रियों के पहिलौठों को मारा, उसकी करुणा सदा की है।"},{"number":11,"verse":"और उनके बीच से इस्राएलियों को निकाला, उसकी करुणा सदा की है।"},{"number":12,"verse":"बलवन्त हाथ और बढ़ाई हुई भुजा से निकाल लाया, उसकी करुणा सदा की है।"},{"number":13,"verse":"उसने लाल समुद्र को खण्ड खण्ड कर दिया, उसकी करुणा सदा की है।"},{"number":14,"verse":"और इस्राएल को उसके बीच से पार कर दिया, उसकी करुणा सदा की है;"},{"number":15,"verse":"और फ़िरौन को सेना समेत लाल समुद्र में डाल दिया, उसकी करुणा सदा की है।"},{"number":16,"verse":"वह अपनी प्रजा को जंगल में ले चला, उसकी करुणा सदा की है।"},{"number":17,"verse":"उसने बड़े बड़े राजा मारे, उसकी करुणा सदा की है।"},{"number":18,"verse":"उसने प्रतापी राजाओं को भी मारा, उसकी करुणा सदा की है;"},{"number":19,"verse":"एमोरियों के राजा सीहोन को, उसकी करुणा सदा की है;"},{"number":20,"verse":"और बाशान के राजा ओग को घात किया, उसकी करुणा सदा की है;"},{"number":21,"verse":"और उनके देश को भाग होने के लिये, उसकी करुणा सदा की है;"},{"number":22,"verse":"अपने दास इस्राएलियों का भाग होने के लिये दे दिया, उसकी करुणा सदा की है।"},{"number":23,"verse":"उसने हमारी दुर्दशा में हमारी सुधि ली, उसकी करुणा सदा की है;"},{"number":24,"verse":"और हम को शत्रुओं से छुड़ाया है, उसकी करुणा सदा की है।"},{"number":25,"verse":"वह सब प्राणियों को आहार देता है, उसकी करुणा सदा की है।"},{"number":26,"verse":"स्वर्ग के परमेश्‍वर का धन्यवाद करो, उसकी करुणा सदा की है।"}]}
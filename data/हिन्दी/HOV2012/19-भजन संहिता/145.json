{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":145,"verses":[{"number":1,"verse":"स्तुति : दाऊद का भजन हे मेरे परमेश्‍वर, हे राजा, मैं तुझे सराहूँगा, और तेरे नाम को सदा सर्वदा धन्य कहता रहूँगा।"},{"number":2,"verse":"प्रतिदिन मैं तुझ को धन्य कहा करूँगा, और तेरे नाम की स्तुति सदा सर्वदा करता रहूँगा।"},{"number":3,"verse":"यहोवा महान् और अति स्तुति के योग्य है, और उसकी बड़ाई अगम है।"},{"number":4,"verse":"तेरे कामों की प्रशंसा और तेरे पराक्रम के कामों का वर्णन, पीढ़ी पीढ़ी होता चला जाएगा।"},{"number":5,"verse":"मैं तेरे ऐश्‍वर्य की महिमा के प्रताप पर और तेरे भाँति भाँति के आश्‍चर्यकर्मों पर ध्यान करूँगा।"},{"number":6,"verse":"लोग तेरे भयानक कामों की शक्‍ति की चर्चा करेंगे, और मैं तेरे बड़े बड़े कामों का वर्णन करूँगा।"},{"number":7,"verse":"लोग तेरी बड़ी भलाई का स्मरण करके उसकी चर्चा करेंगे, और तेरे धर्म का जयजयकार करेंगे।"},{"number":8,"verse":"यहोवा अनुग्रहकारी और दयालु, विलम्ब से क्रोध करनेवाला और अति करुणामय है।"},{"number":9,"verse":"यहोवा सभों के लिये भला है, और उसकी दया उसकी सारी सृष्‍टि पर है।"},{"number":10,"verse":"हे यहोवा, तेरी सारी सृष्‍टि तेरा धन्यवाद करेगी, और तेरे भक्‍त लोग तुझे धन्य कहा करेंगे!"},{"number":11,"verse":"वे तेरे राज्य की महिमा की चर्चा करेंगे, और तेरे पराक्रम के विषय में बातें करेंगे;"},{"number":12,"verse":"कि वे आदमियों पर तेरे पराक्रम के काम और तेरे राज्य के प्रताप की महिमा प्रगट करें।"},{"number":13,"verse":"तेरा राज्य युग युग का और तेरी प्रभुता सब पीढ़ियों तक बनी रहेगी।"},{"number":14,"verse":"यहोवा सब गिरते हुओं को संभालता है, और सब झुके हुओं को सीधा खड़ा करता है।"},{"number":15,"verse":"सभों की आँखें तेरी ओर लगी रहती हैं, और तू उनको आहार समय पर देता है।"},{"number":16,"verse":"तू अपनी मुट्ठी खोलकर, सब प्राणियों को आहार से तृप्‍त करता है।"},{"number":17,"verse":"यहोवा अपनी सब गति में धर्मी और अपने सब कामों में करुणामय है।"},{"number":18,"verse":"जितने यहोवा को पुकारते हैं, अर्थात् जितने उसको सच्‍चाई से पुकारते हैं, उन सभों के वह निकट रहता है।"},{"number":19,"verse":"वह अपने डरवैयों की इच्छा पूरी करता है, और उनकी दोहाई सुनकर उनका उद्धार करता है।"},{"number":20,"verse":"यहोवा अपने सब प्रेमियों की तो रक्षा करता, परन्तु सब दुष्‍टों का सत्यानाश करता है।"},{"number":21,"verse":"मैं यहोवा की स्तुति करूँगा, और सारे प्राणी उसके पवित्र नाम को सदा सर्वदा धन्य कहते रहें।"}]}
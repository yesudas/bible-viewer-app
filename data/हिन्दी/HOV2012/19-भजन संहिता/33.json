{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":33,"verses":[{"number":1,"verse":"हे धर्मियो, यहोवा के कारण जयजयकार करो। क्योंकि धर्मी लोगों को स्तुति करना शोभा देता है।"},{"number":2,"verse":"वीणा बजा बजाकर यहोवा का धन्यवाद करो, दस तारवाली सारंगी बजा बजाकर उसका भजन गाओ।"},{"number":3,"verse":"उसके लिये नया गीत गाओ, जयजयकार के साथ भली भाँति बजाओ।"},{"number":4,"verse":"क्योंकि यहोवा का वचन सीधा है; और उसका सब काम सच्‍चाई से होता है।"},{"number":5,"verse":"वह धर्म और न्याय से प्रीति रखता है; यहोवा की करुणा से पृथ्वी भरपूर है।"},{"number":6,"verse":"आकाशमण्डल यहोवा के वचन से, और उसके सारे गण उसके मुँह की श्‍वास से बने।"},{"number":7,"verse":"वह समुद्र का जल ढेर के समान इकट्ठा करता; वह गहिरे सागर को अपने भण्डार में रखता है।"},{"number":8,"verse":"सारी पृथ्वी के लोग यहोवा से डरें, जगत के सब निवासी उसका भय मानें!"},{"number":9,"verse":"क्योंकि जब उसने कहा, तब हो गया; जब उसने आज्ञा दी, तब वास्तव में वैसा ही हो गया।"},{"number":10,"verse":"यहोवा जाति-जाति की युक्‍ति को व्यर्थ कर देता है; वह देश देश के लोगों की कल्पनाओं को निष्फल करता है।"},{"number":11,"verse":"यहोवा की युक्‍ति सर्वदा स्थिर रहेगी, उसके मन की कल्पनाएँ पीढ़ी से पीढ़ी तक बनी रहेंगी।"},{"number":12,"verse":"क्या ही धन्य है वह जाति जिसका परमेश्‍वर यहोवा है, और वह समाज जिसे उसने अपना निज भाग होने के लिये चुन लिया हो!"},{"number":13,"verse":"यहोवा स्वर्ग से दृष्‍टि करता है, वह सब मनुष्यों को निहारता है;"},{"number":14,"verse":"अपने निवास के स्थान से वह पृथ्वी के सब रहनेवालों को देखता है,"},{"number":15,"verse":"वही जो उन सभों के हृदयों को गढ़ता, और उनके सब कामों का विचार करता है।"},{"number":16,"verse":"कोई ऐसा राजा नहीं, जो सेना की बहुतायत के कारण बच सके; वीर अपनी बड़ी शक्‍ति के कारण छूट नहीं जाता।"},{"number":17,"verse":"बच निकलने के लिये घोड़ा व्यर्थ है, वह अपने बड़े बल के द्वारा किसी को नहीं बचा सकता है।"},{"number":18,"verse":"देखो, यहोवा की दृष्‍टि उसके डरवैयों पर और उन पर जो उसकी करुणा की आशा रखते हैं, बनी रहती है,"},{"number":19,"verse":"कि वह उनके प्राण को मृत्यु से बचाए, और अकाल के समय उनको जीवित रखे।"},{"number":20,"verse":"हम यहोवा का आसरा देखते आए हैं; वह हमारा सहायक और हमारी ढाल ठहरा है।"},{"number":21,"verse":"हमारा हृदय उसके कारण आनन्दित होगा, क्योंकि हम ने उसके पवित्र नाम का भरोसा रखा है।"},{"number":22,"verse":"हे यहोवा, जैसी तुझ पर हमारी आशा है, वैसी ही तेरी करुणा भी हम पर हो।"}]}
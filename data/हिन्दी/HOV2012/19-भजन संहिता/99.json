{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":99,"verses":[{"number":1,"verse":"यहोवा राजा हुआ है; देश देश के लोग काँप उठें! वह करूबों पर विराजमान है; पृथ्वी डोल उठे!"},{"number":2,"verse":"यहोवा सिय्योन में महान् है; और वह देश देश के लोगों के ऊपर प्रधान है।"},{"number":3,"verse":"वे तेरे महान् और भययोग्य नाम का धन्यवाद करें! वह तो पवित्र है!"},{"number":4,"verse":"राजा की सामर्थ्य न्याय से मेल रखती है, तू ही ने सच्‍चाई को स्थापित किया; न्याय और धर्म को याकूब में तू ही ने लागू किया है।"},{"number":5,"verse":"हमारे परमेश्‍वर यहोवा को सराहो; और उसके चरणों की चौकी के सामने दण्डवत् करो! वह पवित्र है!"},{"number":6,"verse":"उसके याजकों में मूसा और हारून, और उसके प्रार्थना करनेवालों में से शमूएल यहोवा को पुकाराते थे, और वह उनकी सुन लेता था।"},{"number":7,"verse":"वह बादल के खम्भे में होकर उनसे बातें करता था; और वे उसकी चितौनियों और उसकी दी हुई विधियों पर चलते थे।"},{"number":8,"verse":"हे हमारे परमेश्‍वर यहोवा, तू उनकी सुन लेता था; तू उनके कामों का बदला तो लेता था तौभी उनके लिये क्षमा करनेवाला परमेश्‍वर था।"},{"number":9,"verse":"हमारे परमेश्‍वर यहोवा को सराहो, और उसके पवित्र पर्वत पर दण्डवत् करो; क्योंकि हमारा परमेश्‍वर यहोवा पवित्र है!"}]}
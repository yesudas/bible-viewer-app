{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":94,"verses":[{"number":1,"verse":"हे यहोवा, हे बदला लेनेवाले परमेश्‍वर, हे बदला लेनेवाले परमेश्‍वर, अपना तेज दिखा!"},{"number":2,"verse":"हे पृथ्वी के न्यायी, उठ; और घमण्डियों को बदला दे!"},{"number":3,"verse":"हे यहोवा, दुष्‍ट लोग कब तक, दुष्‍ट लोग कब तक डींग मारते रहेंगे?"},{"number":4,"verse":"वे बकते और ढिठाई की बातें बोलते हैं, सब अनर्थकारी बड़ाई मारते हैं।"},{"number":5,"verse":"हे यहोवा, वे तेरी प्रजा को पीस डालते हैं, वे तेरे निज भाग को दु:ख देते हैं।"},{"number":6,"verse":"वे विधवा और परदेशी का घात करते, और अनाथों को मार डालते हैं;"},{"number":7,"verse":"और कहते हैं, “याह न देखेगा, याकूब का परमेश्‍वर विचार न करेगा।”"},{"number":8,"verse":"तुम जो प्रजा में पशु सरीखे हो, विचार करो; और हे मूर्खो, तुम कब बुद्धिमान बनोगे?"},{"number":9,"verse":"जिसने कान दिया, क्या वह आप नहीं सुनता? जिसने आँख रची, क्या वह आप नहीं देखता?"},{"number":10,"verse":"जो जाति जाति को ताड़ना देता, और मनुष्य को ज्ञान सिखाता है, क्या वह न समझाएगा?"},{"number":11,"verse":"यहोवा मनुष्य की कल्पनाओं को जानता है कि वे मिथ्या हैं।"},{"number":12,"verse":"हे याह, क्या ही धन्य है वह पुरुष जिसको तू ताड़ना देता है, और अपनी व्यवस्था सिखाता है।"},{"number":13,"verse":"क्योंकि तू उसको विपत्ति के दिनों में उस समय तक चैन देता रहता है, जब तक दुष्‍टों के लिये गड़हा नहीं खोदा जाता।"},{"number":14,"verse":"क्योंकि यहोवा अपनी प्रजा को न तजेगा, वह अपने निज भाग को न छोड़ेगा;"},{"number":15,"verse":"परन्तु न्याय फिर धर्म के अनुसार किया जाएगा, और सारे सीधे मनवाले उसके पीछे पीछे हो लेंगे।"},{"number":16,"verse":"कुकर्मियों के विरुद्ध मेरी ओर कौन खड़ा होगा? मेरी ओर से अनर्थकारियों का कौन सामना करेगा?"},{"number":17,"verse":"यदि यहोवा मेरा सहायक न होता, तो क्षण भर में मुझे चुपचाप होकर रहना पड़ता।"},{"number":18,"verse":"जब मैं ने कहा, “मेरा पाँव फिसलने लगा है,” तब हे यहोवा, तेरी करुणा ने मुझे थाम लिया।"},{"number":19,"verse":"जब मेरे मन में बहुत सी चिन्ताएँ होती हैं, तब हे यहोवा, तेरी दी हुई शान्ति से मुझ को सुख होता है।"},{"number":20,"verse":"क्या तेरे और दुष्‍टों के सिंहासन के बीच सन्धि होगी, जो कानून की आड़ में उत्पात मचाते हैं?"},{"number":21,"verse":"वे धर्मी का प्राण लेने को दल बाँधते हैं, और निर्दोष को प्राणदण्ड देते हैं।"},{"number":22,"verse":"परन्तु यहोवा मेरा गढ़, और मेरा परमेश्‍वर मेरी शरण की चट्टान ठहरा है।"},{"number":23,"verse":"उसने उनका अनर्थ काम उन्हीं पर लौटाया है, और वह उन्हें उन्हीं की बुराई के द्वारा नष्‍ट करेगा। हमारा परमेश्‍वर यहोवा उनका सत्यानाश करेगा।"}]}
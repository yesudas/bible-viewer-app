{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":29,"verses":[{"number":1,"verse":"दाऊद का भजन हे परमेश्‍वर के पुत्रो, यहोवा का, हाँ, यहोवा ही का गुणानुवाद करो, यहोवा की महिमा और सामर्थ को सराहो।"},{"number":2,"verse":"यहोवा के नाम की महिमा करो; पवित्रता से शोभायमान होकर यहोवा को दण्डवत् करो।"},{"number":3,"verse":"यहोवा की वाणी मेघों"},{"number":4,"verse":"यहोवा की वाणी शक्‍तिशाली है, यहोवा की वाणी प्रतापमय है।"},{"number":5,"verse":"यहोवा की वाणी देवदारों को तोड़ डालती है; यहोवा लबानोन के देवदारों को भी तोड़ डालता है।"},{"number":6,"verse":"वह उन्हें बछड़े के समान और लबानोन और शिर्योन को जंगली बछड़े के समान उछालता है।"},{"number":7,"verse":"यहोवा की वाणी आग की लपटों को चीरती है।"},{"number":8,"verse":"यहोवा की वाणी वन को हिला देती है, यहोवा कादेश के वन को भी कँपाता है।"},{"number":9,"verse":"यहोवा की वाणी से हरिणियों का गर्भपात हो जाता है। और अरण्य में पतझड़ होता है; और उसके मन्दिर में सब कोई महिमा ही महिमा बोलता रहता है।"},{"number":10,"verse":"जलप्रलय के समय यहोवा विराजमान था; और यहोवा सर्वदा के लिये राजा होकर विराजमान रहता है।"},{"number":11,"verse":"यहोवा अपनी प्रजा को बल देगा; यहोवा अपनी प्रजा को शान्ति की आशीष देगा।"}]}
{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":50,"verses":[{"number":1,"verse":"आसाप का भजन सर्वशक्‍तिमान परमेश्‍वर यहोवा ने कहा है, और उदयाचल से लेकर अस्ताचल तक पृथ्वी के लोगों को बुलाया है।"},{"number":2,"verse":"सिय्योन से, जो परम सुन्दर है, परमेश्‍वर ने अपना तेज दिखाया है।"},{"number":3,"verse":"हमारा परमेश्‍वर आएगा और चुपचाप न रहेगा, आग उसके आगे आगे भस्म करती जाएगी; और उसके चारों ओर बड़ी आँधी चलेगी।"},{"number":4,"verse":"वह अपनी प्रजा का न्याय करने के लिये ऊपर के आकाश को और पृथ्वी को भी पुकारेगा :"},{"number":5,"verse":"“मेरे भक्‍तों को मेरे पास इकट्ठा करो, जिन्होंने बलिदान चढ़ाकर मुझ से वाचा बाँधी है!”"},{"number":6,"verse":"स्वर्ग उसके धर्मी होने का प्रचार करेगा क्योंकि परमेश्‍वर तो आप ही न्यायी है। (सेला)"},{"number":7,"verse":"“हे मेरी प्रजा, सुन, मैं बोलता हूँ, और हे इस्राएल, मैं तेरे विषय साक्षी देता हूँ। परमेश्‍वर तेरा परमेश्‍वर मैं ही हूँ।"},{"number":8,"verse":"मैं तुझ पर तेरे मेलबलियों के विषय में दोष नहीं लगाता, तेरे होमबलि तो नित्य मेरे लिये चढ़ते हैं।"},{"number":9,"verse":"मैं न तो तेरे घर से बैल न तेरे पशुशाला से बकरे लूँगा।"},{"number":10,"verse":"क्योंकि वन के सारे जीव-जन्तु और हज़ारों पहाड़ों के जानवर मेरे ही हैं।"},{"number":11,"verse":"पहाड़ों के सब पक्षियों को मैं जानता हूँ, और मैदान पर चलने फिरनेवाले जानवर मेरे ही हैं।"},{"number":12,"verse":"“यदि मैं भूखा होता तो तुझ से न कहता; क्योंकि जगत् और जो कुछ उस में है वह मेरा है।"},{"number":13,"verse":"क्या मैं बैल का मांस खाऊँ, या बकरों का लहू पीऊँ?"},{"number":14,"verse":"परमेश्‍वर को धन्यवाद ही का बलिदान चढ़ा, और परमप्रधान के लिये अपनी मन्नतें पूरी कर;"},{"number":15,"verse":"और संकट के दिन मुझे पुकार; मैं तुझे छुड़ाऊँगा, और तू मेरी महिमा करने पाएगा।”"},{"number":16,"verse":"परन्तु दुष्‍ट से परमेश्‍वर कहता है : “तुझे मेरी विधियों का वर्णन करने से क्या काम? तू मेरी वाचा की चर्चा क्यों करता है?"},{"number":17,"verse":"तू तो शिक्षा से बैर करता, और मेरे वचनों को तुच्छ जानता है।"},{"number":18,"verse":"जब तू ने चोर को देखा, तब उसकी संगति से प्रसन्न हुआ; और परस्त्रीगामियों के साथ भागी हुआ।"},{"number":19,"verse":"“तू ने अपना मुँह बुराई करने के लिये खोला, और तेरी जीभ छल की बातें गढ़ती है।"},{"number":20,"verse":"तू बैठा हुआ अपने भाई के विरुद्ध बोलता; और अपने सगे भाई की चुगली खाता है।"},{"number":21,"verse":"यह काम तू ने किया, और मैं चुप रहा; इसलिये तू ने समझ लिया कि परमेश्‍वर बिलकुल मेरे समान है। परन्तु मैं तुझे समझाऊँगा, और तेरी आँखों के सामने सब कुछ अलग अलग दिखाऊँगा।"},{"number":22,"verse":"“हे परमेश्‍वर को भूलनेवालो, यह बात भली भाँति समझ लो, कहीं ऐसा न हो कि मैं तुम्हें फाड़ डालूँ, और कोई छुड़ानेवाला न हो।"},{"number":23,"verse":"धन्यवाद के बलिदान का चढ़ानेवाला मेरी महिमा करता है; और जो अपना चरित्र उत्तम रखता है उसको मैं परमेश्‍वर का किया हुआ उद्धार दिखाऊँगा!”"}]}
{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":23,"verses":[{"number":1,"verse":"दाऊद का भजन यहोवा मेरा चरवाहा है, मुझे कुछ घटी न होगी।"},{"number":2,"verse":"वह मुझे हरी हरी चराइयों में बैठाता है; वह मुझे सुखदाई जल के झरने के पास ले चलता है;"},{"number":3,"verse":"वह मेरे जी में जी ले आता है। धर्म के मार्गों में वह अपने नाम के निमित्त मेरी अगुवाई करता है।"},{"number":4,"verse":"चाहे मैं घोर अन्धकार से भरी हुई तराई में होकर चलूँ, तौभी हानि से न डरूँगा; क्योंकि तू मेरे साथ रहता है; तेरे सोंटे और तेरी लाठी से मुझे शान्ति मिलती है।"},{"number":5,"verse":"तू मेरे सतानेवालों के सामने मेरे लिये मेज़ बिछाता है; तू ने मेरे सिर पर तेल मला है, मेरा कटोरा उमड़ रहा है।"},{"number":6,"verse":"निश्‍चय भलाई और करुणा जीवन भर मेरे साथ साथ बनी रहेंगी; और मैं यहोवा के धाम में सर्वदा वास करूँगा।"}]}
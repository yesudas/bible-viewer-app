{"bibleAbbr":"HOV2012","bookName":"भजन संहिता","bookEnglishName":"Psalms","chapterNumber":34,"verses":[{"number":1,"verse":"दाऊद का भजन, जब वह अबीमेलेक के सामने पागल-सा बना, और अबीमेलेक ने उसे निकाल दिया, और वह चला गया मैं हर समय यहोवा को धन्य कहा करूँगा; उसकी स्तुति निरन्तर मेरे मुख से होती रहेगी।"},{"number":2,"verse":"मैं यहोवा पर घमण्ड करूँगा; नम्र लोग यह सुनकर आनन्दित होंगे।"},{"number":3,"verse":"मेरे साथ यहोवा की बड़ाई करो, और आओ हम मिलकर उसके नाम की स्तुति करें!"},{"number":4,"verse":"मैं यहोवा के पास गया, तब उसने मेरी सुन ली, और मुझे पूरी रीति से निर्भय किया।"},{"number":5,"verse":"जिन्होंने उसकी ओर दृष्‍टि की, उन्होंने ज्योति पाई; और उनका मुँह कभी काला न होने पाया।"},{"number":6,"verse":"इस दीन जन ने पुकारा तब यहोवा ने सुन लिया, और उसको उसके सब कष्‍टों से छुड़ा लिया।"},{"number":7,"verse":"यहोवा के डरवैयों के चारों ओर उसका दूत छावनी किए हुए उनको बचाता है।"},{"number":8,"verse":"परखकर देखो कि यहोवा कैसा भला है! क्या ही धन्य है वह पुरुष जो उसकी शरण लेता है।"},{"number":9,"verse":"हे यहोवा के पवित्र लोगो, उसका भय मानो, क्योंकि उसके डरवैयों को किसी बात की घटी नहीं होती!"},{"number":10,"verse":"जवान सिंहों को तो घटी होती और वे भूखे भी रह जाते हैं, परन्तु यहोवा के खोजियों को किसी भली वस्तु की घटी न होगी।"},{"number":11,"verse":"हे लड़को, आओ मेरी सुनो, मैं तुम को यहोवा का भय मानना सिखाऊँगा।"},{"number":12,"verse":"वह कौन मनुष्य है जो जीवन की इच्छा रखता, और दीर्घायु चाहता है ताकि भलाई देखे?"},{"number":13,"verse":"अपनी जीभ को बुराई से रोक रख, और अपने मुँह की चौकसी कर कि उससे छल की बात न निकले।"},{"number":14,"verse":"बुराई को छोड़ और भलाई कर; मेल को ढूँढ़ और उसी का पीछा कर।"},{"number":15,"verse":"यहोवा की आँखें धर्मियों पर लगी रहती हैं, और उसके कान भी उनकी दोहाई की ओर लगे रहते हैं।"},{"number":16,"verse":"यहोवा बुराई करनेवालों के विमुख रहता है, ताकि उनका स्मरण पृथ्वी पर से मिटा डाले।"},{"number":17,"verse":"धर्मी दोहाई देते हैं और यहोवा सुनता है, और उनको सब विपत्तियों से छुड़ाता है।"},{"number":18,"verse":"यहोवा टूटे मनवालों के समीप रहता है, और पिसे हुओं का उद्धार करता है।"},{"number":19,"verse":"धर्मी पर बहुत सी विपत्तियाँ पड़ती तो हैं, परन्तु यहोवा उसको उन सबसे मुक्‍त करता है।"},{"number":20,"verse":"वह उसकी हड्डी हड्डी की रक्षा करता है; और उनमें से एक भी टूटने नहीं पाती।"},{"number":21,"verse":"दुष्‍ट अपनी बुराई के द्वारा मारा जाएगा; और धर्मी के बैरी दोषी ठहरेंगे।"},{"number":22,"verse":"यहोवा अपने दासों का प्राण मोल लेकर बचा लेता है; और जितने उसके शरणागत हैं उन में से कोई भी दोषी न ठहरेगा।"}]}
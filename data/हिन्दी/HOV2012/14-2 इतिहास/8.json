{"bibleAbbr":"HOV2012","bookName":"2 इतिहास","bookEnglishName":"2 Chronicles","chapterNumber":8,"verses":[{"number":1,"verse":"सुलैमान को यहोवा के भवन और अपने भवन के बनाने में बीस वर्ष लगे।"},{"number":2,"verse":"तब जो नगर हूराम ने सुलैमान को दिए थे, उन्हें सुलैमान ने दृढ़ करके उनमें इस्राएलियों को बसाया।"},{"number":3,"verse":"तब सुलैमान सोबा के हमात को जाकर, उस पर जयवन्त हुआ।"},{"number":4,"verse":"उसने तदमोर को जो जंगल में है, और हमात के सब भण्डार-नगरों को दृढ़ किया।"},{"number":5,"verse":"फिर उसने ऊपरवाले और नीचेवाले दोनों बेथोरोन को शहरपनाह और फाटकों और बेड़ों से दृढ़ किया।"},{"number":6,"verse":"उसने बालात को और सुलैमान के जितने भण्डार-नगर थे और उसके रथों और सवारों के जितने नगर थे उनको, और जो कुछ सुलैमान ने यरूशलेम, लबानोन और अपने राज्य के सब देश में बनाना चाहा, उन सब को बनाया।"},{"number":7,"verse":"हित्तियों, एमोरियों, परिज्जियों, हिव्वियों, और यबूसियों के बचे हुए लोग जो इस्राएल के न थे,"},{"number":8,"verse":"उनके वंश जो उनके बाद देश में रह गए, और जिनका इस्राएलियों ने अन्त न किया था, उनमें से बहुतों को सुलैमान ने बेगार में रखा और आज तक उनकी वही दशा है।"},{"number":9,"verse":"परन्तु इस्राएलियों में से सुलैमान ने अपने काम के लिये किसी को दास न बनाया, वे तो योद्धा और उसके हाकिम, उसके सरदार और उसके रथों और सवारों के प्रधान हुए।"},{"number":10,"verse":"सुलैमान के सरदारों के प्रधान जो प्रजा के लोगों पर प्रभुता करनेवाले थे, वे ढाई सौ थे।"},{"number":11,"verse":"फिर सुलैमान फ़िरौन की बेटी को दाऊदपुर में से उस भवन में ले आया जो उसने उसके लिये बनाया था, क्योंकि उसने कहा, “जिस जिस स्थान में यहोवा का सन्दूक आया है, वह पवित्र है, इसलिये मेरी रानी इस्राएल के राजा दाऊद के भवन में न रहने पाएगी।”"},{"number":12,"verse":"तब सुलैमान ने यहोवा की उस वेदी पर जो उसने ओसारे के आगे बनाई थी, यहोवा को होमबलि चढ़ाई।"},{"number":13,"verse":"वह मूसा की आज्ञा और प्रतिदिन के नियम के अनुसार, अर्थात् विश्राम और नये चाँद और प्रति वर्ष तीन बार ठहराए हुए पर्वों अर्थात् अखमीरी रोटी के पर्व, और सप्‍ताहों के पर्व, और झोपड़ियों के पर्व में बलि चढ़ाया करता था।"},{"number":14,"verse":"उसने अपने पिता दाऊद के नियम के अनुसार याजकों के सेवा-कार्यों के लिये उनके दल ठहराए, और लेवियों को उनके कामों पर ठहराया, कि हर एक दिन के प्रयोजन के अनुसार वे यहोवा की स्तुति और याजकों के सामने सेवा-टहल किया करें, और एक एक फाटक के पास द्वारपालों को दल दल करके ठहरा दिया; क्योंकि परमेश्‍वर के भक्‍त दाऊद ने ऐसी आज्ञा दी थी।"},{"number":15,"verse":"राजा ने भण्डारों या किसी और बात के सम्बन्ध में याजकों और लेवियों को जो जो आज्ञा दी थी, उन्होंने उसे न टाला।"},{"number":16,"verse":"सुलैमान का सब काम जो उसने यहोवा के भवन की नींव डालने से लेकर उसके पूरा करने तक किया वह ठीक हुआ। इस प्रकार यहोवा का भवन पूरा हुआ।"},{"number":17,"verse":"तब सुलैमान एस्योनगेबेर और एलोत को गया, जो एदोम के देश में समुद्र के किनारे स्थित हैं।"},{"number":18,"verse":"हूराम ने उसके पास अपने जहाजियों के द्वारा जहाज और समुद्र के जानकार मल्‍लाह भेज दिए, और उन्होंने सुलैमान के जहाजियों के संग ओपीर को जाकर वहाँ से साढ़े चार सौ किक्‍कार सोना राजा सुलैमान को ला दिया।"}]}
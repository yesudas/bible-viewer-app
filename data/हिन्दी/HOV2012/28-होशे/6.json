{"bibleAbbr":"HOV2012","bookName":"होशे","bookEnglishName":"Hosea","chapterNumber":6,"verses":[{"number":1,"verse":"“चलो, हम यहोवा की ओर फिरें; क्योंकि उसी ने फाड़ा, और वही चंगा भी करेगा; उसी ने मारा, और वही हमारे घावों पर पट्टी बाँधेगा।"},{"number":2,"verse":"दो दिन के बाद वह हम को जिलाएगा; और तीसरे दिन वह हमको उठाकर खड़ा करेगा; तब हम उसके सम्मुख जीवित रहेंगे।"},{"number":3,"verse":"आओ, हम ज्ञान ढूँढ़ें, वरन् यहोवा का ज्ञान प्राप्‍त करने के लिये यत्न भी करें; क्योंकि यहोवा का प्रगट होना भोर का सा निश्‍चित है; वह वर्षा के समान हमारे ऊपर आएगा, वरन् बरसात के अन्त की वर्षा के समान जिस से भूमि सिंचती है।”"},{"number":4,"verse":"हे एप्रैम, मैं तुझ से क्या करूँ? हे यहूदा, मैं तुझ से क्या करूँ? तुम्हारा स्‍नेह तो भोर के मेघ के समान, और सबेरे उड़ जानेवाली ओस के समान है।"},{"number":5,"verse":"इस कारण मैं ने भविष्यद्वक्‍ताओं के द्वारा मानो उन पर कुल्हाड़ी चलाकर उन्हें काट डाला, और अपने वचनों से उनको घात किया, और मेरा न्याय प्रकाश के समान चमकता है।"},{"number":6,"verse":"क्योंकि मैं बलिदान से नहीं, स्थिर प्रेम ही से प्रसन्न होता हूँ, और होमबलियों से अधिक यह चाहता हूँ कि लोग परमेश्‍वर का ज्ञान रखें।"},{"number":7,"verse":"परन्तु उन लोगों ने आदम के समान वाचा को तोड़ दिया; उन्होंने वहाँ मुझ से विश्‍वासघात किया है।"},{"number":8,"verse":"गिलाद नामक गढ़ी तो अनर्थकारियों से भरी है, वह खून से भरी हुई है।"},{"number":9,"verse":"जैसे डाकुओं के दल किसी की घात में बैठते हैं, वैसे ही याजकों का दल शकेम के मार्ग में वध करता है, वरन् उन्होंने महापाप भी किया है।"},{"number":10,"verse":"इस्राएल के घराने में मैं ने रोएँ खड़े होने का कारण देखा है; उसमें एप्रैम का छिनाला और इस्राएल की अशुद्धता पाई जाती है।"},{"number":11,"verse":"हे यहूदा, जब मैं अपनी प्रजा को बँधुआई से लौटा ले आऊँगा, उस समय के लिये तेरे निमित्त भी बदला ठहराया हुआ है।"}]}
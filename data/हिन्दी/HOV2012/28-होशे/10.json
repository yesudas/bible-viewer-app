{"bibleAbbr":"HOV2012","bookName":"होशे","bookEnglishName":"Hosea","chapterNumber":10,"verses":[{"number":1,"verse":"इस्राएल एक लहलहाती हुई दाखलता सी है, जिस में बहुत से फल भी लगे, परन्तु ज्यों ज्यों उसके फल बढ़े, त्यों त्यों उस ने अधिक वेदियाँ बनाईं; जैसे जैसे उसकी भूमि सुधरी, वैसे ही वे सुन्दर लाटें बनाते गए।"},{"number":2,"verse":"उनका मन बटा हुआ है; अब वे दोषी ठहरेंगे। वह उनकी वेदियों को तोड़ डालेगा, और उनकी लाटों को टुकड़े टुकड़े करेगा।"},{"number":3,"verse":"अब वे कहेंगे, “हमारे कोई राजा नहीं है, क्योंकि हम ने यहोवा का भय नहीं माना; इसलिये राजा हमारा क्या कर सकता है?”"},{"number":4,"verse":"वे बातें बनाते और झूठी शपथ खाकर वाचा बाँधते हैं; इस कारण खेत की रेघारियों में धतूरे के समान दण्ड फूले फलेगा।"},{"number":5,"verse":"सामरिया के निवासी बेतावेन के बछड़े के लिये डरते रहेंगे, और उसके लोग उसके लिये विलाप करेंगे; और उसके पुजारी जो उसके कारण मगन होते थे उसके प्रताप के लिये इस कारण विलाप करेंगे क्योंकि वह उनमें से उठ गया है।"},{"number":6,"verse":"वह यारेब राजा की भेंट ठहरने के लिये अश्शूर देश में पहुँचाया जाएगा। एप्रैम लज्जित होगा, और इस्राएल भी अपनी युक्‍ति से लजाएगा।"},{"number":7,"verse":"सामरिया अपने राजा समेत जल के बुलबुले के समान मिट जाएगा।"},{"number":8,"verse":"आवेन के ऊँचे स्थान जो इस्राएल का पाप हैं, वे नष्‍ट होंगे। उनकी वेदियों पर झड़बेरी, पेड़ और ऊँटकटारे उगेंगे; और उस समय लोग पहाड़ों से कहने लगेंगे, हम को छिपा लो, और टीलों से कि हम पर गिर पड़ो।"},{"number":9,"verse":"हे इस्राएल, तू गिबा के दिनों से पाप करता आया है; वे उसी में बने रहें; क्या वे गिबा में कुटिल मनुष्यों के संग लड़ाई में न फँसें?"},{"number":10,"verse":"जब मेरी इच्छा होगी तब मैं उन्हें ताड़ना दूँगा, और देश देश के लोग उनके विरुद्ध इकट्ठे हो जाएँगे; क्योंकि वे अपने दोनों अधर्मों में फँसे हुए हैं।"},{"number":11,"verse":"एप्रैम सीखी हुई बछिया है, जो अन्न दाँवने से प्रसन्न होती है, परन्तु मैं ने उसकी सुन्दर गर्दन पर जुआ रखा है; मैं एप्रैम पर सवार चढ़ाऊँगा; यहूदा हल, और याकूब हेंगा खींचेगा।"},{"number":12,"verse":"अपने लिये धर्म का बीज बोओ, तब करुणा के अनुसार खेत काटने पाओगे; अपनी पड़ती भूमि को जोतो; देखो, अभी यहोवा के पीछे हो लेने का समय है, कि वह आए और तुम्हारे ऊपर उद्धार बरसाए।"},{"number":13,"verse":"तुम ने दुष्‍टता के लिये हल जोता और अन्याय का खेत काटा है; और तुम ने धोखे का फल खाया है। यह इसलिये हुआ क्योंकि तुम ने अपने कुव्यवहार पर, और अपने बहुत से वीरों पर भरोसा रखा था।"},{"number":14,"verse":"इस कारण तुम्हारे लोगों में हुल्‍लड़ उठेगा, और तुम्हारे सब गढ़ ऐसे नष्‍ट किए जाएँगे जैसा बेतर्बेल नगर युद्ध के समय शल्मन के द्वारा नष्‍ट किया गया; उस समय माताएँ अपने बच्‍चों समेत पटक दी गई थीं।"},{"number":15,"verse":"तुम्हारी अत्यन्त बुराई के कारण बेतेल से भी इसी प्रकार का व्यवहार किया जाएगा। भोर होते ही इस्राएल का राजा पूरी रीति से मिट जाएगा।"}]}
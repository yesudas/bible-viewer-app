{"bibleAbbr":"HOV2012","bookName":"सभोपदेशक","bookEnglishName":"Ecclesiastes","chapterNumber":3,"verses":[{"number":1,"verse":"हर एक बात का एक अवसर और प्रत्येक काम का, जो आकाश के नीचे होता है, एक समय है।"},{"number":2,"verse":"जन्म का समय, और मरन का भी समय; बोने का समय; और बोए हुए को उखाड़ने का भी समय है;"},{"number":3,"verse":"घात करने का समय, और चंगा करने का भी समय; ढा देने का समय, और बनाने का भी समय है;"},{"number":4,"verse":"रोने का समय, और हँसने का भी समय; छाती पीटने का समय, और नाचने का भी समय है;"},{"number":5,"verse":"पत्थर फेंकने का समय, और पत्थर बटोरने का भी समय; गले लगाने का समय, और गले लगाने से रुकने का भी समय है;"},{"number":6,"verse":"ढूँढ़ने का समय, और खो देने का भी समय; बचा रखने का समय, और फेंक देने का भी समय है;"},{"number":7,"verse":"फाड़ने का समय, और सीने का भी समय; चुप रहने का समय, और बोलने का भी समय है;"},{"number":8,"verse":"प्रेम करने का समय, और बैर करने का भी समय; लड़ाई का समय, और मेल का भी समय है।"},{"number":9,"verse":"काम करनेवाले को अपने परिश्रम से क्या लाभ होता है?"},{"number":10,"verse":"मैं ने उस दु:ख भरे काम को देखा है जो परमेश्‍वर ने मनुष्यों के लिये ठहराया है कि वे उस में लगे रहें।"},{"number":11,"verse":"उसने सब कुछ ऐसा बनाया कि अपने अपने समय पर वे सुन्दर होते हैं; फिर उसने मनुष्यों के मन में अनादि–अनन्त काल का ज्ञान उत्पन्न किया है, तौभी जो काम परमेश्‍वर ने किया है, वह आदि से अन्त तक मनुष्य समझ नहीं सकता।"},{"number":12,"verse":"मैं ने जान लिया है कि मनुष्यों के लिये आनन्द करने और जीवन भर भलाई करने के सिवाय, और कुछ भी अच्छा नहीं;"},{"number":13,"verse":"और यह भी परमेश्‍वर का दान है कि मनुष्य खाए-पीए और अपने सब परिश्रम में सुखी रहे।"},{"number":14,"verse":"मैं जानता हूँ कि जो कुछ परमेश्‍वर करता है वह सदा स्थिर रहेगा; न तो उसमें कुछ बढ़ाया जा सकता है और न कुछ घटाया जा सकता है; परमेश्‍वर ऐसा इसलिये करता है कि लोग उसका भय मानें।"},{"number":15,"verse":"जो कुछ हुआ वह इससे पहले भी हो चुका; जो होनेवाला है, वह हो भी चुका है; और परमेश्‍वर बीती हुई बात को फिर पूछता है।"},{"number":16,"verse":"फिर मैं ने संसार में* क्या देखा कि न्याय के स्थान में दुष्‍टता होती है, और धर्म के स्थान में भी दुष्‍टता होती है।"},{"number":17,"verse":"मैं ने मन में कहा, “परमेश्‍वर धर्मी और दुष्‍ट दोनों का न्याय करेगा,” क्योंकि उसके यहाँ एक एक विषय और एक एक काम का समय है।"},{"number":18,"verse":"मैं ने मन में कहा, “यह इसलिये होता है कि परमेश्‍वर मनुष्यों को जाँचे कि वे देख सकें कि वे पशु-समान हैं।”"},{"number":19,"verse":"क्योंकि जैसी मनुष्यों की वैसी ही पशुओं की भी दशा होती है; दोनों की वही दशा होती है, जैसे एक मरता वैसे ही दूसरा भी मरता है। सभों की स्वांस एक सी है, और मनुष्य पशु से कुछ बढ़कर नहीं; सब कुछ व्यर्थ ही है।"},{"number":20,"verse":"सब एक स्थान में जाते हैं; सब मिट्टी से बने हैं, और सब मिट्टी में फिर मिल जाते हैं।"},{"number":21,"verse":"क्या मनुष्यों का प्राण ऊपर की ओर चढ़ता है और पशुओं का प्राण नीचे की ओर जाकर मिट्टी में मिल जाता है? यह कौन जानता है?"},{"number":22,"verse":"अत: मैं ने यह देखा कि इससे अधिक कुछ अच्छा नहीं कि मनुष्य अपने कामों में आनन्दित रहे क्योंकि उसका भाग यही है; कौन उसके पीछे होनेवाली बातों को देखने के लिये उसको लौटा लाएगा?"}]}
{"bibleAbbr":"HOV2012","bookName":"सभोपदेशक","bookEnglishName":"Ecclesiastes","chapterNumber":10,"verses":[{"number":1,"verse":"मरी हुई मक्खियों के कारण गन्धी का तेल सड़ने और बसाने लगता है; और थोड़ी सी मूर्खता बुद्धि और प्रतिष्‍ठा को घटा देती है।"},{"number":2,"verse":"बुद्धिमान का मन उचित बात की ओर रहता है परन्तु मूर्ख का मन उसके विपरीत रहता है।"},{"number":3,"verse":"वरन् जब मूर्ख मार्ग पर चलता है, तब उसकी समझ काम नहीं देती, और वह सबसे कहता है, ‘मैं मूर्ख हूँ।’"},{"number":4,"verse":"यदि हाकिम का क्रोध तुझ पर भड़के, तो अपना स्थान न छोड़ना, क्योंकि धीरज धरने से बड़े बड़े अपराध रुकते हैं।"},{"number":5,"verse":"एक बुराई है जो मैं ने सूर्य के नीचे देखी, वह हाकिम की भूल से होती है :"},{"number":6,"verse":"अर्थात् मूर्ख बड़ी प्रतिष्‍ठा के स्थानों में ठहराए जाते हैं, और धनवान लोग नीचे बैठते हैं।"},{"number":7,"verse":"मैं ने दासों को घोड़ों पर चढ़े, और रईसों को दासों के समान भूमि पर चलते हुए देखा है।"},{"number":8,"verse":"जो गड़हा खोदे वह उसमें गिरेगा और जो बाड़ा तोड़े उसको सर्प डसेगा।"},{"number":9,"verse":"जो पत्थर फोड़े, वह उनसे घायल होगा, और जो लकड़ी काटे, उसे उसी से डर होगा।"},{"number":10,"verse":"यदि कुल्हाड़ा थोथा हो और मनुष्य उसकी धार को पैनी न करे, तो अधिक बल लगाना पड़ेगा; परन्तु सफल होने के लिये बुद्धि से लाभ होता है।"},{"number":11,"verse":"यदि मंत्र से पहले सर्प डसे, तो मंत्र पढ़नेवाले को कुछ भी लाभ नहीं।"},{"number":12,"verse":"बुद्धिमान के वचनों के कारण अनुग्रह होता है, परन्तु मूर्ख अपने वचनों के द्वारा नष्‍ट होते हैं।"},{"number":13,"verse":"उसकी बात का आरम्भ मूर्खता का, और उनका अन्त दु:खदाई बावलापन होता है।"},{"number":14,"verse":"मूर्ख बहुत बातें बढ़ा कर बोलता है, तौभी कोई मनुष्य नहीं जानता कि क्या होगा, और कौन बता सकता है कि उसके बाद क्या होनेवाला है?"},{"number":15,"verse":"मूर्ख को परिश्रम से थकावट ही होती है, यहाँ तक कि वह नहीं जानता कि नगर को कैसे जाये।"},{"number":16,"verse":"हे देश, तुझ पर हाय जब तेरा राजा लड़का है और तेरे हाकिम प्रात:काल भोज करते हैं!"},{"number":17,"verse":"हे देश, तू धन्य है जब तेरा राजा कुलीन है, और तेरे हाकिम समय पर भोज करते हैं, और वह भी मतवाले होने को नहीं, वरन् बल बढ़ाने के लिए!"},{"number":18,"verse":"आलस्य के कारण छत की कड़ियाँ दब जाती हैं, और हाथों की सुस्ती से घर चूता है,"},{"number":19,"verse":"भोज हँसी खुशी के लिये किया जाता है, और दाखमधु से जीवन को आनन्द मिलता है; और रुपयों से सब कुछ प्राप्‍त होता है।"},{"number":20,"verse":"राजा को मन में भी शाप न देना, न धनवान को अपने शयन की कोठरी में शाप देना; क्योंकि कोई आकाश का पक्षी तेरी वाणी को ले जाएगा, और कोई उड़नेवाला जन्तु उस बात को प्रगट कर देगा।"}]}
{"bibleAbbr":"HOV2012","bookName":"मत्ती","bookEnglishName":"Matthew","chapterNumber":10,"verses":[{"number":1,"verse":"फिर उसने अपने बारह चेलों को पास बुलाकर, उन्हें अशुद्ध आत्माओं पर अधिकार दिया कि उन्हें निकालें और सब प्रकार की बीमारियों और सब प्रकार की दुर्बलताओं को दूर करें।"},{"number":2,"verse":"इन बारह प्रेरितों के नाम ये हैं : पहला शमौन, जो पतरस कहलाता है, और उसका भाई अन्द्रियास; जब्दी का पुत्र याकूब, और उसका भाई यूहन्ना;"},{"number":3,"verse":"फिलिप्पुस, और बरतुल्मै, थोमा, और महसूल लेनेवाला मत्ती, हलफई का पुत्र याकूब, और तद्दै,"},{"number":4,"verse":"शमौन कनानी, और यहूदा इस्करियोती जिसने उसे पकड़वा भी दिया।"},{"number":5,"verse":"इन बारहों को यीशु ने यह आज्ञा देकर भेजा : “अन्यजातियों के किसी नगर में प्रवेश न करना।"},{"number":6,"verse":"परन्तु इस्राएल के घराने ही की खोई हुई भेड़ों के पास जाना।"},{"number":7,"verse":"और चलते-चलते यह प्रचार करो : ‘स्वर्ग का राज्य निकट आ गया है।’"},{"number":8,"verse":"बीमारों को चंगा करो, मरे हुओं को जिलाओ, कोढ़ियों को शुद्ध करो, दुष्‍टात्माओं को निकालो। तुम ने सेंतमेंत पाया है, सेंतमेंत दो।"},{"number":9,"verse":"अपने पटुकों में न तो सोना, और न रूपा, और न ताँबा रखना;"},{"number":10,"verse":"मार्ग के लिये न झोली रखो, न दो कुरते, न जूते और न लाठी लो, क्योंकि मजदूर को उसका भोजन मिलना चाहिए।"},{"number":11,"verse":"“जिस किसी नगर या गाँव में जाओ, तो पता लगाओ कि वहाँ कौन योग्य है। और जब तक वहाँ से न निकलो, उसी के यहाँ रहो।"},{"number":12,"verse":"घर में प्रवेश करते हुए उसको आशीष देना।"},{"number":13,"verse":"यदि उस घर के लोग योग्य होंगे तो तुम्हारा कल्याण उन पर पहुँचेगा, परन्तु यदि वे योग्य न हों तो तुम्हारा कल्याण तुम्हारे पास लौट आएगा।"},{"number":14,"verse":"जो कोई तुम्हें ग्रहण न करे और तुम्हारी बातें न सुने, उस घर या उस नगर से निकलते हुए अपने पाँवों की धूल झाड़ डालो।"},{"number":15,"verse":"मैं तुम से सच कहता हूँ कि न्याय के दिन की दशा अधिक सहने योग्य होगी।"},{"number":16,"verse":"“देखो, मैं तुम्हें भेड़ों के समान भेड़ियों के बीच में भेजता हूँ, ।"},{"number":17,"verse":"परन्तु लोगों से सावधान रहो, क्योंकि वे तुम्हें महासभाओं"},{"number":18,"verse":"तुम मेरे लिये हाकिमों और राजाओं के सामने उन पर, और अन्यजातियों पर गवाह होने के लिए पहुँचाए जाओगे।"},{"number":19,"verse":"जब वे तुम्हें पकड़वाएँगे तो यह चिन्ता न करना कि हम किस रीति से या क्या कहेंगे, क्योंकि जो कुछ तुम को कहना होगा, वह उसी घड़ी तुम्हें बता दिया जाएगा।"},{"number":20,"verse":"क्योंकि बोलनेवाले तुम नहीं हो, परन्तु तुम्हारे पिता का आत्मा तुम में बोलता है।"},{"number":21,"verse":"“भाई, भाई को और पिता पुत्र को, घात के लिए सौंपेंगे, और बच्‍चे माता-पिता के विरोध में उठकर उन्हें मरवा डालेंगे।"},{"number":22,"verse":"मेरे नाम के कारण सब लोग तुम से बैर करेंगे, पर जो अन्त तक धीरज धरे रहेगा उसी का उद्धार होगा।"},{"number":23,"verse":"जब वे तुम्हें एक नगर में सताएँ, तो दूसरे को भाग जाना। मैं तुमसे सच कहता हूँ, तुम इस्राएल के सब नगरों में न फिर चुकोगे कि मनुष्य का पुत्र आ जाएगा।"},{"number":24,"verse":"“चेला अपने गुरु से बड़ा नहीं होता; और न दास अपने स्वामी से।"},{"number":25,"verse":"चेले का गुरु के, और दास का स्वामी के बराबर होना ही बहुत है। जब उन्होंने घर के स्वामी को शैतान"},{"number":26,"verse":"“इसलिये मनुष्यों से मत डरना; क्योंकि कुछ ढँका नहीं जो खोला न जाएगा, और न कुछ छिपा है जो जाना न जाएगा।"},{"number":27,"verse":"जो मैं तुम से अन्धियारे में कहता हूँ, उसे तुम उजियाले में कहो; और जो कानों कान सुनते हो, उसे छतों पर से प्रचार करो।"},{"number":28,"verse":"जो शरीर को घात करते हैं, पर आत्मा को घात नहीं कर सकते, उनसे मत डरना; पर उसी से डरो, जो आत्मा और शरीर दोनों को नरक में नष्‍ट कर सकता है।"},{"number":29,"verse":"क्या पैसे में दो गौरैयें नहीं बिकतीं? तौभी तुम्हारे पिता की इच्छा के बिना उनमें से एक भी भूमि पर नहीं गिर सकती।"},{"number":30,"verse":"तुम्हारे सिर के बाल भी सब गिने हुए हैं।"},{"number":31,"verse":"इसलिये डरो नहीं; तुम बहुत गौरैयों से बढ़कर हो।"},{"number":32,"verse":"“जो कोई मनुष्यों के सामने मुझे मान लेगा, उसे मैं भी अपने स्वर्गीय पिता के सामने मान लूँगा।"},{"number":33,"verse":"पर जो कोई मनुष्यों के सामने मेरा इन्कार करेगा, उस से मैं भी अपने स्वर्गीय पिता के सामने इन्कार करूँगा।"},{"number":34,"verse":"“यह न समझो कि मैं पृथ्वी पर मिलाप कराने आया हूँ; मैं मिलाप कराने नहीं, पर तलवार चलवाने आया हूँ।"},{"number":35,"verse":"मैं तो आया हूँ कि : ‘मनुष्य को उसके पिता से, और बेटी को उसकी माँ से, और बहू को उसकी सास से अलग कर दूँ;"},{"number":36,"verse":"मनुष्य के बैरी उसके घर ही के लोग होंगे।’"},{"number":37,"verse":"“जो माता या पिता को मुझ से अधिक प्रिय जानता है, वह मेरे योग्य नहीं; और जो बेटा या बेटी को मुझ से अधिक प्रिय जानता है, वह मेरे योग्य नहीं;"},{"number":38,"verse":"और जो अपना क्रूस लेकर मेरे पीछे न चले वह मेरे योग्य नहीं।"},{"number":39,"verse":"जो अपने प्राण बचाता है, वह उसे खोएगा; और जो मेरे कारण अपना प्राण खोता है, वह उसे पाएगा।"},{"number":40,"verse":"“जो तुम्हें ग्रहण करता है, वह मुझे ग्रहण करता है; और जो मुझे ग्रहण करता है, वह मेरे भेजनेवाले को ग्रहण करता है।"},{"number":41,"verse":"जो भविष्यद्वक्‍ता को भविष्यद्वक्‍ता जानकर ग्रहण करे, वह भविष्यद्वक्‍ता का बदला पाएगा; और जो धर्मी को धर्मी जानकर ग्रहण करे, वह धर्मी का बदला पाएगा।"},{"number":42,"verse":"जो कोई इन छोटों में से एक को मेरा चेला जानकर केवल एक कटोरा ठंडा पानी पिलाए, मैं तुम से सच कहता हूँ, वह किसी रीति से अपना प्रतिफल न खोएगा।”"}]}
{"bibleAbbr":"HOV2012","bookName":"मत्ती","bookEnglishName":"Matthew","chapterNumber":24,"verses":[{"number":1,"verse":"जब यीशु मन्दिर से निकलकर जा रहा था, तो उसके चेले उसको मन्दिर की रचना दिखाने के लिये उसके पास आए।"},{"number":2,"verse":"उसने उनसे कहा, “तुम यह सब देख रहे हो न! मैं तुम से सच कहता हूँ, यहाँ पत्थर पर पत्थर भी न छूटेगा जो ढाया न जाएगा।”"},{"number":3,"verse":"जब वह जैतून पहाड़ का क्या चिह्न होगा?”"},{"number":4,"verse":"यीशु ने उनको उत्तर दिया, “सावधान रहो! कोई तुम्हें न भरमाने पाए ,"},{"number":5,"verse":"क्योंकि बहुत से ऐसे होंगे जो मेरे नाम से आकर कहेंगे, ‘मैं मसीह हूँ’, और बहुतों को भरमाएँगे।"},{"number":6,"verse":"तुम लड़ाइयों और लड़ाइयों की चर्चा सुनोगे, तो घबरा न जाना क्योंकि इन का होना अवश्य है, परन्तु उस समय अन्त न होगा।"},{"number":7,"verse":"क्योंकि जाति पर जाति, और राज्य पर राज्य चढ़ाई करेगा, और जगह जगह अकाल पड़ेंगे, और भूकम्प होंगे।"},{"number":8,"verse":"ये सब बातें पीड़ाओं का आरम्भ होंगी।"},{"number":9,"verse":"तब वे क्लेश देने के लिये तुम्हें पकड़वाएँगे, और तुम्हें मार डालेंगे, और मेरे नाम के कारण सब जातियों के लोग तुम से बैर रखेंगे।"},{"number":10,"verse":"तब बहुत से ठोकर खाएँगे, और एक दूसरे को पकड़वाएँगे, और एक दूसरे से बैर रखेंगे।"},{"number":11,"verse":"बहुत से झूठे भविष्यद्वक्‍ता उठ खड़े होंगे, और बहुतों को भरमाएँगे।"},{"number":12,"verse":"अधर्म के बढ़ने से बहुतों का प्रेम ठण्डा पड़ जाएगा,"},{"number":13,"verse":"परन्तु जो अन्त तक धीरज धरे रहेगा, उसी का उद्धार होगा।"},{"number":14,"verse":"और राज्य , कि सब जातियों पर गवाही हो, तब अन्त आ जाएगा।"},{"number":15,"verse":"“इसलिये जब तुम उस उजाड़नेवाली घृणित वस्तु को जिसकी चर्चा दानिय्येल भविष्यद्वक्‍ता के द्वारा हुई थी, पवित्रस्थान में खड़ी हुई देखो (जो पढ़े, वह समझे),"},{"number":16,"verse":"तब जो यहूदिया में हों वे पहाड़ों पर भाग जाएँ।"},{"number":17,"verse":"जो छत पर हो, वह अपने घर में से सामान लेने को न उतरे;"},{"number":18,"verse":"और जो खेत में हो, वह अपना कपड़ा लेने को पीछे न लौटे।"},{"number":19,"verse":"“उन दिनों में जो गर्भवती और दूध पिलाती होंगी, उन के लिये हाय, हाय।"},{"number":20,"verse":"प्रार्थना किया करो कि तुम्हें जाड़े में या सब्त के दिन भागना न पड़े।"},{"number":21,"verse":"क्योंकि उस समय ऐसा भारी क्लेश होगा, जैसा जगत के आरम्भ से न अब तक हुआ और न कभी होगा।"},{"number":22,"verse":"यदि वे दिन घटाए न जाते तो कोई प्राणी न बचता, परन्तु चुने हुओं के कारण वे दिन घटाए जाएँगे।"},{"number":23,"verse":"उस समय यदि कोई तुम से कहे, ‘देखो, मसीह यहाँ है!’ या ‘वहाँ है!’ तो विश्‍वास न करना।"},{"number":24,"verse":"“क्योंकि झूठे मसीह और झूठे भविष्यद्वक्‍ता उठ खड़े होंगे, और बड़े चिह्न, और अद्भुत काम दिखाएँगे कि यदि हो सके तो चुने हुओं को भी भरमा दें।"},{"number":25,"verse":"देखो, मैं ने पहले से तुम से यह सब कुछ कह दिया है।"},{"number":26,"verse":"इसलिये यदि वे तुम से कहें, ‘देखो, वह जंगल में है’, तो बाहर न निकल जाना; या ‘देखो, वह कोठरियों में है’, तो विश्‍वास न करना।"},{"number":27,"verse":"“क्योंकि जैसे बिजली पूर्व से निकलकर पश्‍चिम तक चमकती है, वैसे ही मनुष्य के पुत्र का भी आना होगा।"},{"number":28,"verse":"जहाँ लोथ हो, वहीं गिद्ध इकट्ठे होंगे।"},{"number":29,"verse":"“उन दिनों के क्लेश के तुरन्त बाद सूर्य अन्धियारा हो जाएगा, और चन्द्रमा का प्रकाश जाता रहेगा, और तारे आकाश से गिर पड़ेंगे और आकाश की शक्‍तियाँ हिलाई जाएँगी।"},{"number":30,"verse":"तब मनुष्य के पुत्र का चिह्न आकाश में दिखाई देगा, और तब पृथ्वी के सब कुलों के लोग छाती पीटेंगे; और मनुष्य के पुत्र को बड़ी सामर्थ्य और ऐश्‍वर्य के साथ आकाश के बादलों पर आते देखेंगे।"},{"number":31,"verse":"वह तुरही के बड़े शब्द के साथ अपने दूतों को भेजेगा, और वे आकाश के इस छोर से उस छोर तक, चारों दिशाओं से उसके चुने हुओं को इकट्ठा करेंगे।"},{"number":32,"verse":"“अंजीर के पेड़ से यह दृष्‍टान्त सीखो : जब उसकी डाली कोमल हो जाती और पत्ते निकलने लगते हैं, तो तुम जान लेते हो कि ग्रीष्म काल निकट है।"},{"number":33,"verse":"इसी रीति से जब तुम इन सब बातों को देखो, तो जान लो कि वह निकट है, वरन् द्वार ही पर है।"},{"number":34,"verse":"मैं तुम से सच कहता हूँ कि जब तक ये सब बातें पूरी न हो लें, तब तक इस पीढ़ी का अन्त नहीं होगा।"},{"number":35,"verse":"आकाश और पृथ्वी टल जाएँगे, परन्तु मेरी बातें कभी न टलेंगी।"},{"number":36,"verse":"“उस दिन और उस घड़ी के विषय में कोई नहीं जानता , न स्वर्ग के दूत और न पुत्र, परन्तु केवल पिता।"},{"number":37,"verse":"जैसे नूह के दिन थे , वैसा ही मनुष्य के पुत्र का आना भी होगा।"},{"number":38,"verse":"क्योंकि जैसे जल-प्रलय से पहले के दिनों में, जिस दिन तक कि नूह जहाज पर न चढ़ा , उस दिन तक लोग खाते-पीते थे, और उनमें विवाह होते थे।"},{"number":39,"verse":"और जब तक जल-प्रलय आकर उन सब को बहा न ले गया , तब तक उनको कुछ भी मालूम न पड़ा; वैसे ही मनुष्य के पुत्र का आना भी होगा।"},{"number":40,"verse":"उस समय दो जन खेत में होंगे, एक ले लिया जाएगा और दूसरा छोड़ दिया जाएगा।"},{"number":41,"verse":"दो स्त्रियाँ चक्‍की पीसती रहेंगी, एक ले ली जाएगी और दूसरी छोड़ दी जाएगी।"},{"number":42,"verse":"इसलिये जागते रहो, क्योंकि तुम नहीं जानते कि तुम्हारा प्रभु किस दिन आएगा।"},{"number":43,"verse":"परन्तु यह जान लो कि यदि घर का स्वामी जानता होता कि चोर किस पहर आएगा तो जागता रहता, और अपने घर में सेंध लगने न देता।"},{"number":44,"verse":"इसलिये तुम भी तैयार रहो, क्योंकि जिस घड़ी के विषय में तुम सोचते भी नहीं हो, उसी घड़ी मनुष्य का पुत्र आ जाएगा।"},{"number":45,"verse":"“अत: वह विश्‍वासयोग्य और बुद्धिमान दास कौन है, जिसे स्वामी ने अपने नौकर-चाकरों पर सरदार ठहराया कि समय पर उन्हें भोजन दे?"},{"number":46,"verse":"धन्य है वह दास, जिसे उसका स्वामी आकर ऐसा ही करते पाए।"},{"number":47,"verse":"मैं तुम से सच कहता हूँ, वह उसे अपनी सारी संपत्ति पर अधिकारी ठहराएगा।"},{"number":48,"verse":"परन्तु यदि वह दुष्‍ट दास सोचने लगे कि मेरे स्वामी के आने में देर है,"},{"number":49,"verse":"और अपने साथी दासों को पीटने लगे, और पियक्‍कड़ों के साथ खाए-पीए।"},{"number":50,"verse":"तो उस दास का स्वामी ऐसे दिन आएगा, जब वह उसकी बाट न जोहता हो, और ऐसी घड़ी जिसे वह न जानता हो,"},{"number":51,"verse":"तब वह उसे भारी ताड़ना देगा और उसका भाग कपटियों के साथ ठहराएगा : वहाँ रोना और दाँत पीसना होगा।"}]}
{"bibleAbbr":"HOV2012","bookName":"मत्ती","bookEnglishName":"Matthew","chapterNumber":14,"verses":[{"number":1,"verse":"उस समय चौथाई देश ने यीशु की चर्चा सुनी,"},{"number":2,"verse":"और अपने सेवकों से कहा, “यह यूहन्ना बपतिस्मा देनेवाला है! वह मरे हुओं में से जी उठा है, इसी लिये उससे सामर्थ्य के काम प्रगट होते हैं।”"},{"number":3,"verse":"क्योंकि हेरोदेस ने अपने भाई फिलिप्पुस की पत्नी हेरोदियास के कारण, यूहन्ना को पकड़कर बाँधा और जेलखाने में डाल दिया था।"},{"number":4,"verse":"क्योंकि यूहन्ना ने उससे कहा था कि इसको रखना तेरे लिए उचित नहीं है।"},{"number":5,"verse":"इसलिये वह उसे मार डालना चाहता था, पर लोगों से डरता था क्योंकि वे उसे भविष्यद्वक्‍ता मानते थे।"},{"number":6,"verse":"पर जब हेरोदेस का जन्मदिन आया, तो हेरोदियास की बेटी ने उत्सव में नाच दिखाकर हेरोदेस को खुश किया।"},{"number":7,"verse":"इस पर उसने शपथ खाकर वचन दिया, “जो कुछ तू माँगेगी, मैं तुझे दूँगा।”"},{"number":8,"verse":"वह अपनी माता के उसकाने से बोली, “यूहन्ना बपतिस्मा देनेवाले का सिर थाल में यहीं मुझे मँगवा दे।”"},{"number":9,"verse":"राजा दु:खी हुआ, पर अपनी शपथ के, और साथ बैठनेवालों के कारण, आज्ञा दी कि दे दिया जाए।"},{"number":10,"verse":"और उसने जेलखाने में लोगों को भेजकर यूहन्ना का सिर कटवा दिया;"},{"number":11,"verse":"और उसका सिर थाल में लाया गया और लड़की को दिया गया, जिसे वह अपनी माँ के पास ले गई।"},{"number":12,"verse":"तब यूहन्ना के चेले आए और उसके शव को ले जाकर गाड़ दिया, और जाकर यीशु को समाचार दिया।"},{"number":13,"verse":"जब यीशु ने यह सुना, तो वह नाव पर चढ़कर वहाँ से किसी सुनसान जगह को, एकान्त में चला गया। लोग यह सुनकर नगर-नगर से पैदल ही उसके पीछे हो लिए।"},{"number":14,"verse":"उसने निकलकर एक बड़ी भीड़ देखी और उन पर तरस खाया, और उनके बीमारों को चंगा किया।"},{"number":15,"verse":"जब साँझ हुई तो उसके चेलों ने उसके पास आकर कहा, “यह सुनसान जगह है और देर हो रही है; लोगों को विदा किया जाए कि वे बस्तियों में जाकर अपने लिये भोजन मोल लें।”"},{"number":16,"verse":"पर यीशु ने उनसे कहा, “उनका जाना आवश्यक नहीं! तुम ही इन्हें खाने को दो।”"},{"number":17,"verse":"उन्होंने उससे कहा, “यहाँ हमारे पास पाँच रोटी और दो मछलियों को छोड़ और कुछ नहीं है।”"},{"number":18,"verse":"उसने कहा, “उनको यहाँ मेरे पास ले आओ।”"},{"number":19,"verse":"तब उसने लोगों को घास पर बैठने को कहा, और उन पाँच रोटियों और दो मछलियों को लिया; और स्वर्ग की ओर देखकर धन्यवाद किया"},{"number":20,"verse":"जब सब खाकर तृप्‍त हो गए, तो चेलों ने बचे हुए टुकड़ों से भरी हुई बारह टोकरियाँ उठाईं।"},{"number":21,"verse":"और खानेवाले स्त्रियों और बालकों को छोड़कर, पाँच हज़ार पुरुषों के लगभग थे।"},{"number":22,"verse":"तब उसने तुरन्त अपने चेलों को नाव पर चढ़ने के लिए विवश किया कि वे उससे पहले पार चले जाएँ, जब तक वह लोगों को विदा करे।"},{"number":23,"verse":"वह लोगों को विदा करके, प्रार्थना करने को अलग पहाड़ पर चला गया; और साँझ को वह वहाँ अकेला था।"},{"number":24,"verse":"उस समय नाव झील के बीच लहरों से डगमगा रही थी, क्योंकि हवा सामने की थी।"},{"number":25,"verse":"और यीशु रात के चौथे पहर झील पर चलते हुए उनके पास आया।"},{"number":26,"verse":"चेले उसको झील पर चलते हुए देखकर घबरा गए। ।"},{"number":27,"verse":"तब यीशु ने तुरन्त उनसे बातें कीं और कहा, “ढाढ़स बाँधो! मैं हूँ, डरो मत! ”"},{"number":28,"verse":"पतरस ने उसको उत्तर दिया, “हे प्रभु, यदि तू ही है, तो मुझे अपने पास पानी पर चलकर आने की आज्ञा दे।”"},{"number":29,"verse":"उसने कहा, “आ!” तब पतरस नाव पर से उतरकर यीशु के पास जाने को पानी पर चलने लगा।"},{"number":30,"verse":"पर हवा को देखकर डर गया, और जब डूबने लगा तो चिल्‍लाकर कहा, “हे प्रभु, मुझे बचा!”"},{"number":31,"verse":"यीशु ने तुरन्त हाथ बढ़ाकर उसे थाम लिया और उससे कहा, “हे अल्पविश्‍वासी, तू ने क्यों सन्देह किया? ”"},{"number":32,"verse":"जब वे नाव पर चढ़ गए, तो हवा थम गई।"},{"number":33,"verse":"इस पर उन्होंने जो नाव पर थे, उसे दण्डवत् करके कहा, “सचमुच, तू परमेश्‍वर का पुत्र है। ”"},{"number":34,"verse":"वे पार उतरकर गन्नेसरत में पहुँचे।"},{"number":35,"verse":"वहाँ के लोगों ने उसे पहचान लिया और आसपास के सारे देश में समाचार भेजा, और सब बीमारों को उसके पास लाए,"},{"number":36,"verse":"और उससे विनती करने लगे कि वह उन्हें अपने वस्त्र के आँचल ही को छूने दे; और जितनों ने उसे छुआ, वे चंगे हो गए।"}]}
{"bibleAbbr":"HOV2012","bookName":"विलापगीत","bookEnglishName":"Lamentations","chapterNumber":5,"verses":[{"number":1,"verse":"हे यहोवा, स्मरण कर कि हम पर क्या क्या बीता है; हमारी ओर दृष्‍टि करके हमारी नामधराई को देख!"},{"number":2,"verse":"हमारा भाग परदेशियों का हो गया और हमारे घर परायों के हो गए हैं।"},{"number":3,"verse":"हम अनाथ और पिताहीन हो गए; हमारी माताएँ विधवा-सी हो गई हैं।"},{"number":4,"verse":"हम मोल लेकर पानी पीते हैं, हम को लकड़ी भी दाम से मिलती है।"},{"number":5,"verse":"खदेड़नेवाले हमारी गर्दन पर टूट पड़े हैं; हम थक गए हैं, हमें विश्राम नहीं मिलता।"},{"number":6,"verse":"हम स्वयं मिस्र के अधीन हो गए, और अश्शूर के भी, ताकि पेट भर सकें।"},{"number":7,"verse":"हमारे पुरखाओं ने पाप किया, और मर मिटे हैं; परन्तु उनके अधर्म के कामों का भार हम को उठाना पड़ा है।"},{"number":8,"verse":"हमारे ऊपर दास अधिकार रखते हैं; उनके हाथ से कोई हमें नहीं छुड़ाता।"},{"number":9,"verse":"जंगल में की तलवार के कारण हम अपने प्राण जोखिम में डालकर भोजनवस्तु ले आते हैं।"},{"number":10,"verse":"भूख की झुलसाने वाली आग के कारण, हमारा चमड़ा तंदूर के समान काला हो गया है।"},{"number":11,"verse":"सिय्योन में स्त्रियाँ, और यहूदा के नगरों में कुमारियाँ भ्रष्‍ट की गईं हैं।"},{"number":12,"verse":"हाकिम हाथ के बल टाँगे गए हैं; और पुरनियों का कुछ भी आदर नहीं किया गया।"},{"number":13,"verse":"जवानों को चक्‍की चलानी पड़ती है; और बाल-बच्‍चे लकड़ी का बोझ उठाते हुए लडखड़ाते हैं।"},{"number":14,"verse":"अब फाटक पर पुरनिये नहीं बैठते, न जवानों का गीत सुनाई पड़ता है।"},{"number":15,"verse":"हमारे मन का हर्ष जाता रहा, हमारा नाचना विलाप में बदल गया है।"},{"number":16,"verse":"हमारे सिर पर का मुकुट गिर पड़ा है; हम पर हाय, क्योंकि हम ने पाप किया है!"},{"number":17,"verse":"इस कारण हमारा हृदय निर्बल हो गया है, इन्हीं बातों से हमारी आँखें धुँधली पड़ गई हैं,"},{"number":18,"verse":"क्योंकि सिय्योन पर्वत उजाड़ पड़ा है; उसमें सियार घूमते हैं।"},{"number":19,"verse":"परन्तु हे यहोवा, तू तो सदा तक विराजमान रहेगा; तेरा राज्य पीढ़ी-पीढ़ी बना रहेगा।"},{"number":20,"verse":"तू ने क्यों हम को सदा के लिये भुला दिया है, और क्यों बहुत काल के लिये हमें छोड़ दिया है?"},{"number":21,"verse":"हे यहोवा, हम को अपनी ओर फेर, तब हम फिर सुधर जाएँगे। प्राचीनकाल के समान हमारे दिन बदलकर ज्यों के त्यों कर दे!"},{"number":22,"verse":"क्या तू ने हमें बिल्कुल त्याग दिया है? क्या तू हम से अत्यन्त क्रोधित है?"}]}
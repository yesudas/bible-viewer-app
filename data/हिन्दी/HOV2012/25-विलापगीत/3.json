{"bibleAbbr":"HOV2012","bookName":"विलापगीत","bookEnglishName":"Lamentations","chapterNumber":3,"verses":[{"number":1,"verse":"उसके रोष की छड़ी से दु:ख भोगनेवाला पुरुष मैं ही हूँ;"},{"number":2,"verse":"वह मुझे ले जाकर उजियाले में नहीं, अन्धियारे ही में चलाता है;"},{"number":3,"verse":"उसका हाथ दिन भर मेरे ही विरुद्ध उठता रहता है।"},{"number":4,"verse":"उस ने मेरा मांस और चमड़ा गला दिया है, और मेरी हड्डियों को तोड़ दिया है;"},{"number":5,"verse":"उस ने मुझे रोकने के लिए किला बनाया, और मुझ को कठिन दु:ख और श्रम से घेरा है;"},{"number":6,"verse":"उस ने मुझे बहुत दिन के मरे हुए लोगों के समान अन्धेरे स्थानों में बसा दिया है।"},{"number":7,"verse":"मेरे चारों ओर उस ने बाड़ा बाँधा है कि मैं निकल नहीं सकता; उस ने मुझे भारी साँकल से जकड़ा है;"},{"number":8,"verse":"मैं चिल्‍ला चिल्‍ला के दोहाई देता हूँ, तौभी वह मेरी प्रार्थना नहीं सुनता;"},{"number":9,"verse":"मेरे मार्गों को उस ने गढ़े हुए पत्थरों से रोक रखा है, मेरी डगरों को उस ने टेढ़ी कर दिया है।"},{"number":10,"verse":"वह मेरे लिये घात में बैठे हुए रीछ और घात लगाए हुए सिंह के समान है;"},{"number":11,"verse":"उस ने मुझे मेरे मार्गों से भुला दिया, और मुझे फाड़ डाला; उस ने मुझ को उजाड़ दिया है।"},{"number":12,"verse":"उस ने धनुष चढ़ाकर मुझे अपने तीर का निशाना बनाया है।"},{"number":13,"verse":"उस ने अपने तीरों से मेरे हृदय को बेध दिया है;"},{"number":14,"verse":"सब लोग मुझ पर हँसते हैं और दिन भर मुझ पर ढालकर गीत गाते हैं,"},{"number":15,"verse":"उस ने मुझे कठिन दु:ख से भर दिया, और नागदौना पिलाकर तृप्‍त किया है।"},{"number":16,"verse":"उस ने मेरे दाँतों को कंकरी से तोड़ डाला, और मुझे राख से ढाँप दिया है;"},{"number":17,"verse":"और मुझ को मन से उतारकर कुशल से रहित किया है; मैं कल्याण भूल गया हूँ;"},{"number":18,"verse":"इसलिये मैं ने कहा, “मेरा बल नष्‍ट हुआ, और मेरी आशा जो यहोवा पर थी, वह टूट गई है।”"},{"number":19,"verse":"मेरा दु:ख और मारा मारा फिरना, मेरा नागदौने और–और विष का पीना स्मरण कर!"},{"number":20,"verse":"मैं उन्हीं पर सोचता रहता हूँ, इस से मेरा प्राण ढला जाता है।"},{"number":21,"verse":"परन्तु मैं यह स्मरण करता हूँ, इसी लिये मुझे आशा है :"},{"number":22,"verse":"हम मिट नहीं गए; यह यहोवा की महाकरुणा का फल है, क्योंकि उसकी दया अमर है।"},{"number":23,"verse":"प्रति भोर वह नई होती रहती है; तेरी सच्‍चाई महान् है।"},{"number":24,"verse":"मेरे मन ने कहा, “यहोवा मेरा भाग है, इस कारण मैं उस में आशा रखूँगा।”"},{"number":25,"verse":"जो यहोवा की बाट जोहते और उसके पास जाते हैं, उनके लिये यहोवा भला है।"},{"number":26,"verse":"यहोवा से उद्धार पाने की आशा रखकर चुपचाप रहना भला है।"},{"number":27,"verse":"पुरुष के लिये जवानी में जूआ उठाना भला है।"},{"number":28,"verse":"वह यह जानकर अकेला चुपचाप रहे, कि परमेश्‍वर ही ने उस पर यह बोझ डाला है;"},{"number":29,"verse":"वह अपना मुँह धूल में रखे, क्या जाने इसमें कुछ आशा हो।"},{"number":30,"verse":"वह अपना गाल अपने मारनेवाले की ओर फेरे, और नामधराई सहता रहे।"},{"number":31,"verse":"क्योंकि प्रभु मन से सर्वदा उतारे नहीं रहता,"},{"number":32,"verse":"चाहे वह दु:ख भी दे, तौभी अपनी करुणा की बहुतायत के कारण वह दया भी करता है;"},{"number":33,"verse":"क्योंकि वह मनुष्यों को अपने मन से न तो दबाता है और न दु:ख देता है।"},{"number":34,"verse":"पृथ्वी भर के बन्दियों को पाँव के तले दलित करना,"},{"number":35,"verse":"किसी पुरुष का हक़ परमप्रधान के सामने मारना,"},{"number":36,"verse":"और किसी मनुष्य का मुक़द्दमा बिगाड़ना, इन तीन कामों को यहोवा देख नहीं सकता।"},{"number":37,"verse":"यदि यहोवा ने आज्ञा न दी हो, तब कौन है कि वचन कहे और वह पूरा हो जाए?"},{"number":38,"verse":"विपत्ति और कल्याण, क्या दोनों परमप्रधान की आज्ञा से नहीं होते।"},{"number":39,"verse":"इसलिये जीवित मनुष्य क्यों कुड़कुड़ाए? और पुरुष अपने पाप के दण्ड को क्यों बुरा माने?"},{"number":40,"verse":"हम अपने चालचलन को ध्यान से परखें, और यहोवा की ओर फिरें!"},{"number":41,"verse":"हम स्वर्गवासी परमेश्‍वर की ओर मन लगाएँ और हाथ फैलाएँ और कहें :"},{"number":42,"verse":"“हम ने तो अपराध और बलवा किया है, और तू ने क्षमा नहीं किया।"},{"number":43,"verse":"तेरा कोप हम पर है, तू हमारे पीछे पड़ा है, तू ने बिना तरस खाए घात किया है।"},{"number":44,"verse":"तू ने अपने को मेघ से घेर लिया है कि तुझ तक प्रार्थना न पहुँच सके।"},{"number":45,"verse":"तू ने हम को जाति जाति के लोगों के बीच में कूड़ा–कर्कट सा ठहराया है।"},{"number":46,"verse":"हमारे सब शत्रुओं ने हम पर अपना अपना मुँह फैलाया है;"},{"number":47,"verse":"भय और गड़हा, उजाड़ और विनाश, हम पर आ पड़े हैं;"},{"number":48,"verse":"मेरी आँखों से मेरी प्रजा की पुत्री के विनाश के कारण जल की धाराएँ बह रही हैं।"},{"number":49,"verse":"मेरी आँख से लगातार आँसू बहते रहेंगे,"},{"number":50,"verse":"जब तक यहोवा स्वर्ग से मेरी ओर न देखे;"},{"number":51,"verse":"अपनी नगरी की सब स्त्रियों का हाल देखने पर मेरा दु:ख बढ़ता है।"},{"number":52,"verse":"जो व्यर्थ मेरे शत्रु बने हैं, उन्होंने निर्दयता से चिड़िया के समान मेरा आहेर किया है;"},{"number":53,"verse":"उन्होंने मुझे गड़हे में डालकर मेरे जीवन का अन्त करने के लिये मेरे ऊपर पत्थर लुढ़काए हैं;"},{"number":54,"verse":"मेरे सिर पर से जल बह गया, मैं ने कहा, ‘मैं अब नाश हो गया।’"},{"number":55,"verse":"हे यहोवा, गहिरे गड़हे में से मैं ने तुझ से प्रार्थना की;"},{"number":56,"verse":"तू ने मेरी सुनी कि जो दोहाई देकर मैं चिल्‍लाता हूँ उस से कान न फेर ले!"},{"number":57,"verse":"जब मैं ने तुझे पुकारा, तब तू ने मुझ से कहा, ‘मत डर!’"},{"number":58,"verse":"हे यहोवा, तू ने मेरा मुक़द्दमा लड़कर मेरा प्राण बचा लिया है।"},{"number":59,"verse":"हे यहोवा, जो अन्याय मुझ पर हुआ है उसे तू ने देखा है; तू मेरा न्याय चुका।"},{"number":60,"verse":"जो बदला उन्होंने मुझ से लिया, और जो कल्पनाएँ मेरे विरुद्ध कीं, उन्हें भी तू ने देखा है।"},{"number":61,"verse":"हे यहोवा, जो कल्पनाएँ और निन्दा वे मेरे विरुद्ध करते हैं, वे भी तू ने सुनी हैं।"},{"number":62,"verse":"मेरे विरोधियों के वचन, और जो कुछ भी वे मेरे विरुद्ध लगातार सोचते हैं, उन्हें तू जानता है।"},{"number":63,"verse":"उनका उठना–बैठना ध्यान से देख; वे मुझ पर लगते हुए गीत गाते हैं।"},{"number":64,"verse":"हे यहोवा, तू उनके कामों के अनुसार उनको बदला देगा।"},{"number":65,"verse":"तू उनका मन सुन्न कर देगा; तेरा शाप उन पर होगा।"},{"number":66,"verse":"हे यहोवा, तू अपने कोप से उनको खदेड़–खदेड़कर धरती पर से नष्‍ट कर देगा।”"}]}
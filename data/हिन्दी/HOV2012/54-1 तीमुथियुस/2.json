{"bibleAbbr":"HOV2012","bookName":"1 तीमुथियुस","bookEnglishName":"1 Timothy","chapterNumber":2,"verses":[{"number":1,"verse":"अब मैं सबसे पहले यह आग्रह करता हूँ कि विनती, और प्रार्थना, और निवेदन, और धन्यवाद सब मनुष्यों के लिये किए जाएँ।"},{"number":2,"verse":"राजाओं और सब ऊँचे पदवालों के निमित्त इसलिये कि हम विश्राम और चैन के साथ सारी भक्‍ति और गम्भीरता से जीवन बिताएँ।"},{"number":3,"verse":"यह हमारे उद्धारकर्ता परमेश्‍वर को अच्छा लगता और भाता भी है,"},{"number":4,"verse":"जो यह चाहता है कि सब मनुष्यों का उद्धार हो, और वे सत्य को भली भाँति पहचान लें।"},{"number":5,"verse":"क्योंकि परमेश्‍वर एक ही है, और परमेश्‍वर और मनुष्यों के बीच में भी एक ही बिचवई है, अर्थात् मसीह यीशु जो मनुष्य है।"},{"number":6,"verse":"जिसने अपने आप को सब के छुटकारे के दाम में दे दिया, और उसकी गवाही ठीक समय पर दी गई।"},{"number":7,"verse":"मैं सच कहता हूँ, झूठ नहीं बोलता, कि मैं इसी उद्देश्य से प्रचारक और प्रेरित और अन्यजातियों के लिये विश्‍वास और सत्य का उपदेशक ठहराया गया।"},{"number":8,"verse":"इसलिये मैं चाहता हूँ कि हर जगह पुरुष, बिना क्रोध और विवाद के पवित्र हाथों को उठाकर प्रार्थना किया करें।"},{"number":9,"verse":"वैसे ही स्त्रियाँ भी संकोच और संयम के साथ सुहावने वस्त्रों से अपने आप को संवारे; न कि बाल गूँथने और सोने और मोतियों और बहुमोल कपड़ों से,"},{"number":10,"verse":"पर भले कामों से, क्योंकि परमेश्‍वर की भक्‍ति करनेवाली स्त्रियों को यही उचित भी है।"},{"number":11,"verse":"स्त्री को चुपचाप पूरी अधीनता से सीखना चाहिए।"},{"number":12,"verse":"मैं कहता हूँ कि स्त्री न उपदेश करे और न पुरुष पर आज्ञा चलाए, परन्तु चुपचाप रहे।"},{"number":13,"verse":"क्योंकि आदम पहले, उसके बाद हव्वा बनाई गई;"},{"number":14,"verse":"और आदम बहकाया न गया, पर स्त्री बहकाने में आकर अपराधिनी हुई।"},{"number":15,"verse":"तौभी स्त्री बच्‍चे जनने के द्वारा उद्धार पाएगी, यदि वह संयम सहित विश्‍वास, प्रेम, और पवित्रता में स्थिर रहे।"}]}
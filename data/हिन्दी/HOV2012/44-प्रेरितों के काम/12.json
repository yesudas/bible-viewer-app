{"bibleAbbr":"HOV2012","bookName":"प्रेरितों के काम","bookEnglishName":"Acts of the Apostles","chapterNumber":12,"verses":[{"number":1,"verse":"उस समय हेरोदेस राजा ने कलीसिया के कई व्यक्‍तियों को सताने के लिये उन पर हाथ डाले।"},{"number":2,"verse":"उसने यूहन्ना के भाई याकूब को तलवार से मरवा डाला।"},{"number":3,"verse":"जब उसने देखा कि यहूदी लोग इस से आनन्दित होते हैं, तो उसने पतरस को भी पकड़ लिया। वे दिन अखमीरी रोटी के दिन थे।"},{"number":4,"verse":"उसने उसे पकड़ के बन्दीगृह में डाला, और चार-चार सिपाहियों के चार पहरों में रखा; इस विचार से कि फसह के बाद उसे लोगों के सामने लाए।"},{"number":5,"verse":"बन्दीगृह में पतरस बन्द था; परन्तु कलीसिया उसके लिये लौ लगाकर परमेश्‍वर से प्रार्थना कर रही थी।"},{"number":6,"verse":"जब हेरोदेस उसे लोगों के सामने लाने को था, उसी रात पतरस दो जंजीरों से बंधा हुआ दो सिपाहियों के बीच में सो रहा था; और पहरुए द्वार पर बन्दीगृह की रखवाली कर रहे थे।"},{"number":7,"verse":"तो देखो, प्रभु का एक स्वर्गदूत आ खड़ा हुआ और उस कोठरी में ज्योति चमकी, और उसने पतरस की पसली पर हाथ मार के उसे जगाया और कहा, “उठ, जल्दी कर।” और उसके हाथों से जंजीरें खुलकर गिर पड़ीं।"},{"number":8,"verse":"तब स्वर्गदूत ने उससे कहा, “कमर बाँध, और अपने जूते पहिन ले।” उसने वैसा ही किया। फिर उसने उससे कहा, “अपना वस्त्र पहिनकर मेरे पीछे हो ले।”"},{"number":9,"verse":"वह निकलकर उसके पीछे हो लिया; परन्तु यह न जानता था कि जो कुछ स्वर्गदूत कर रहा है वह सच है, वरन् यह समझा कि मैं दर्शन देख रहा हूँ।"},{"number":10,"verse":"तब वे पहले और दूसरे पहरे से निकलकर उस लोहे के फाटक पर पहुँचे, जो नगर की ओर है। वह उनके लिये आप से आप खुल गया, और वे निकलकर एक ही गली होकर गए, और तुरन्त ही स्वर्गदूत उसे छोड़कर चला गया।"},{"number":11,"verse":"तब पतरस ने सचेत होकर कहा, “अब मैं ने सच जान लिया है कि प्रभु ने अपना स्वर्गदूत भेजकर मुझे हेरोदेस के हाथ से छुड़ा लिया, और यहूदियों की सारी आशा तोड़ दी है।”"},{"number":12,"verse":"यह जानकर वह उस यूहन्ना की माता मरियम के घर आया, जो मर कहलाता है। वहाँ बहुत से लोग इकट्ठे होकर प्रार्थना कर रहे थे।"},{"number":13,"verse":"जब उसने फाटक की खिड़की खटखटाई, तो रूदे नामक एक दासी देखने को आई।"},{"number":14,"verse":"पतरस का शब्द पहचानकर उसने आनन्द के मारे फाटक न खोला, परन्तु दौड़कर भीतर गई और बताया कि पतरस द्वार पर खड़ा है।"},{"number":15,"verse":"उन्होंने उससे कहा, “तू पागल है।” परन्तु वह दृढ़ता से बोली कि ऐसा ही है। तब उन्होंने कहा, “उसका स्वर्गदूत होगा।”"},{"number":16,"verse":"परन्तु पतरस खटखटाता ही रहा : अत: उन्होंने खिड़की खोली, और उसे देखकर चकित रह गए।"},{"number":17,"verse":"तब उसने उन्हें हाथ से संकेत किया कि चुप रहें; और उनको बताया कि प्रभु किस रीति से उसे बन्दीगृह से निकाल लाया है। फिर कहा, “याकूब और भाइयों को यह बात बता देना।” तब निकलकर दूसरी जगह चला गया।"},{"number":18,"verse":"भोर को सिपाहियों में बड़ी हलचल मच गई कि पतरस का क्या हुआ।"},{"number":19,"verse":"जब हेरोदेस ने उसकी खोज की और न पाया, तो पहरुओं की जाँच करके आज्ञा दी कि वे मार डाले जाएँ: और वह यहूदिया को छोड़कर कैसरिया में जा कर रहने लगा।"},{"number":20,"verse":"हेरोदेस सूर और सैदा के लोगों से बहुत अप्रसन्न था। इसलिये वे एक चित्त होकर उसके पास आए, और बलास्तुस को जो राजा का एक कर्मचारी था, मनाकर मेल करना चाहा; क्योंकि राजा के देश से उनके देश का पालन-पोषण होता था।"},{"number":21,"verse":"ठहराए हुए दिन हेरोदेस राजवस्त्र पहिनकर सिंहासन पर बैठा, और उनको व्याख्यान देने लगा।"},{"number":22,"verse":"तब लोग पुकार उठे, “यह तो मनुष्य का नहीं ईश्‍वर का शब्द है।”"},{"number":23,"verse":"उसी क्षण प्रभु के एक स्वर्गदूत ने तुरन्त उसे मारा, क्योंकि उसने परमेश्‍वर को महिमा न दी; और वह कीड़े पड़के मर गया।"},{"number":24,"verse":"परन्तु परमेश्‍वर का वचन बढ़ता और फैलता गया।"},{"number":25,"verse":"जब बरनबास और शाऊल अपनी सेवा पूरी कर चुके तो यूहन्ना को जो मर कहलाता है, साथ लेकर यरूशलेम से लौटे।"}]}
{"bibleAbbr":"HOV2012","bookName":"मरकुस","bookEnglishName":"Mark","chapterNumber":3,"verses":[{"number":1,"verse":"वह फिर आराधनालय में गया; वहाँ एक मनुष्य था जिसका हाथ सूख गया था,"},{"number":2,"verse":"और वे उस पर दोष लगाने के लिये उस की घात में लगे हुए थे कि देखें, वह सब्त के दिन उसे चंगा करता है कि नहीं।"},{"number":3,"verse":"उसने सूखे हाथवाले मनुष्य से कहा, “बीच में खड़ा हो।”"},{"number":4,"verse":"और उनसे कहा, “क्या सब्त के दिन भला करना उचित है या बुरा करना, प्राण को बचाना या मारना?” पर वे चुप रहे।"},{"number":5,"verse":"उसने उनके मन की कठोरता से उदास होकर, उनको क्रोध से चारों ओर देखा, और उस मनुष्य से कहा, “अपना हाथ बढ़ा।” उसने बढ़ाया, और उसका हाथ अच्छा हो गया।"},{"number":6,"verse":"तब फरीसी बाहर जाकर तुरन्त हेरोदियों के साथ उसके विरोध में सम्मति करने लगे कि उसे किस प्रकार नष्‍ट करें।"},{"number":7,"verse":"यीशु अपने चेलों के साथ झील की ओर चला गया : और गलील से एक बड़ी भीड़ उसके पीछे हो ली;"},{"number":8,"verse":"और यहूदिया, और यरूशलेम, और इदूमिया, और यरदन के पार, और सूर और सैदा के आसपास से एक बड़ी भीड़ यह सुनकर कि वह कैसे अचम्भे के काम करता है, उसके पास आई।"},{"number":9,"verse":"उसने अपने चेलों से कहा, “भीड़ के कारण एक छोटी नाव मेरे लिये तैयार रहे ताकि वे मुझे दबा न सकें।”"},{"number":10,"verse":"क्योंकि उसने बहुतों को चंगा किया था, इसलिये जितने लोग रोग-ग्रस्त थे, उसे छूने के लिये उस पर गिरे पड़ते थे।"},{"number":11,"verse":"अशुद्ध आत्माएँ भी, जब उसे देखती थीं, तो उसके आगे गिर पड़ती थीं, और चिल्‍लाकर कहती थीं कि तू परमेश्‍वर का पुत्र है;"},{"number":12,"verse":"और उसने उन्हें बहुत चिताया कि मुझे प्रगट न करना।"},{"number":13,"verse":"फिर वह पहाड़ पर चढ़ गया, और जिन्हें वह चाहता था उन्हें अपने पास बुलाया; और वे उसके पास आए।"},{"number":14,"verse":"तब उसने बारह पुरुषों को नियुक्‍त किया कि वे उसके साथ-साथ रहें, और वह उन्हें भेजे कि वे प्रचार करें,"},{"number":15,"verse":"और दुष्‍टात्माओं को निकालने का अधिकार रखें।"},{"number":16,"verse":"वे ये हैं : शमौन जिसका नाम उसने पतरस रखा,"},{"number":17,"verse":"और जब्दी का पुत्र याकूब और याकूब का भाई यूहन्ना, जिनका नाम उसने बुअनरगिस अर्थात् ‘गर्जन के पुत्र’ रखा,"},{"number":18,"verse":"और अन्द्रियास, और फिलिप्पुस, और बरतुल्मै, और मत्ती, और थोमा, और हलफई का पुत्र याकूब, और तद्दै, और शमौन कनानी,"},{"number":19,"verse":"और यहूदा इस्करियोती जिसने उसे पकड़वा भी दिया।"},{"number":20,"verse":"तब वह घर में आया : और ऐसी भीड़ इकट्ठी हो गई कि वे रोटी भी न खा सके।"},{"number":21,"verse":"जब उसके कुटुम्बियों ने यह सुना, तो वे उसे पकड़ने के लिए निकले; क्योंकि वे कहते थे कि उसका चित ठिकाने नहीं है।"},{"number":22,"verse":"शास्त्री भी जो यरूशलेम से आए थे, यह कहते थे, “उसमें शैतान"},{"number":23,"verse":"इसलिये वह उन्हें पास बुलाकर उनसे दृष्‍टान्तों में कहने लगा,"},{"number":24,"verse":"यदि किसी राज्य में फूट पड़े, तो वह राज्य कैसे स्थिर रह सकता है?"},{"number":25,"verse":"और यदि किसी घर में फूट पड़े, तो वह घर कैसे स्थिर रह सकेगा?"},{"number":26,"verse":"इसलिये यदि शैतान अपना ही विरोधी होकर अपने में फूट डाले, तो वह कैसे बना रह सकता है? उसका तो अन्त ही हो जाता।"},{"number":27,"verse":"“परन्तु कोई मनुष्य किसी बलवन्त के घर में घुसकर उसका माल नहीं लूट सकता, जब तक कि वह पहले उस बलवन्त को बाँध न ले; और तब उसके घर को लूट लेगा।"},{"number":28,"verse":"“मैं तुम से सच कहता हूँ कि मनुष्यों की सन्तान के सब पाप और निन्दा जो वे करते हैं, क्षमा की जाएगी,"},{"number":29,"verse":"परन्तु जो कोई पवित्र आत्मा के विरुद्ध निन्दा करे, वह कभी भी क्षमा न किया जाएगा : वरन् वह अनन्त पाप का अपराधी ठहरता है।”"},{"number":30,"verse":"क्योंकि वे यह कहते थे कि उस में अशुद्ध आत्मा है।"},{"number":31,"verse":"तब उसकी माता और उसके भाई आए, और बाहर खड़े होकर उसे बुलवा भेजा।"},{"number":32,"verse":"भीड़ उसके आसपास बैठी थी, और उन्होंने उससे कहा, “देख, तेरी माता और तेरे भाई बाहर तुझे ढूँढ़ते हैं।”"},{"number":33,"verse":"उसने उन्हें उत्तर दिया, “मेरी माता और मेरे भाई कौन हैं?”"},{"number":34,"verse":"और उन पर जो उसके आसपास बैठे थे, दृष्‍टि करके कहा, “देखो, मेरी माता और मेरे भाई ये हैं।"},{"number":35,"verse":"क्योंकि जो कोई परमेश्‍वर की इच्छा पर चले, वही मेरा भाई, और बहिन, और माता है।”"}]}
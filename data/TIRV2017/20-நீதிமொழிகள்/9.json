{
  "bibleAbbr" : "TIRV2017",
  "bookName" : "நீதிமொழிகள்",
  "bookEnglishName" : "Proverbs",
  "chapterNumber" : 9,
  "verses" : [ {
    "number" : 1,
    "verse" : "(ஞானி மற்றும் பேதையர்களுக்கான அழைப்பு) ஞானம் தன்னுடைய வீட்டைக் கட்டி, தன்னுடைய செதுக்கப்பட்ட ஏழு தூண்களையும் அமைத்து,"
  }, {
    "number" : 2,
    "verse" : "தன்னுடைய கொழுத்த மிருகங்களை அடித்து, திராட்சைரசத்தை ஊற்றிவைத்து, தன்னுடைய உணவுப்பந்தியை ஆயத்தப்படுத்தி,"
  }, {
    "number" : 3,
    "verse" : "தன்னுடைய பணிவிடைக்காரிகளை அனுப்பி, பட்டணத்தின் உயர்ந்த மேடைகளின்மேல் நின்று கூப்பிட்டு,"
  }, {
    "number" : 4,
    "verse" : "புத்தியீனனை நோக்கி: எவன் பேதையோ அவன் இந்த இடத்திற்கு வரட்டும்."
  }, {
    "number" : 5,
    "verse" : "நீங்கள் வந்து என்னுடைய அப்பத்தைச் சாப்பிட்டு, நான் ஊற்றிய திராட்சைரசத்தைக் குடியுங்கள்."
  }, {
    "number" : 6,
    "verse" : "பேதமையைவிட்டு விலகுங்கள், அப்பொழுது பிழைத்திருப்பீர்கள்; புத்தியின் வழியிலே நடவுங்கள் என்று சொல்லுகிறது."
  }, {
    "number" : 7,
    "verse" : "பரியாசக்காரனைக் கண்டிக்கிறவன் அவமானமடைகிறான்; துன்மார்க்கனைக் கண்டிக்கிறவன் தன்னைக் கறைப்படுத்திக்கொள்ளுகிறான்."
  }, {
    "number" : 8,
    "verse" : "பரியாசக்காரனைக் கடிந்துகொள்ளாதே, அவன் உன்னைப் பகைப்பான்; ஞானமுள்ளவனைக் கடிந்துகொள், அவன் உன்னை நேசிப்பான்."
  }, {
    "number" : 9,
    "verse" : "ஞானமுள்ளவனுக்குப் போதி, அவன் ஞானத்தில் தேறுவான்; நீதிமானுக்கு உபதேசம் செய், அவன் அறிவில் விருத்தியடைவான்."
  }, {
    "number" : 10,
    "verse" : "கர்த்தருக்குப் பயப்படுதலே ஞானத்தின் ஆரம்பம்; பரிசுத்தரின் அறிவே அறிவு."
  }, {
    "number" : 11,
    "verse" : "என்னாலே உன்னுடைய நாட்கள் பெருகும்; உன்னுடைய ஆயுளின் வருடங்கள் விருத்தியாகும்."
  }, {
    "number" : 12,
    "verse" : "நீ ஞானியானால் உனக்கென்று ஞானியாவாய்; நீ பரியாசக்காரனானால் நீயே அதின் பயனை அநுபவிப்பாய் என்று சொல்லுகிறது."
  }, {
    "number" : 13,
    "verse" : "மதியற்ற பெண் வாயாடியும் ஒன்றுமறியாத மூடத்தனம் உள்ளவளுமாக இருக்கிறாள்."
  }, {
    "number" : 14,
    "verse" : "அவள் தன்னுடைய வீட்டுவாசற்படியிலும் பட்டணத்தின் மேடைகளிலும் இருக்கைபோட்டு உட்கார்ந்து,"
  }, {
    "number" : 15,
    "verse" : "தங்களுடைய வழிகளை நோக்கி நேரே போகும் வழிப்போக்கர்களைப் பார்த்து:"
  }, {
    "number" : 16,
    "verse" : "எவன் பேதையோ அவன் இந்த இடத்திற்கு வரட்டும் என்றும்,"
  }, {
    "number" : 17,
    "verse" : "மதியீனனை நோக்கி: திருட்டுத்தண்ணீர் தித்திக்கும், மறைவான இடத்தில் சாப்பிடும் அப்பம் இன்பமாக இருக்கும் என்றும் சொல்லிக் கூப்பிடுகிறாள்."
  }, {
    "number" : 18,
    "verse" : "இருப்பினும் இறந்தவர்கள் அந்த இடத்தில் உண்டென்றும், அவளுடைய விருந்தாளிகள் நரக பாதாளங்களில் கிடக்கிறார்களென்றும் அவன் அறியமாட்டான்."
  } ]
}
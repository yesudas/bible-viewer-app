{"bibleAbbr":"WYC1395","bookName":"Joshua","bookEnglishName":"Joshua","chapterNumber":21,"verses":[{"number":1,"verse":"And biyende Jordan, ayens the eest coost of Jerico, thei ordeyneden Bosor, which is set in the feeldi wildirnesse of the lynage of Ruben, and Ramoth in Galaad, of the lynage of Gad, and Gaulon in Basan, of the lynage of Manasses."},{"number":2,"verse":"These citees weren ordeyned to alle the sones of Israel, and to comelyngis that dwellen among hem, that he that killide vnwityngli a man, schulde fle to tho citees; and he schulde not die in the hond of neiybore, coueitynge to venge the blood sched out, til he stood bifor the puple, to declare his cause."},{"number":3,"verse":"And the princes of meynees of Leuy neiyiden to Eleazar, preest, and to Josue, sone of Nun, and to the duykis of kynredis, bi alle the lynagis of the sones of Israel;"},{"number":4,"verse":"and the Leuytis spaken to hem in Sylo, of the lond of Canaan, and seiden, The Lord comaundide bi the honde of Moises, that citees schulden be youun to vs to dwelle ynne, and the subarbis of tho to werk beestis to be fed."},{"number":5,"verse":"And the sones of Israel yauen `of her possessiouns, bi comaundement of the Lord, citees and the subarbis of tho."},{"number":6,"verse":"And the lot yede out in to the meynee of Caath, of the sones of Aaron, preest, of the lynages of Juda, and of Symeon, and of Beniamyn, threttene citees;"},{"number":7,"verse":"and to the othere of the sones of Caath, that is, to dekenes that weren left, of the lynagis of Effraym, and of Dan, and of the half lynage of Manasse, ten citees."},{"number":8,"verse":"Sotheli lot yede out to the sones of Gerson, that thei schulden take of the lynagis of Isachar, and of Aser, and of Neptalym, and of the half lynage of Manasses `in Basan, threttene citees in noumbre;"},{"number":9,"verse":"and to the sones of Merari, bi her meynees, of the lynagis of Ruben, and of Gad, and of Zabulon, twelue citees."},{"number":10,"verse":"And the sones of Israel yauen to dekenes cytees, and the subarbis `of tho, as the Lord comaundide bi the hond of Moises; and alle yauen bi lot."},{"number":11,"verse":"Of the lynagis of the sones of Juda, and of Symeon, Josue yaf citees;"},{"number":12,"verse":"to the sones of Aaron, bi the meynees of Caath, of the kyn of Leuy, of whiche citees these ben the names; for the firste lot yede out to hem;"},{"number":13,"verse":"Cariatharbe, of the fadir of Enach, which is clepid Ebron, in the hil of Juda, and the subarbis therof bi cumpas;"},{"number":14,"verse":"sotheli he hadde youe the feeldis and townes therof to Caleph, sone of Jephone, to haue in possessioun."},{"number":15,"verse":"Therfor Josue yaf to the sones of Aaron, preest, Ebron, a citee of refuyt, and the subarbis `of it, and Lebnam with hise subarbis,"},{"number":16,"verse":"and Jether, and Yschymon,"},{"number":17,"verse":"and Elon, and Dabir, and Ayn, and Lethan,"},{"number":18,"verse":"and Bethsames, with her subarbis; nyne citees, of twei lynagis, as it is seid."},{"number":19,"verse":"Sotheli of the lynage of the sones of Beniamyn, he yaf Gabaon, and Gabee, and Anatoth, and Almon, with her subarbis;"},{"number":20,"verse":"`foure citees."},{"number":21,"verse":"Alle the citees togidere of the sones of Aaron, preest, weren threttene, with her subarbis."},{"number":22,"verse":"Forsothe to `the othere, bi the meynees of the sones of Caath, of the kyn of Leuy, this possessioun was youun;"},{"number":23,"verse":"of the lynage of Effraym, the citee of refuyt, Sichen, with hise subarbis, in the hil of Effraym, and Gazer,"},{"number":24,"verse":"and Sebsam, and Bethoron, with her subarbis;"},{"number":25,"verse":"`foure citees; also of the lynage of Dan, Helthece, and Gebethon, and Haialon,"},{"number":26,"verse":"and Gethremmon, with her subarbis;"},{"number":27,"verse":"`foure citees; sotheli of the half lynage of Manasses, Thanach, and Gethremon, with her subarbis; `twei citees."},{"number":28,"verse":"Alle the citees ten, and the subarbis `of tho weren youun to the sones of Caath, of the lowere degree."},{"number":29,"verse":"Also to the sones of Gerson, of the kyn of Leuy, Josue yaf of the half lynage of Manasses, citees of refuyt, Gaulon in Basan, and Bosra, with her subarbis, `twei citees."},{"number":30,"verse":"Forsothe of the lynage of Isachar, he yaf Cesion, and Daberath,"},{"number":31,"verse":"and Jerimoth, and Engannym, with her subarbis; `foure citees."},{"number":32,"verse":"Of the lynage of Aser, he yaf Masal, and Abdon,"},{"number":33,"verse":"and Elecath, and Roob, with her subarbis; `foure citees."},{"number":34,"verse":"Also of the lynage of Neptalym, `he yaf the citee of refuyt, Cedes in Galile, and Amodor, and Carthan, with her subarbis; `thre citees."},{"number":35,"verse":"Alle the citees of the meynees of Gerson weren threttene, with her subarbis."},{"number":36,"verse":"Sotheli to the sones of Merary, dekenes of the lowere degree, bi her meynees, was youun Getheran, of the linage of Zabulon, and Charcha, and Demna, and Nalol;"},{"number":37,"verse":"`foure citees, with her subarbis."},{"number":38,"verse":"And of the lynage of Gad, he yaf the citee of refuyt, Ramoth in Galaad, and Manaym, and Esebon, and Jaser; `foure citees, with her subarbis."},{"number":39,"verse":"And of the lynage of Ruben, biyende Jordan, ayens Jerico, he yaf `the citee of refuyt, Bosor in the wildirnesse of Mysor, and Jazer, and Jecson, and Maspha; `foure citees, with her subarbis."},{"number":40,"verse":"Alle the citees of Merary, bi her meynees and kynredis, weren twelue."},{"number":41,"verse":"And so alle the citees of Leuytis, in the myddis of possessioun of the sones of Israel, weren eiyte and fourti, with her subarbis;"},{"number":42,"verse":"and alle citees weren departid by meynees."},{"number":43,"verse":"And the Lord yaf to Israel al the lond which he swoor hym silf to yyue to the fadris `of hem, and thei hadden it in possessioun, and dwelliden therynne."},{"number":44,"verse":"And pees was youun of hym in to alle naciouns `by cumpas; and noon of enemyes was hardi to withstonde hem, but alle weren dryuen in to the lordschip `of hem."},{"number":45,"verse":"Forsothe nether o word, which he bihiyte him silf to yyue to hem, was voide, but alle wordis weren fillid in werkis."}]}
{"bibleAbbr":"WYC1395","bookName":"Joshua","bookEnglishName":"Joshua","chapterNumber":16,"verses":[{"number":1,"verse":"and the citee of salt, and Engaddi, sixe citees, and `the townes of tho; `the citees weren togidere an hundrid and fiftene."},{"number":2,"verse":"Sotheli the sones of Juda myyten not do awei Jebusei, the dwellere of Jerusalem; and Jebusei dwellide with the sones of Juda in Jerusalem `til in to present day."},{"number":3,"verse":"And the lot, `ethir part, of the sones of Joseph felde fro Jordan ayens Jerico, and at the watris therof, fro the eest; is the wildirnesse, that stieth fro Jerico to the hil of Bethel,"},{"number":4,"verse":"and it goith out fro Bethel `in to Luzan, and passith the terme of Architaroth,"},{"number":5,"verse":"and it goith doun to the west, bisidis the terme of Jefleti, `til to the termes of the lowere Bethoron, and of Gazer; and the cuntrees therof ben endid with the greet see,"},{"number":6,"verse":"whiche cuntreis Manasses and Effraym, the sones of Joseph, weldiden."},{"number":7,"verse":"And the terme of the sones of Effraym, bi her meynees, and `the possessioun of hem was maad ayens the eest, Accarothaddar `til to the hiyere Bethoron."},{"number":8,"verse":"And the coostis goon out in to the see; sotheli Mathmetath biholdith the north, and cumpassith the termes ayens the eest in Tharnarselo,"},{"number":9,"verse":"and passith fro the stronde of Janee; and it goith doun fro Janee in to Atharoth and Noathara, and cometh in to Jerico; and it goith out to Jordan fro Taphua,"},{"number":10,"verse":"and passith ayens the see in to the valey of `the place of rehedis; and the goyngis out therof ben to the salteste see. This is the possessioun of the sones of Effraym, bi her meynees;"}]}
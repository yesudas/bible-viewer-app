{"bibleAbbr":"WYC1395","bookName":"Titus","bookEnglishName":"Titus","chapterNumber":2,"verses":[{"number":1,"verse":"But speke thou tho thingis that bisemen hoolsum teching;"},{"number":2,"verse":"that elde men be sobre, chast, prudent, hool in feith, in loue, and pacience;"},{"number":3,"verse":"also olde wymmen in hooli abite, not sclaundereris, not seruynge myche to wyn, wel techynge, that thei teche prudence."},{"number":4,"verse":"Moneste thou yonge wymmen, that thei loue here hosebondis, that thei loue her children;"},{"number":5,"verse":"and that thei be prudent, chast, sobre, hauynge cure of the hous, benygne, suget to her hosebondis, that the word of God be not blasfemyd."},{"number":6,"verse":"Also moneste thou yonge men, that thei be sobre."},{"number":7,"verse":"In alle thingis yyue thi silf ensaumple of good werkis, in teching, in hoolnesse, in sadnesse."},{"number":8,"verse":"An hoolsum word, and vnrepreuable; that he that is of the contrarie side, be aschamed, hauynge noon yuel thing to seie of you."},{"number":9,"verse":"Moneste thou seruauntis to be suget to her lordis; in alle thingis plesinge, not ayenseiynge, not defraudynge,"},{"number":10,"verse":"but in alle thingis schewinge good feith, that thei onoure in alle thingis the doctryn of `God, oure sauyour."},{"number":11,"verse":"For the grace of `God, oure sauyour,"},{"number":12,"verse":"hath apperid to alle men, and tauyte vs, that we forsake wickidnesse, and worldli desyris, lyue sobreli, and iustli, `and piteuousli in this world,"},{"number":13,"verse":"abidinge the blessid hope and the comyng of the glorie of the greet God, and of oure sauyour Jhesu Crist;"},{"number":14,"verse":"that yaf hym silf for vs, to ayenbie vs fro al wickidnesse, and make clene to hym silf a puple acceptable, and suere of good werkis."},{"number":15,"verse":"Speke thou these thingis, and moneste thou, and repreue thou with al comaundement; no man dispise thee."}]}
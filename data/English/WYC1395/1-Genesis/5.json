{"bibleAbbr":"WYC1395","bookName":"Genesis","bookEnglishName":"Genesis","chapterNumber":5,"verses":[{"number":1,"verse":"This is the book of generacioun of Adam, in the dai wher ynne God made man of nouyt. God made man to the ymage and licnesse of God;"},{"number":2,"verse":"God formede hem male and female, and blesside hem, and clepide the name of hem Adam, in the day in which thei weren formed."},{"number":3,"verse":"Forsothe Adam lyuede an hundrid yeer and thretti, and gendride a sone to his ymage and liknesse, and clepide his name Seth."},{"number":4,"verse":"And the daies of Adam after that he gendride Seth weren maad eiyte hundrid yeer, and he gendride sones and douytris."},{"number":5,"verse":"And al the tyme in which Adam lyuede was maad nyne hundrid yeer and thretti, and he was deed."},{"number":6,"verse":"Also Seth lyuede an hundrid and fyue yeer, and gendride Enos."},{"number":7,"verse":"And Seth lyuede aftir that he gendride Enos eiyte hundrid and seuen yeer, and gendride sones and douytris."},{"number":8,"verse":"And alle the daies of Seth weren maad nyne hundrid and twelue yeer, and he was deed."},{"number":9,"verse":"Forsothe Enos lyuede nynti yeer, and gendride Caynan;"},{"number":10,"verse":"aftir whos birthe Enos lyuede eiyte hundrid and fiftene yeer, and gendride sones and douytris."},{"number":11,"verse":"And alle the daies of Enos weren maad nyne hundrid and fyue yeer, and he was deed."},{"number":12,"verse":"Also Caynan lyuyde seuenti yeer, and gendride Malalehel."},{"number":13,"verse":"And Caynan lyuede after that he gendride Malalehel eiyte hundrid and fourti yeer, and gendride sones and douytris."},{"number":14,"verse":"And alle the dayes of Caynan weren maad nyn hundrid and ten yeer, and he was deed."},{"number":15,"verse":"Forsothe Malalehel lyuede sixti yeer and fyue, and gendride Jared."},{"number":16,"verse":"And Malalehel lyuede aftir that he gendride Jared eiyte hundrid and thretti yeer, and gendride sones and douytris."},{"number":17,"verse":"And alle the daies of Malalehel weren maad eiyte hundrid nynti and fyue yeer, and he was deed."},{"number":18,"verse":"And Jared lyuede an hundrid and two and sixti yeer, and gendride Enoth."},{"number":19,"verse":"And Jared lyuede aftir that he gendride Enoth eiyte hundrid yeer, and gendride sones and douytris."},{"number":20,"verse":"And alle the dayes of Jared weren maad nyn hundrid and twei and sexti yeer, and he was deed."},{"number":21,"verse":"Forsothe Enoth lyuede fyue and sixti yeer, and gendride Matusalem."},{"number":22,"verse":"And Enoth yede with God; and Enoth lyuede after that he gendride Matusalem thre hundrid yeer, and gendride sones and douytris."},{"number":23,"verse":"And alle the daies of Enoth weren maad thre hundride and fyue and sexti yeer."},{"number":24,"verse":"And Enoth yeed with God, and apperide not afterward, for God took hym awei."},{"number":25,"verse":"Also Matusalem lyuede an hundrid and `fourscoor yeer and seuene, and gendride Lameth."},{"number":26,"verse":"And Matusalem lyuede after that he gendride Lameth seuene hundrid and `fourscoor yeer and twei, and gendride sones and douytris."},{"number":27,"verse":"And alle the daies of Matusale weren maad nyn hundrid and nyn and sixti yeer, and he was deed."},{"number":28,"verse":"Forsothe Lameth lyuede an hundrid and `fourscoor yeer and two, and gendride a sone;"},{"number":29,"verse":"and clepide his name Noe, and seide, This man schal comforte vs of the werkis and traueilis of oure hondis, in the loond which the Lord curside."},{"number":30,"verse":"And Lameth lyuede after that he gendride Noe fyue hundrid `nynti and fyue yeer, and gendride sones and douytris."},{"number":31,"verse":"And alle the daies of Lameth weren maad seuene hundrid `thre scoor and seuentene yeer, and he was deed."}]}
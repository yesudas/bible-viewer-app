{"bibleAbbr":"WYC1395","bookName":"Numbers","bookEnglishName":"Numbers","chapterNumber":7,"verses":[{"number":1,"verse":"Forsothe it was don in the dai in which Moises fillide the tabernacle, and reiside it, and anoyntide and halewide with alle `hise vessels, the auter in lijk maner and the vessels therof."},{"number":2,"verse":"And the princes of Israel, and the heedis of meynees that weren bi alle lynagis, `the souereyns of hem that weren noumbrid,"},{"number":3,"verse":"offeriden yiftis bifor the Lord, sixe waynes hylid with twelue oxun; twei duykis offeriden o wayn, and ech offeride oon oxe. And thei offeriden tho waynes `in the siyt of the tabernacle."},{"number":4,"verse":"Forsothe the Lord seide to Moises,"},{"number":5,"verse":"Take thou of hem, that tho serue in the seruice of the tabernacle, and bitake thou tho to dekenes bi the ordre of her seruice."},{"number":6,"verse":"And so whanne Moises hadde take the waynes, and the oxun, he bitook tho to the dekenes."},{"number":7,"verse":"He yaf twei waynes and foure oxun to the sones of Gerson, bi that that thei hadden nedeful."},{"number":8,"verse":"He yaf four other waynes and eiyte oxun to the sones of Merari, bi her offices and religioun, vnder the hond of Ythamar, the sone of Aaron, preest."},{"number":9,"verse":"Forsothe he yaf not waynes and oxun to the sones of Caath, for thei seruen in the seyntuarye, and beren chargis with her owne schuldris."},{"number":10,"verse":"Therfor the duykis offeriden, in the halewyng of the auter, in the dai in which it was anoyntid, her offryng to the Lord, bifore the auter."},{"number":11,"verse":"And the Lord seide to Moises, Alle dukis bi hemsilf offre yiftis, bi alle daies bi hem silf, in to the halewyng of the auter."},{"number":12,"verse":"Naason, the sone of Amynadab, of the lynage of Juda, offeride his offryng in the firste day;"},{"number":13,"verse":"and a siluerne vessel `to preue ensense and siche thingis, in the weiyte of an hundrid and thretti siclis, a viol of siluere, hauynge seuenti siclis bi the weiyt of the seyntuarie, `weren ther ynne, euer eithir ful of flour spreynt togidere with oile, in to sacrifice;"},{"number":14,"verse":"a morter, of ten goldun siclis, ful of encence."},{"number":15,"verse":"He offride an oxe of the droue, and a ram, and a lomb of o yeer, in to brent sacrifice;"},{"number":16,"verse":"and a `buk of geet, for synne."},{"number":17,"verse":"And he offeride in the sacrifice of pesible thingis, tweyne oxun, fyue rammys, fyue `buckis of geet, fyue lambren of o yeer. This is the offryng of Naason, the sone of Amynadab."},{"number":18,"verse":"In the secounde dai Nathanael, the sone of Suar, duyk of the lynage of Isachar,"},{"number":19,"verse":"offeride a siluerne vessel `to preue encense and siche thingis, peisynge an hundrid and thretti siclis, a siluerne viole, hauynge seuenti syclis bi the weiyte of seyntuarie, euer either ful of flour spreynt togidere with oile, in to sacrifice;"},{"number":20,"verse":"a goldun morter, hauynge ten siclis, ful of encense;"},{"number":21,"verse":"an oxe of the droue, and a ram, and a lomb of o yeer, in to brent sacrifice;"},{"number":22,"verse":"and a `buc of geet, for synne."},{"number":23,"verse":"And in the sacrifice of pesible thingis he offride tweyne oxun, and fyue rammes, fyue `buckis of geet, fyue lambren of o yeer. This was the offryng of Nathanael the sone of Suar."},{"number":24,"verse":"In the thridde dai Eliab, the sone of Elon, prince of the sones of Zabulon,"},{"number":25,"verse":"offeride a siluerne vessel to `preue encence and siche thingis, peisynge an hundrid and thretti siclis, a siluerne viol, hauynge seuenti siclis at the weiyte of seyntuarie, euer eithir ful of flour spreynt togidere with oile, in to sacrifice; a goldun morter,"},{"number":26,"verse":"peisynge ten siclis, ful of encense;"},{"number":27,"verse":"an oxe of the droue, and a ram, and a lomb of o yeer, in to brent sacrifice; and a buc of geet, for synne."},{"number":28,"verse":"And in sacrifice of pesible thingis he offride tweyne oxen, fyue rammes, fyue `buckis of geet, fyue lambren of o yeer."},{"number":29,"verse":"This is the offryng of Eliab, the sone of Helon."},{"number":30,"verse":"In the fourthe dai Helisur, the sone of Sedeur, the prince of the sones of Ruben,"},{"number":31,"verse":"offride a siluerne vessel `to preue encense and siche thingis, peisynge an hundrid and thretti siclis, a siluerne viol, hauynge seuenti syclis at the weiyte of seyntuarie, euer eithir ful of flour spreynt togidere with oile, in to sacrifice;"},{"number":32,"verse":"a goldun morter peisynge ten siclis, ful of encense;"},{"number":33,"verse":"an oxe of the drooue, and a ram, and a lomb of o yeer in to brent sacrifice,"},{"number":34,"verse":"and a `buc of geet, for synne."},{"number":35,"verse":"And in to sacrifice of pesible thingis he offride tweyne oxun, fyue rammes, fyue `buckis of geet, fyue lambren of o yeer. This was the offryng of Elisur, the sone of Sedeur."},{"number":36,"verse":"In the fyuethe dai Salamyhel, the sone of Surisaddai, the prince of the sones of Symeon,"},{"number":37,"verse":"offeride a siluerne vessel `to preue encense and siche thingis, peysynge an hundrid and thretti siclis, a siluerne viol, hauynge seuenti siclis at the weiyte of seyntuarie, euer either ful of flour spreynt togidere with oile, in to sacrifice;"},{"number":38,"verse":"a goldun morter, peisynge ten siclis, ful of encense;"},{"number":39,"verse":"an oxe of the drooue, and a ram, and a lomb of o yeer, in to brent sacrifice;"},{"number":40,"verse":"and a `bucke of geet, for synne."},{"number":41,"verse":"And in to sacrifice of pesible thingis he offeride tweyne oxun, fyue rammes, fyue `buckis of geet, fyue lambren of o yeer. This was the offring of Salamyhel, the sone of Surisaddai."},{"number":42,"verse":"In the sixte day Elisaphat, the sone of Duel, the prince of the sones of Gad,"},{"number":43,"verse":"offride a siluerne vessel `to preue encense and sich thingis, peisynge an hundrid and thretti siclis, a siluerne viol, hauynge seuenti siclis at the weiyte of seyntuarie, euer eithir ful of flour spreynt togidere with oile in to sacrifice;"},{"number":44,"verse":"a goldun morter, peisynge ten siclis, ful of encense;"},{"number":45,"verse":"an oxe of the droue, and a ram, and a lomb of o yeer, in to brent sacrifice;"},{"number":46,"verse":"and a `buc of geet, for synne."},{"number":47,"verse":"And in to sacrifice of pesible thingis he offride twei oxun, fyue rammes, fyue `buckis of geet, fyue lambren of o yeer. This was the offryng of Elisaphat, the sone of Duel."},{"number":48,"verse":"In the seuenthe dai Elisama, the sone of Amyud, the prince of the sones of Effraym,"},{"number":49,"verse":"offride a siluerne vessel `to preue encense and siche thingis, peisynge an hundrid and thretti siclis, a siluerne viol, hauynge seuenti siclis at the weiyte of seyntuarie, euer either ful of flour spreynt togidere with oyle, in to sacrifice; a goldun morter,"},{"number":50,"verse":"peisynge ten siclis, ful of encense;"},{"number":51,"verse":"an oxe of the drooue, and a ram, and a lomb of o yeer, in to"},{"number":52,"verse":"brent sacrifice; and a `buc of geet, for synne."},{"number":53,"verse":"And in to sacrifices of pesible thingis he offride tweyne oxun, fyue rammes, fyue `buckis of geet, fyue lambren of o yeer. This was the offryng of Elisama, the sone of Amyud."},{"number":54,"verse":"In the eiytthe dai Gamaliel, the sone of Fadussur, the prince of the sones of Manasses,"},{"number":55,"verse":"offride a siluerne vessel `to preue encense and siche thingis, peisynge an hundrid and thretti syclis, a siluerne viole, hauynge seuenti siclis at the weiyte of seyntuarie, euer eithir ful of flour spreynt togidere with oile, in to sacrifice; a goldun morter,"},{"number":56,"verse":"peisynge ten siclis, ful of encense;"},{"number":57,"verse":"an oxe of the drooue, and a ram, and a lomb of o yeer, in to brent"},{"number":58,"verse":"sacrifice; and a `buc of geet, for synne."},{"number":59,"verse":"And in to sacrificis of pesible thingis he offride tweyne oxun, fyue rammes, fyue `buckis of geet, fyue lambren of o yeer. This was the offryng of Gamaliel, the sone of Fadussur."},{"number":60,"verse":"In the nynthe dai Abidan, the sone of Gedeon, the prince of the sones of Beniamyn,"},{"number":61,"verse":"offeride a siluerne vessel `to preue encense and siche thingis, peisynge an hundrid and thretti siclis, a siluerne viol, hauynge seuenti siclis at the weiyte of seyntuarie, euer eithir ful of flour sprent togidere with oile, in to sacrifice;"},{"number":62,"verse":"a goldun morter, peisynge ten siclis, ful of encense; an oxe of the drooue,"},{"number":63,"verse":"and a ram, and a lomb of o yeer in to brent sacrifice;"},{"number":64,"verse":"and a `buc of geet, for synne."},{"number":65,"verse":"And in to sacrifice of pesible thingis he offride tweyne oxun, fyue rammes, fyue `buckis of geet, fyue lambren of o yeer. This was the offryng of Abidan, the sone of Gedeon."},{"number":66,"verse":"In the tenthe dai Abiezer, the sone of Amysaddai, the prince of the sones of Dan,"},{"number":67,"verse":"offride a siluerne vessel `to preue encense and siche thingis, peisynge an hundrid and thretti siclis, a siluerne viol, hauynge seuenti siclis at the weiyte of seyntuarie, euer ethir ful of flour spreynt to gidere with oile in to sacrifice;"},{"number":68,"verse":"a goldun morter, peisynge ten siclis, ful of encense;"},{"number":69,"verse":"an oxe of the drooue, and a ram, and a lomb of o yeer, in to brent sacrifice;"},{"number":70,"verse":"and a `buc of geet, for synne."},{"number":71,"verse":"And in to sacrifices of pesible thingis he offride tweyne oxun, fyue rammes, fyue `buckis of geet, fyue lambren of o yeer. This was the offryng of Abiezer, the sone of Amysaddai."},{"number":72,"verse":"In the enleuenthe dai Phegiel, the sone of Ocran,"},{"number":73,"verse":"the prince of the sones of Aser, offride a siluerne vessel `to preue encense and siche thingis, peisynge an hundrid and thretti siclis, a siluerne viol, hauynge seuenti siclis at the weiyte of seyntuarie, euer either ful of flour spreynt to gidere with oile, in to sacrifice;"},{"number":74,"verse":"a goldun morter, peisynge ten ciclis, ful of encense;"},{"number":75,"verse":"an oxe of the drooue, and a ram, and a lomb of o yeer, in to brent sacrifice;"},{"number":76,"verse":"and a `bucke of geet, for synne."},{"number":77,"verse":"And in to sacrifices of pesyble thingis he offride tweyne oxun, fyue rammes, fyue `buckis of geet, fyue lambren of o yeer. This was the offryng of Phegiel, the sone of Ochran."},{"number":78,"verse":"In the tweluethe dai Ahira, the sone of Enan, the prince of the sones of Neptalym,"},{"number":79,"verse":"offride a siluerne vessel `to preue encense and siche thingis, peisynge an hundrid and thetti siclis, a siluerne viol, hauynge seuenti siclis at the weiyte of seyntuarie, euer eithir ful of flour spreynt to gidere with oile, in to sacrifice;"},{"number":80,"verse":"a goldun morter, peisynge ten siclis, ful of encense;"},{"number":81,"verse":"an oxe of the drooue, and a ram, and a lomb of o yeer, in to brent sacrifice;"},{"number":82,"verse":"and a `buc of geet, for synne."},{"number":83,"verse":"And in to sacrifices of pesible thingis he offride tweyne oxun, fyue rammes, fyue `buckis of geet, fyue lambren of o yeer. This was the offryng of Haira, the sone of Henan."},{"number":84,"verse":"These thingis weren offrid of the sones of Israel, in the halewyng of the auter, in the dai in which it was halewid; siluerne vessels `to preue, encense and siche thingis twelue, siluerne viols twelue, goldun morteris twelue;"},{"number":85,"verse":"so that o vessel `to preue encense and siche thingis hadde an hundrid and thretti siclis `of siluer, and o viol hadde seuenti siclis, that is, in comyn, two thousynde and foure hundrid siclis of alle the `vessels of siluer, bi the weiyte of seyntuarie;"},{"number":86,"verse":"goldun morteris twelue, ful of encense, peisynge ten siclis bi the weiyte of seyntuarie, that is to gidere an hundrid and twenti siclis of gold;"},{"number":87,"verse":"oxun of the drooue in to brent sacrifice twelue, twelue rammes, twelue lambren of o yeer, and the fletynge sacryfices `of tho, twelue `buckis of geet for synne;"},{"number":88,"verse":"the sacrifices of pesible thingis, foure and twenti oxun, sexty rammes, sexti `buckis of geet, sixti lambren of o yeer. These thingis weren offrid in the halewyng of the auter, whanne it was anoyntid."},{"number":89,"verse":"And whanne Moyses entride in to the tabernacle of boond of pees, `to axe counsel `of Goddis answeryng place, he herde the vois of God spekynge to hym fro `the propiciatorie, which was on the arke of witnessyng, bitwixe twei cherubyns, fro whennus also God spak to Moises."}]}
{"bibleAbbr":"WYC1395","bookName":"Psalms","bookEnglishName":"Psalms","chapterNumber":128,"verses":[{"number":1,"verse":"The title of the hundrid and seuene and twentithe salm. The song of greces. Blessid ben alle men, that dreden the Lord; that gon in hise weies."},{"number":2,"verse":"For thou schalt ete the trauels of thin hondis; thou art blessid, and it schal be wel to thee."},{"number":3,"verse":"Thi wijf as a plenteous vyne; in the sidis of thin hous. Thi sones as the newe sprenges of olyue trees; in the cumpas of thi bord."},{"number":4,"verse":"Lo! so a man schal be blessid; that dredith the Lord."},{"number":5,"verse":"The Lord blesse thee fro Syon; and se thou the goodis of Jerusalem in alle the daies of thi lijf."},{"number":6,"verse":"And se thou the sones of thi sones; se thou pees on Israel."}]}
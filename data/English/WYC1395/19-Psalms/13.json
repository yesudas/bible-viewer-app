{"bibleAbbr":"WYC1395","bookName":"Psalms","bookEnglishName":"Psalms","chapterNumber":13,"verses":[{"number":1,"verse":"The title of the twelfthe salm. To the victorie of Dauid. Lord, hou long foryetist thou me in to the ende? hou long turnest thou awei thi face fro me?"},{"number":2,"verse":"Hou long schal Y sette counsels in my soule; sorewe in my herte bi dai?"},{"number":3,"verse":"Hou long schal myn enemy be reisid on me?"},{"number":4,"verse":"My Lord God, biholde thou, and here thou me. Liytne thou myn iyen, lest ony tyme Y slepe in deth;"},{"number":5,"verse":"lest ony tyme myn enemye seie, Y hadde the maistri ayens hym. Thei, that troblen me, schulen haue ioie, if Y schal be stirid; forsothe Y hopide in thi merci."},{"number":6,"verse":"Myn herte schal fulli haue ioie in thin helthe; Y schal synge to the Lord, that yyueth goodis to me, and Y schal seie salm to the name of the hiyeste Lord."}]}
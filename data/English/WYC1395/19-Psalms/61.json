{"bibleAbbr":"WYC1395","bookName":"Psalms","bookEnglishName":"Psalms","chapterNumber":61,"verses":[{"number":1,"verse":"The titil of the sixtithe salm. To the victorie on orgun, to Dauid hym silf."},{"number":2,"verse":"God, here thou my biseching; yyue thou tent to my preyer."},{"number":3,"verse":"Fro the endis of the lond Y criede to thee; the while myn herte was angwischid, thou enhaunsidist me in a stoon."},{"number":4,"verse":"Thou laddest me forth, for thou art maad myn hope; a tour of strengthe fro the face of the enemye."},{"number":5,"verse":"I schal dwelle in thi tabernacle in to worldis; Y schal be keuered in the hilyng of thi wengis."},{"number":6,"verse":"For thou, my God, hast herd my preier; thou hast youe eritage to hem that dreden thi name."},{"number":7,"verse":"Thou schalt adde daies on the daies of the king; hise yeeris til in to the dai of generacioun and of generacioun."},{"number":8,"verse":"He dwellith with outen ende in the siyt of God; who schal seke the merci and treuthe of hym? (9)So Y schal seie salm to thi name in to the world of world; that Y yelde my vowis fro dai in to dai."}]}
{"bibleAbbr":"WYC1395","bookName":"Psalms","bookEnglishName":"Psalms","chapterNumber":15,"verses":[{"number":1,"verse":"Lord, who schal dwelle in thi tabernacle; ether who schal reste in thin hooli hil?"},{"number":2,"verse":"He that entrith with out wem; and worchith riytfulnesse."},{"number":3,"verse":"Which spekith treuthe in his herte; which dide not gile in his tunge. Nethir dide yuel to his neiybore; and took not schenschip ayens hise neiyboris."},{"number":4,"verse":"A wickid man is brouyt to nouyt in his siyt; but he glorifieth hem that dreden the Lord. Which swerith to his neiybore, and disseyueth not;"},{"number":5,"verse":"which yaf not his money to vsure; and took not yiftis on the innocent. He, that doith these thingis, schal not be moued with outen ende."}]}
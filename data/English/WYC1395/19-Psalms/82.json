{"bibleAbbr":"WYC1395","bookName":"Psalms","bookEnglishName":"Psalms","chapterNumber":82,"verses":[{"number":1,"verse":"The title of the oon and eiytetithe salm. Of Asaph. God stood in the synagoge of goddis; forsothe he demeth goddis in the myddil."},{"number":2,"verse":"Hou longe demen ye wickidnesse; and taken the faces of synneris?"},{"number":3,"verse":"Deme ye to the nedi man, and to the modirles child; iustifie ye the meke man and pore."},{"number":4,"verse":"Raueische ye out a pore man; and delyuere ye the nedi man fro the hond of the synner."},{"number":5,"verse":"Thei knewen not, nether vndirstoden, thei goen in derknessis; alle the foundementis of erthe schulen be moued."},{"number":6,"verse":"I seide, Ye ben goddis; and alle ye ben the sones of hiy God."},{"number":7,"verse":"But ye schulen die as men; and ye schulen falle doun as oon of the princis."},{"number":8,"verse":"Ryse, thou God, deme thou the erthe; for thou schalt haue eritage in alle folkis."}]}
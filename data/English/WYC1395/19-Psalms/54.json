{"bibleAbbr":"WYC1395","bookName":"Psalms","bookEnglishName":"Psalms","chapterNumber":54,"verses":[{"number":1,"verse":"The title of the thre and fiftithe salm. To victorie in orguns, ether in salmes, the lernyng of Dauid,"},{"number":2,"verse":"`whanne Zyfeys camen, and seiden to Saul, Whethir Dauid is not hid at vs?"},{"number":3,"verse":"God, in thi name make thou me saaf; and in thi vertu deme thou me."},{"number":4,"verse":"God, here thou my preier; with eeris perseyue thou the wordis of my mouth."},{"number":5,"verse":"For aliens han rise ayens me, and stronge men souyten my lijf; and thei settiden not God bifor her siyt."},{"number":6,"verse":"For, lo! God helpith me; and the Lord is vptaker of my soule."},{"number":7,"verse":"Turne thou awei yuelis to myn enemyes; and leese thou hem in thi treuthe. (8)Wilfuli Y schal make sacrifice to thee; and, Lord, Y schal knouleche to thi name, for it is good. (9)For thou delyueridist me fro al tribulacioun; and myn iye dispiside on myn enemyes."}]}
{"bibleAbbr":"WYC1395","bookName":"Psalms","bookEnglishName":"Psalms","chapterNumber":67,"verses":[{"number":1,"verse":"The titil of the sixe and sixtithe salm. `In Ebreu thus, To the victorie in orguns, the salm of the song. `In Jerom `thus, To the ouercomer in salmes, the song of writing of a delitable thing with metre."},{"number":2,"verse":"God haue merci on vs, and blesse vs; liytne he his cheer on vs, and haue merci on vs."},{"number":3,"verse":"That we knowe thi weie on erthe; thin heelthe in alle folkis."},{"number":4,"verse":"God, puplis knowleche to thee; alle puplis knouleche to thee."},{"number":5,"verse":"Hethen men be glad, and make fulli ioye, for thou demest puplis in equite; and dressist hethene men in erthe."},{"number":6,"verse":"God, puplis knouleche to thee, alle puplis knouleche to thee;"},{"number":7,"verse":"the erthe yaf his fruyt. God, oure God blesse vs, God blesse vs; and alle the coostis of erthe drede hym."}]}
{"bibleAbbr":"WYC1395","bookName":"Psalms","bookEnglishName":"Psalms","chapterNumber":52,"verses":[{"number":1,"verse":"The title of the oon and fiftithe salm. To victorie, the salm of Dauid,"},{"number":2,"verse":"`whanne Doech Idumei cam, and telde to Saul, and seide to him, Dauid cam in to the hows of Abymelech."},{"number":3,"verse":"What hast thou glorie in malice; which art miyti in wickidnesse?"},{"number":4,"verse":"Al dai thi tunge thouyte vnriytfulnesse; as a scharp rasour thou hast do gile."},{"number":5,"verse":"Thou louedist malice more than benygnite; `thou louedist wickidnesse more than to speke equite."},{"number":6,"verse":"Thou louedist alle wordis of casting doun; with a gileful tunge."},{"number":7,"verse":"Therfor God schal distrie thee in to the ende, he schal drawe thee out bi the roote, and he schal make thee to passe awei fro thi tabernacle; and thi roote fro the lond of lyuynge men."},{"number":8,"verse":"Iust men schulen se, and schulen drede; and thei schulen leiye on hym, and thei schulen seie, Lo!"},{"number":9,"verse":"the man that settide not God his helpere. But he hopide in the multitude of his richessis; and hadde maistrie in his vanite. (10)Forsothe Y, as a fruytful olyue tre in the hous of God; hopide in the merci of God with outen ende, and in to the world of world. (11)Y schal knowleche to thee in to the world, for thou hast do mercy to me; and Y schal abide thi name, for it is good in the siyt of thi seyntis."}]}
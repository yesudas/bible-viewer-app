{"bibleAbbr":"WYC1395","bookName":"Psalms","bookEnglishName":"Psalms","chapterNumber":138,"verses":[{"number":1,"verse":"The `title of the hundrid and seuene and thrittithe salm. `To Dauith him silf. Lord, Y schal knouleche to thee in al myn herte; for thou herdist the wordis of my mouth. Mi God, Y schal singe to thee in the siyt of aungels;"},{"number":2,"verse":"Y schal worschipe to thin hooli temple, and Y schal knouleche to thi name. On thi merci and thi treuthe; for thou hast magnefied thin hooli name aboue al thing."},{"number":3,"verse":"In what euere dai Y schal inwardli clepe thee, here thou me; thou schalt multipli vertu in my soule."},{"number":4,"verse":"Lord, alle the kingis of erthe knouleche to thee; for thei herden alle the wordis of thi mouth."},{"number":5,"verse":"And singe thei in the weies of the Lord; for the glorie of the Lord is greet."},{"number":6,"verse":"For the Lord is hiy, and biholdith meke thingis; and knowith afer hiy thingis."},{"number":7,"verse":"If Y schal go in the myddil of tribulacioun, thou schalt quikene me; and thou stretchidist forth thin hond on the ire of myn enemyes, and thi riyt hond made me saaf."},{"number":8,"verse":"The Lord schal yelde for me, Lord, thi merci is with outen ende; dispise thou not the werkis of thin hondis."}]}
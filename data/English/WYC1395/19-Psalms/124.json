{"bibleAbbr":"WYC1395","bookName":"Psalms","bookEnglishName":"Psalms","chapterNumber":124,"verses":[{"number":1,"verse":"The `title of the hundrid and thre and twentithe `salm. The song of grecis `of Dauith. Israel seie now, No but for the Lord was in vs;"},{"number":2,"verse":"no but for `the Lord was in vs. Whanne men risiden vp ayens vs;"},{"number":3,"verse":"in hap thei hadden swalewid vs quike. Whanne the woodnesse of hem was wrooth ayens vs;"},{"number":4,"verse":"in hap watir hadde sope vs vp."},{"number":5,"verse":"Oure soule passide thoruy a stronde; in hap oure soule hadde passide thoruy a watir vnsuffrable."},{"number":6,"verse":"Blessid be the Lord; that `yaf not vs in taking to the teeth of hem."},{"number":7,"verse":"Oure soule, as a sparowe, is delyuered; fro the snare of hunters. The snare is al to-brokun; and we ben delyuered."},{"number":8,"verse":"Oure helpe is in the name of the Lord; that made heuene and erthe."}]}
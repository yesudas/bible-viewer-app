{"bibleAbbr":"WYC1395","bookName":"Psalms","bookEnglishName":"Psalms","chapterNumber":24,"verses":[{"number":1,"verse":"The title of the `thre and twentithe salm. The song of Dauid. The erthe and the fulnesse therof is `the Lordis; the world, and alle that dwellen therynne `is the Lordis."},{"number":2,"verse":"For he foundide it on the sees; and made it redi on floodis."},{"number":3,"verse":"Who schal stie in to the hil of the Lord; ethir who schal stonde in the hooli place of hym?"},{"number":4,"verse":"The innocent in hondis, and in cleene herte; whiche took not his soule in veyn, nether swoor in gile to his neiybore."},{"number":5,"verse":"`This man schal take blessyng of the Lord; and mercy of God his helthe."},{"number":6,"verse":"This is the generacioun of men sekynge hym; of men sekynge the face of God of Jacob."},{"number":7,"verse":"Ye princes, take vp youre yatis, and ye euerelastynge yatis, be reisid; and the kyng of glorie schal entre."},{"number":8,"verse":"Who is this kyng of glorie? the Lord strong and myyti, the Lord myyti in batel."},{"number":9,"verse":"Ye princes, take vp youre yatis, and ye euerlastynge yatis, be reisid; and the kyng of glorie schal entre."},{"number":10,"verse":"Who is this kyng of glorie? the Lord of vertues, he is the kyng of glorie."}]}
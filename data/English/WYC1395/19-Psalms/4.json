{"bibleAbbr":"WYC1395","bookName":"Psalms","bookEnglishName":"Psalms","chapterNumber":4,"verses":[{"number":1,"verse":"The title of the fourthe salm. `To the victorie in orguns; the salm of Dauid."},{"number":2,"verse":"Whanne Y inwardli clepid, God of my riytwisnesse herde me; in tribulacioun thou hast alargid to me."},{"number":3,"verse":"Haue thou mercy on me; and here thou my preier. Sones of men, hou long ben ye of heuy herte? whi louen ye vanite, and seken a leesyng?"},{"number":4,"verse":"And wite ye, that the Lord hath maad merueilous his hooli man; the Lord schal here me, whanne Y schal crye to hym."},{"number":5,"verse":"Be ye wrothe, and nyle ye do synne; `and for tho thingis whiche ye seien in youre hertis and in youre beddis, be ye compunct."},{"number":6,"verse":"Sacrifie ye `the sacrifice of riytfulnesse, and hope ye in the Lord; many seien, Who schewide goodis to vs?"},{"number":7,"verse":"Lord, the liyt of thi cheer is markid on vs; thou hast youe gladnesse in myn herte."},{"number":8,"verse":"Thei ben multiplied of the fruit of whete, and of wyn; and of her oile. (9)In pees in the same thing; Y schal slepe, and take reste. (10)For thou, Lord; hast set me syngulerli in hope."}]}
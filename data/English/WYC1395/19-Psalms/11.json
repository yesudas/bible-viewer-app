{"bibleAbbr":"WYC1395","bookName":"Psalms","bookEnglishName":"Psalms","chapterNumber":11,"verses":[{"number":1,"verse":"The title of the tenthe salm. To the victorie of Dauid."},{"number":2,"verse":"I triste in the Lord; hou seien ye to my soule, Passe thou ouere in to an hil, as a sparowe doith?"},{"number":3,"verse":"For lo! synneris han bent a bouwe; thei han maad redi her arowis in an arowe caas; `for to schete in derknesse riytful men in herte."},{"number":4,"verse":"For thei han distryed, whom thou hast maad perfit; but what dide the riytful man?"},{"number":5,"verse":"The Lord is in his hooli temple; he is Lord, his seete is in heuene. Hise iyen biholden on a pore man; hise iyelidis axen the sones of men."},{"number":6,"verse":"The Lord axith a iust man, and vnfeithful man; but he, that loueth wickidnesse, hatith his soule."},{"number":7,"verse":"He schal reyne snaris on `synful men; fier, brymston, and the spirit of tempestis ben the part of the cuppe of hem. (8)For the Lord is riytful, and louede riytfulnessis; his cheer siy equite, `ethir euennesse."}]}
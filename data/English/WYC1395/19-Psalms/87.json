{"bibleAbbr":"WYC1395","bookName":"Psalms","bookEnglishName":"Psalms","chapterNumber":87,"verses":[{"number":1,"verse":"The title of the sixte and eiytetithe salm. `The salm of the song of the sones of Chore. The foundementis therof ben in hooli hillis;"},{"number":2,"verse":"the Lord loueth the yatis of Sion, more than alle the tabernaclis of Jacob."},{"number":3,"verse":"Thou citee of God, with outen ende; gloriouse thingis ben seide of thee."},{"number":4,"verse":"I schal be myndeful of Raab, and Babiloyne; knowynge me. Lo! aliens, and Tyre, and the puple of Ethiopiens; thei weren there."},{"number":5,"verse":"Whether a man schal seie to Sion, And a man is born ther ynne; and that man altherhiyeste foundide it?"},{"number":6,"verse":"The Lord schal telle in the scripturis of puplis; and of these princis, that weren ther ynne."},{"number":7,"verse":"As the dwellyng `of alle that ben glad; is in thee."}]}
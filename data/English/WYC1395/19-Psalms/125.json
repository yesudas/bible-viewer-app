{"bibleAbbr":"WYC1395","bookName":"Psalms","bookEnglishName":"Psalms","chapterNumber":125,"verses":[{"number":1,"verse":"The `title of the hundrid and foure and twentithe salm. `The song of greces. Thei that tristen in the Lord ben as the hil of Syon; he schal not be moued with outen ende,"},{"number":2,"verse":"that dwellith in Jerusalem. Hillis ben in the cumpas of it, and the Lord is in the cumpas of his puple; fro this tyme now and in to the world."},{"number":3,"verse":"For the Lord schal not leeue the yerde of synneris on the part of iust men; that iust men holde not forth her hondis to wickidnesse."},{"number":4,"verse":"Lord, do thou wel; to good men, and of riytful herte."},{"number":5,"verse":"But the Lord schal lede them that bowen in to obligaciouns, with hem that worchen wickidnesse; pees be on Israel."}]}
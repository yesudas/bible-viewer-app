{"bibleAbbr":"WYC1395","bookName":"Psalms","bookEnglishName":"Psalms","chapterNumber":8,"verses":[{"number":1,"verse":"The title of the eiythe salm. To the ouercomere, for pressours, the salm of Dauid."},{"number":2,"verse":"Lord, thou art oure Lord; thi name is ful wonderful in al erthe. For thi greet doyng is reisid, aboue heuenes."},{"number":3,"verse":"Of the mouth of yonge children, not spekynge and soukynge mylk, thou madist perfitli heriyng, for thin enemyes; that thou destrie the enemy and avengere."},{"number":4,"verse":"For Y schal se thin heuenes, the werkis of thi fyngris; the moone and sterris, whiche thou hast foundid."},{"number":5,"verse":"What is a man, that thou art myndeful of hym; ethir the sone of a virgyn, for thou visitist hym?"},{"number":6,"verse":"Thou hast maad hym a litil lesse than aungels; thou hast corouned hym with glorie and onour,"},{"number":7,"verse":"and hast ordeyned hym aboue the werkis of thin hondis."},{"number":8,"verse":"Thou hast maad suget alle thingis vndur hise feet; alle scheep and oxis, ferthermore and the beestis of the feeld;"},{"number":9,"verse":"the briddis of the eir, and the fischis of the see; that passen bi the pathis of the see. (10)Lord, `thou art oure Lord; thi name `is wondurful in al erthe."}]}
{"bibleAbbr":"WYC1395","bookName":"Psalms","bookEnglishName":"Psalms","chapterNumber":123,"verses":[{"number":1,"verse":"The `title of the hundrid and two and twentithe salm. `The song of grecis. To thee Y haue reisid myn iyen; that dwellist in heuenes."},{"number":2,"verse":"Lo! as the iyen of seruauntis; ben in the hondis of her lordis. As the iyen of the handmaide ben in the hondis of her ladi; so oure iyen ben to oure Lord God, til he haue mercy on vs."},{"number":3,"verse":"Lord, haue thou merci on vs, haue thou merci on vs; for we ben myche fillid with dispisyng."},{"number":4,"verse":"For oure soule is myche fillid; we ben schenschipe to hem that ben abundaunte with richessis, and dispising to proude men."}]}
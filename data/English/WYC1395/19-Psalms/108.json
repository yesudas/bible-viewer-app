{"bibleAbbr":"WYC1395","bookName":"Psalms","bookEnglishName":"Psalms","chapterNumber":108,"verses":[{"number":1,"verse":"The `title of the hundrid and seuenthe salm. The song of `the salm of Dauid."},{"number":2,"verse":"Min herte is redi, God, myn herte is redi; Y schal singe, and Y schal seie salm in my glorie."},{"number":3,"verse":"My glorie, ryse thou vp, sautrie and harp, rise thou vp; Y schal rise vp eerli."},{"number":4,"verse":"Lord, Y schal knouleche to thee among puplis; and Y schal seie salm to thee among naciouns."},{"number":5,"verse":"For whi, God, thi merci is greet on heuenes; and thi treuthe is til to the cloudis."},{"number":6,"verse":"God, be thou enhaunsid aboue heuenes; and thi glorie ouer al erthe."},{"number":7,"verse":"That thi derlingis be delyuerid, make thou saaf with thi riythond, and here me; God spak in his hooli."},{"number":8,"verse":"I schal make ful out ioye, and Y schal departe Siccimam; and Y schal mete the grete valei of tabernaclis."},{"number":9,"verse":"Galaad is myn, and Manasses is myn; and Effraym is the vptaking of myn heed. Juda is my king; Moab is the caudron of myn hope."},{"number":10,"verse":"In to Ydume Y schal stretche forth my scho; aliens ben maad frendis to me."},{"number":11,"verse":"Who schal lede me forth in to a stronge citee; who schal lede me forth til in to Idume?"},{"number":12,"verse":"Whether not thou, God, that hast put vs awei; and, God, schalt thou not go out in oure vertues?"},{"number":13,"verse":"Yyue thou help to vs of tribulacioun; for the heelthe of man is veyn. (14)We schulen make vertu in God; and he schal bringe oure enemyes to nouyt."}]}
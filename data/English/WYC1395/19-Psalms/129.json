{"bibleAbbr":"WYC1395","bookName":"Psalms","bookEnglishName":"Psalms","chapterNumber":129,"verses":[{"number":1,"verse":"The `title of the hundrid and eiyte and twentithe `salm. The song of greces. Israel seie now; Ofte thei fouyten ayens me fro my yongth."},{"number":2,"verse":"Ofte thei fouyten ayens me fro my yongthe; and sotheli thei miyten not to me."},{"number":3,"verse":"Synneris forgeden on my bak; thei maden long her wickidnesse."},{"number":4,"verse":"The `iust Lord schal beete the nollis of synneris;"},{"number":5,"verse":"alle that haten Sion be schent, and turned abak."},{"number":6,"verse":"Be thei maad as the hey of hous coppis; that driede vp, bifore that it be drawun vp."},{"number":7,"verse":"Of which hei he that schal repe, schal not fille his hond; and he that schal gadere hondfullis, schal not fille his bosum."},{"number":8,"verse":"And thei that passiden forth seiden not, The blessing of the Lord be on you; we blessiden you in the name of the Lord."}]}
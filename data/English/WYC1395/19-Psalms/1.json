{"bibleAbbr":"WYC1395","bookName":"Psalms","bookEnglishName":"Psalms","chapterNumber":1,"verses":[{"number":1,"verse":"Blessid is the man, that yede not in the councel of wickid men; and stood not in the weie of synneris, and sat not in the chaier of pestilence."},{"number":2,"verse":"But his wille is in the lawe of the Lord; and he schal bithenke in the lawe of hym dai and nyyt."},{"number":3,"verse":"And he schal be as a tree, which is plauntid bisidis the rennyngis of watris; which tre schal yyue his fruyt in his tyme. And his leef schal not falle doun; and alle thingis which euere he schal do schulen haue prosperite."},{"number":4,"verse":"Not so wickid men, not so; but thei ben as dust, which the wynd castith awei fro the face of erthe."},{"number":5,"verse":"Therfor wickid men risen not ayen in doom; nethir synneres in the councel of iust men."},{"number":6,"verse":"For the Lord knowith the weie of iust men; and the weie of wickid men schal perische."}]}
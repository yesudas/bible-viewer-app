{"bibleAbbr":"WYC1395","bookName":"Psalms","bookEnglishName":"Psalms","chapterNumber":6,"verses":[{"number":1,"verse":"The title of the sixte salm. To the ouercomere in salmes, the salm of Dauid, `on the eiythe."},{"number":2,"verse":"Lord, repreue thou not me in thi stronge veniaunce; nether chastice thou me in thin ire."},{"number":3,"verse":"Lord, haue thou merci on me, for Y am sijk; Lord, make thou me hool, for alle my boonys ben troblid."},{"number":4,"verse":"And my soule is troblid greetli; but thou, Lord, hou long?"},{"number":5,"verse":"Lord, be thou conuertid, and delyuere my soule; make thou me saaf, for thi merci."},{"number":6,"verse":"For noon is in deeth, which is myndful of thee; but in helle who schal knouleche to thee?"},{"number":7,"verse":"I traueilide in my weilyng, Y schal waische my bed bi ech nyyt; Y schal moiste, `ether make weet, my bedstre with my teeris."},{"number":8,"verse":"Myn iye is disturblid of woodnesse; Y waxe eld among alle myn enemyes."},{"number":9,"verse":"Alle ye that worchen wickidnesse, departe fro me; for the Lord hath herd the vois of my wepyng."},{"number":10,"verse":"The Lord hath herd my bisechyng; the Lord hath resseyued my preier. (11)Alle my enemyes be aschamed, and be disturblid greetli; be thei turned togidere, and be thei aschamed ful swiftli."}]}
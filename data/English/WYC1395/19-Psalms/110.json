{"bibleAbbr":"WYC1395","bookName":"Psalms","bookEnglishName":"Psalms","chapterNumber":110,"verses":[{"number":1,"verse":"The `title of the hundrid and nynthe salm. `The salm of Dauith. The Lord seide to my Lord; Sitte thou on my riyt side. Til Y putte thin enemyes; a stool of thi feet."},{"number":2,"verse":"The Lord schal sende out fro Syon the yerde of thi vertu; be thou lord in the myddis of thin enemyes."},{"number":3,"verse":"The bigynnyng is with thee in the dai of thi vertu, in the briytnessis of seyntis; Y gendride thee of the wombe before the dai sterre."},{"number":4,"verse":"The Lord swoor, and it schal not repente him; Thou art a preest with outen ende, bi the ordre of Melchisedech."},{"number":5,"verse":"The Lord on thi riyt side; hath broke kyngis in the dai of his veniaunce."},{"number":6,"verse":"He schal deme among naciouns, he schal fille fallyngis; he schal schake heedis in the lond of many men."},{"number":7,"verse":"He dranke of the stronde in the weie; therfor he enhaunside the heed."}]}
{"bibleAbbr":"WYC1395","bookName":"Psalms","bookEnglishName":"Psalms","chapterNumber":113,"verses":[{"number":1,"verse":"The `title of the hundrid and twelfthe salm. Alleluya. Children, preise ye the Lord; preise ye the name of the Lord."},{"number":2,"verse":"The name of the Lord be blessid; fro this tyme now and til in to the world."},{"number":3,"verse":"Fro the risyng of the sunne til to the goyng doun; the name of the Lord is worthi to be preisid."},{"number":4,"verse":"The Lord is hiy aboue alle folkis; and his glorie is aboue heuenes."},{"number":5,"verse":"Who is as oure Lord God, that dwellith in hiye thingis;"},{"number":6,"verse":"and biholdith meke thingis in heuene and in erthe?"},{"number":7,"verse":"Reisynge a nedi man fro the erthe; and enhaunsinge a pore man fro drit."},{"number":8,"verse":"That he sette hym with princes; with the princes of his puple."},{"number":9,"verse":"Which makith a bareyn womman dwelle in the hous; a glad modir of sones."}]}
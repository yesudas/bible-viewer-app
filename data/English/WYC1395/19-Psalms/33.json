{"bibleAbbr":"WYC1395","bookName":"Psalms","bookEnglishName":"Psalms","chapterNumber":33,"verses":[{"number":1,"verse":"The two and threttithe salm hath no title. Ye iust men, haue fulli ioye in the Lord; presyng togidere bicometh riytful men."},{"number":2,"verse":"Knouleche ye to the Lord in an harpe; synge ye to hym in a sautre of ten strengis."},{"number":3,"verse":"Synge ye to hym a newe song; seie ye wel salm to hym in criyng."},{"number":4,"verse":"For the word of the Lord is riytful; and alle hise werkis ben in feithfulnesse."},{"number":5,"verse":"He loueth merci and doom; the erthe is ful of the merci of the Lord."},{"number":6,"verse":"Heuenes ben maad stidfast bi the word of the Lord; and `al the vertu of tho bi the spirit of his mouth."},{"number":7,"verse":"And he gaderith togidere the watris of the see as in a bowge; and settith depe watris in tresours."},{"number":8,"verse":"Al erthe drede the Lord; sotheli alle men enhabitynge the world ben mouyd of hym."},{"number":9,"verse":"For he seide, and thingis weren maad; he comaundide, and thingis weren maad of nouyt."},{"number":10,"verse":"The Lord distrieth the counsels of folkis, forsothe he repreueth the thouytis of puplis; and he repreueth the counsels of prynces."},{"number":11,"verse":"But the counsel of the Lord dwellith with outen ende; the thouytis of his herte dwellen in generacioun and into generacioun."},{"number":12,"verse":"Blessid is the folk, whose Lord is his God; the puple which he chees into eritage to hym silf."},{"number":13,"verse":"The Lord bihelde fro heuene; he siy alle the sones of men."},{"number":14,"verse":"Fro his dwellyng place maad redi bifor; he bihelde on alle men, that enhabiten the erthe."},{"number":15,"verse":"Which made syngulerli the soules of hem; which vndurstondith all the werkis of hem."},{"number":16,"verse":"A kyng is not sauyd bi myche vertu; and a giaunt schal not be sauyd in the mychilnesse of his vertu."},{"number":17,"verse":"An hors is false to helthe; forsothe he schal not be sauyd in the habundaunce, `ether plentee, of his vertu."},{"number":18,"verse":"Lo! the iyen of the Lord ben on men dredynge hym; and in hem that hopen on his merci."},{"number":19,"verse":"That he delyuere her soules fro deth; and feede hem in hungur."},{"number":20,"verse":"Oure soule suffreth the Lord; for he is oure helpere and defendere."},{"number":21,"verse":"For oure herte schal be glad in him; and we schulen haue hope in his hooli name."},{"number":22,"verse":"Lord, thi merci be maad on vs; as we hopiden in thee."}]}
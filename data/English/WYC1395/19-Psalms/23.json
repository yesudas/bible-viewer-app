{"bibleAbbr":"WYC1395","bookName":"Psalms","bookEnglishName":"Psalms","chapterNumber":23,"verses":[{"number":1,"verse":"The title of the two and twentithe salm. `The salm, ether the song of Dauid. The Lord gouerneth me, and no thing schal faile to me;"},{"number":2,"verse":"in the place of pasture there he hath set me. He nurschide me on the watir of refreischyng;"},{"number":3,"verse":"he conuertide my soule. He ledde me forth on the pathis of riytfulnesse; for his name."},{"number":4,"verse":"For whi thouy Y schal go in the myddis of schadewe of deeth; Y schal not drede yuels, for thou art with me. Thi yerde and thi staf; tho han coumfortid me."},{"number":5,"verse":"Thou hast maad redi a boord in my siyt; ayens hem that troblen me. Thou hast maad fat myn heed with oyle; and my cuppe, `fillinge greetli, is ful cleer."},{"number":6,"verse":"And thi merci schal sue me; in alle the daies of my lijf. And that Y dwelle in the hows of the Lord; in to the lengthe of daies."}]}
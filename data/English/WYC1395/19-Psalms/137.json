{"bibleAbbr":"WYC1395","bookName":"Psalms","bookEnglishName":"Psalms","chapterNumber":137,"verses":[{"number":1,"verse":"The hundrid and sixe and thrittithe salm. On the floodis of Babiloyne there we saten, and wepten; while we bithouyten on Syon."},{"number":2,"verse":"In salewis in the myddil therof; we hangiden vp oure orguns."},{"number":3,"verse":"For thei that ledden vs prisoners; axiden vs there the wordis of songis. And thei that ledden awei vs seiden; Synge ye to vs an ympne of the songis of Syon."},{"number":4,"verse":"Hou schulen we singe a songe of the Lord; in an alien lond?"},{"number":5,"verse":"If Y foryete thee, Jerusalem; my riyt hond be youun to foryeting."},{"number":6,"verse":"Mi tunge cleue to my chekis; if Y bithenke not on thee. If Y purposide not of thee, Jerusalem; in the bigynnyng of my gladnesse."},{"number":7,"verse":"Lord, haue thou mynde on the sones of Edom; for the dai of Jerusalem. Whiche seien, Anyntische ye, anyntische ye; `til to the foundement ther ynne."},{"number":8,"verse":"Thou wretchid douyter of Babiloyne; he is blessid, that `schal yelde to thee thi yelding, which thou yeldidist to vs."},{"number":9,"verse":"He is blessid, that schal holde; and hurtle doun hise litle children at a stoon."}]}
{"bibleAbbr":"WYC1395","bookName":"Psalms","bookEnglishName":"Psalms","chapterNumber":121,"verses":[{"number":1,"verse":"The `title of the hundrid and twentithe salm. The song of greces. I reiside myn iyen to the hillis; fro whannus help schal come to me."},{"number":2,"verse":"Myn help is of the Lord; that made heuene and erthe."},{"number":3,"verse":"The Lord yyue not thi foot in to mouyng; nether he nappe, that kepith thee."},{"number":4,"verse":"Lo! he schal not nappe, nether slepe; that kepith Israel."},{"number":5,"verse":"The Lord kepith thee; the Lord is thi proteccioun aboue thi riythond."},{"number":6,"verse":"The sunne schal not brenne thee bi dai; nether the moone bi nyyt."},{"number":7,"verse":"The Lord kepe thee fro al yuel; the Lord kepe thi soule."},{"number":8,"verse":"The Lord kepe thi goyng in and thi goyng out; fro this tyme now and in to the world."}]}
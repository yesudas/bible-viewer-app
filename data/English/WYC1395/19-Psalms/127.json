{"bibleAbbr":"WYC1395","bookName":"Psalms","bookEnglishName":"Psalms","chapterNumber":127,"verses":[{"number":1,"verse":"The `title of the hundrid and sixe and twentithe `salm. The song of greces of Salomon. `No but the Lord bilde the hous; thei that bilden it han trauelid in veyn. No but the Lord kepith the citee; he wakith in veyn that kepith it."},{"number":2,"verse":"It is veyn to you to rise bifore the liyt; rise ye after that ye han sete, that eten the breed of sorewe. Whanne he schal yyue sleep to his loued; lo!"},{"number":3,"verse":"the eritage of the Lord `is sones, the mede is the fruyt of wombe."},{"number":4,"verse":"As arowis ben in the hond of the miyti; so the sones of hem that ben schakun out."},{"number":5,"verse":"Blessid is the man, that hath fillid his desier of tho; he schal not be schent, whanne he schal speke to hise enemyes in the yate."}]}
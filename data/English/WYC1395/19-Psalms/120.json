{"bibleAbbr":"WYC1395","bookName":"Psalms","bookEnglishName":"Psalms","chapterNumber":120,"verses":[{"number":1,"verse":"The `title of the hundrid and nyntenthe salm. The song of greces. Whanne Y was set in tribulacioun, Y criede to the Lord; and he herde me."},{"number":2,"verse":"Lord, delyuere thou my soule fro wickid lippis; and fro a gileful tunge."},{"number":3,"verse":"What schal be youun to thee, ether what schal be leid to thee; to a gileful tunge?"},{"number":4,"verse":"Scharpe arowis of the myyti; with colis that maken desolat."},{"number":5,"verse":"Allas to me! for my dwelling in an alien lond is maad long, Y dwellide with men dwellinge in Cedar; my soule was myche a comelyng."},{"number":6,"verse":"I was pesible with hem that hatiden pees;"},{"number":7,"verse":"whanne Y spak to hem, thei ayenseiden me with outen cause."}]}
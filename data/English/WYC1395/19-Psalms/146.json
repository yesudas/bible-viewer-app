{"bibleAbbr":"WYC1395","bookName":"Psalms","bookEnglishName":"Psalms","chapterNumber":146,"verses":[{"number":1,"verse":"The `title of the hundred and fyue and fourtithe `salm. Alleluya."},{"number":2,"verse":"Mi soule, herie thou the Lord; Y schal herie the Lord in my lijf, Y schal synge to my God as longe as Y schal be. Nile ye triste in princis;"},{"number":3,"verse":"nether in the sones of men, in whiche is noon helthe."},{"number":4,"verse":"The spirit of hym schal go out, and he schal turne ayen in to his erthe; in that dai alle the thouytis of hem schulen perische."},{"number":5,"verse":"He is blessid, of whom the God of Jacob is his helpere, his hope is in his Lord God, that made heuene and erthe;"},{"number":6,"verse":"the see, and alle thingis that ben in tho."},{"number":7,"verse":"Which kepith treuthe in to the world, makith dom to hem that suffren wrong; yyueth mete to hem that ben hungri. The Lord vnbyndith feterid men;"},{"number":8,"verse":"the Lord liytneth blynde men. The Lord reisith men hurtlid doun; the Lord loueth iust men."},{"number":9,"verse":"The Lord kepith comelyngis, he schal take vp a modirles child, and widewe; and he schal distrie the weies of synners."},{"number":10,"verse":"The Lord schal regne in to the worldis; Syon, thi God schal regne in generacioun and in to generacioun."}]}
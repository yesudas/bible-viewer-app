{"bibleAbbr":"WYC1395","bookName":"Psalms","bookEnglishName":"Psalms","chapterNumber":20,"verses":[{"number":1,"verse":"The title of the nyntenthe salm. To victorie, the salm of Dauid."},{"number":2,"verse":"The Lord here thee in the dai of tribulacioun; the name of God of Jacob defende thee."},{"number":3,"verse":"Sende he helpe to thee fro the hooli place; and fro Syon defende he thee."},{"number":4,"verse":"Be he myndeful of al thi sacrifice; and thi brent sacrifice be maad fat."},{"number":5,"verse":"Yyue he to thee aftir thin herte; and conferme he al thi counsel."},{"number":6,"verse":"We schulen be glad in thin helthe; and we schulen be magnyfied in the name of oure God."},{"number":7,"verse":"The Lord fille alle thin axyngis; nowe Y haue knowe, that the Lord hath maad saaf his crist. He schal here hym fro his hooly heuene; the helthe of his riyt hond is in poweris."},{"number":8,"verse":"Thes in charis, and these in horsis; but we schulen inwardli clepe in the name of oure Lord God."},{"number":9,"verse":"Thei ben boundun, and felden doun; but we han rise, and ben reisid. (10)Lord, make thou saaf the kyng; and here thou vs in the dai in which we inwardli clepen thee."}]}
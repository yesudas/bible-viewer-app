{"bibleAbbr":"WYC1395","bookName":"Psalms","bookEnglishName":"Psalms","chapterNumber":66,"verses":[{"number":1,"verse":"The titil of the fyue and sixtithe salm. To the victorie, the song of salm."},{"number":2,"verse":"Al the erthe, make ye ioie hertli to God, seie ye salm to his name; yyue ye glorie to his heriyng."},{"number":3,"verse":"Seie ye to God, Lord, thi werkis ben dredeful; in the multitude of thi vertu thin enemyes schulen lie to thee."},{"number":4,"verse":"God, al the erthe worschipe thee, and synge to thee; seie it salm to thi name."},{"number":5,"verse":"Come ye and se ye the werkis of God; ferdful in counseils on the sones of men."},{"number":6,"verse":"Which turnede the see in to drie lond; in the flood thei schulen passe with foot, there we schulen be glad in hym."},{"number":7,"verse":"Which is Lord in his vertu withouten ende, hise iyen biholden on folkis; thei that maken scharp be not enhaunsid in hem silf."},{"number":8,"verse":"Ye hethen men, blesse oure God; and make ye herd the vois of his preising."},{"number":9,"verse":"That hath set my soule to lijf, and yaf not my feet in to stiryng."},{"number":10,"verse":"For thou, God, hast preued vs; thou hast examyned vs bi fier, as siluer is examyned."},{"number":11,"verse":"Thou leddist vs in to a snare, thou puttidist tribulaciouns in oure bak;"},{"number":12,"verse":"thou settidist men on oure heedis. We passiden bi fier and water; and thou leddist vs out in to refreschyng."},{"number":13,"verse":"I schal entre in to thin hous in brent sacrifices; Y schal yelde to thee my vowis,"},{"number":14,"verse":"which my lippis spaken distinctly. And my mouth spake in my tribulacioun;"},{"number":15,"verse":"Y shal offre to thee brent sacrificis ful of merowy, with the brennyng of rammes; Y schal offre to thee oxis with buckis of geet."},{"number":16,"verse":"Alle ye that dreden God, come and here, and Y schal telle; hou grete thingis he hath do to my soule."},{"number":17,"verse":"I criede to hym with my mouth; and Y ioyede fulli vndir my tunge."},{"number":18,"verse":"If Y bihelde wickidnesse in myn herte; the Lord schal not here."},{"number":19,"verse":"Therfor God herde; and perseyuede the vois of my bisechyng."},{"number":20,"verse":"Blessid be God; that remeued not my preyer, and `took not awei his merci fro me."}]}
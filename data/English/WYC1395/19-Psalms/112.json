{"bibleAbbr":"WYC1395","bookName":"Psalms","bookEnglishName":"Psalms","chapterNumber":112,"verses":[{"number":1,"verse":"The `title of the hundrid and enleuenthe salm. Alleluya. Blissid is the man that dredith the Lord; he schal wilne ful myche in hise comaundementis."},{"number":2,"verse":"His seed schal be myyti in erthe; the generacioun of riytful men schal be blessid."},{"number":3,"verse":"Glorie and richessis ben in his hous; and his riytfulnesse dwellith in to the world of world."},{"number":4,"verse":"Liyt is risun vp in derknessis to riytful men; the Lord is merciful in wille, and a merciful doere, and riytful."},{"number":5,"verse":"The man is merye, that doith merci, and leeneth; he disposith hise wordis in dom;"},{"number":6,"verse":"for he schal not be moued with outen ende."},{"number":7,"verse":"A iust man schal be in euerlastinge mynde; he schal not drede of an yuel heryng. His herte is redi for to hope in the Lord;"},{"number":8,"verse":"his herte is confermed, he schal not be moued, til he dispise hise enemyes."},{"number":9,"verse":"He spredde abrood, he yaf to pore men; his riytwisnesse dwellith in to the world of world; his horn schal be reisid in glorie."},{"number":10,"verse":"A synner schal se, and schal be wrooth; he schal gnaste with hise teeth, and schal faile; the desijr of synneris schal perische."}]}
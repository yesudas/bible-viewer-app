{"bibleAbbr":"WYC1395","bookName":"Psalms","bookEnglishName":"Psalms","chapterNumber":64,"verses":[{"number":1,"verse":"The titil of the thre and sixtithe salm. `In Ebrewe thus, To the victorie, the salm of Dauid. `In Jerom `thus, To the ouercomer, the song of Dauid."},{"number":2,"verse":"God, here thou my preier, whanne Y biseche; delyuere thou my soule fro the drede of the enemy."},{"number":3,"verse":"Thou hast defendid me fro the couent of yuele doers; fro the multitude of hem that worchen wickidnesse."},{"number":4,"verse":"For thei scharpiden her tungis as a swerd, thei benten a bowe, a bittir thing;"},{"number":5,"verse":"for to schete in priuetees hym that is vnwemmed."},{"number":6,"verse":"Sodeynli thei schulen schete hym, and thei schulen not drede; thei maden stidefast to hem silf a wickid word. Thei telden, that thei schulden hide snaris; thei seiden, Who schal se hem?"},{"number":7,"verse":"Thei souyten wickidnessis; thei souyten, and failiden in sekinge. A man neiyhe to deep herte;"},{"number":8,"verse":"and God schal be enhaunsid. The arowis of `litle men ben maad the woundis of hem;"},{"number":9,"verse":"and the tungis of hem ben maad sijk ayens hem. Alle men ben disturblid, that sien hem;"},{"number":10,"verse":"and ech man dredde. And thei telden the werkis of God; and vndurstoden the dedis of God. (11)The iust man schal be glad in the Lord, and schal hope in hym; and alle men of riytful herte schulen be preisid."}]}
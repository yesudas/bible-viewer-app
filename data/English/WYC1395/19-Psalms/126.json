{"bibleAbbr":"WYC1395","bookName":"Psalms","bookEnglishName":"Psalms","chapterNumber":126,"verses":[{"number":1,"verse":"The `title of the hundrid and fyue and twentithe `salm. The song of grecis. Whanne the Lord turnede the caitifte of Sion; we weren maad as coumfortid."},{"number":2,"verse":"Thanne oure mouth was fillid with ioye; and oure tunge with ful out ioiyng. Thanne thei schulen seie among hethene men; The Lord magnefiede to do with hem."},{"number":3,"verse":"The Lord magnefiede to do with vs; we ben maad glad."},{"number":4,"verse":"Lord, turne thou oure caitifte; as a stronde in the south."},{"number":5,"verse":"Thei that sowen in teeris; schulen repe in ful out ioiyng."},{"number":6,"verse":"Thei goynge yeden, and wepten; sendynge her seedis. But thei comynge schulen come with ful out ioiyng; berynge her handfullis."}]}
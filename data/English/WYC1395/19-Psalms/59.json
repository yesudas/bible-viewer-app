{"bibleAbbr":"WYC1395","bookName":"Psalms","bookEnglishName":"Psalms","chapterNumber":59,"verses":[{"number":1,"verse":"The title of the eiyte and fiftithe salm. `In Jeroms translacioun thus, To the ouercomer, that thou lese not Dauid, meke and simple, `whanne Saul sente and kepte the hous, to slee hym. `In Ebreu thus, To the ouercomyng, leese thou not the semeli song of Dauid, and so forth."},{"number":2,"verse":"Mi God, delyuer thou me fro myn enemyes; and delyuer thou me fro hem that risen ayens me."},{"number":3,"verse":"Delyuer thou me fro hem that worchen wickidnesse; and saue thou me fro menquelleris."},{"number":4,"verse":"For lo! thei han take my soule; stronge men fellen in on me."},{"number":5,"verse":"Nethir my wickidnesse, nether my synne; Lord, Y ran with out wickidnesse, and dresside `my werkis."},{"number":6,"verse":"Rise vp thou in to my meetyng, and se; and thou, Lord God of vertues, art God of Israel. Yyue thou tent to visite alle folkis; do thou not merci to alle that worchen wickidnesse."},{"number":7,"verse":"Thei schulen be turned at euentid, and thei as doggis schulen suffre hungir; and thei schulen cumpas the citee."},{"number":8,"verse":"Lo! thei schulen speke in her mouth, and a swerd in her lippis; for who herde?"},{"number":9,"verse":"And thou, Lord, schalt scorne hem; thou schalt bringe alle folkis to nouyt."},{"number":10,"verse":"I schal kepe my strengthe to thee;"},{"number":11,"verse":"for God is myn vptaker, my God, his mercy schal come byfore me."},{"number":12,"verse":"God schewide to me on myn enemyes, slee thou not hem; lest ony tyme my puples foryete. Scatere thou hem in thi vertu; and, Lord, my defender, putte thou hem doun."},{"number":13,"verse":"Putte thou doun the trespas of her mouth, and the word of her lippis; and be thei takun in her pride. And of cursyng and of leesyng; thei schulen be schewid in the endyng."},{"number":14,"verse":"In the ire of ending, and thei schulen not be; and thei schulen wite, that the Lord schal be Lord of Jacob, and of the endis of erthe."},{"number":15,"verse":"Thei schulen be turned at euentid, and thei as doggis schulen suffre hungur; and thei schulen cumpas the citee."},{"number":16,"verse":"Thei schulen be scaterid abrood, for to eete; sotheli if thei ben not fillid, and thei schulen grutche."},{"number":17,"verse":"But Y schal synge thi strengthe; and eerli Y schal enhaunse thi merci. For thou art maad myn vptaker; and my refuyt, in the dai of my tribulacioun. (18)Myn helper, Y schal synge to thee; for thou art God, myn vptaker, my God, my mercy."}]}
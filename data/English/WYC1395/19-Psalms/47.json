{"bibleAbbr":"WYC1395","bookName":"Psalms","bookEnglishName":"Psalms","chapterNumber":47,"verses":[{"number":1,"verse":"The title of the sixte and fourtithe salm. To victorie, a salm to the sones of Chore."},{"number":2,"verse":"Alle ye folkis, make ioie with hondis; synge ye hertli to God in the vois of ful out ioiyng."},{"number":3,"verse":"For the Lord is hiy and ferdful; a greet kyng on al erthe."},{"number":4,"verse":"He made puplis suget to vs; and hethene men vndur oure feet."},{"number":5,"verse":"He chees his eritage to vs; the fairnesse of Jacob, whom he louyde."},{"number":6,"verse":"God stiede in hertli song; and the Lord in the vois of a trumpe."},{"number":7,"verse":"Synge ye to oure God, synge ye; synge ye to oure kyng, synge ye."},{"number":8,"verse":"For God is kyng of al erthe; synge ye wiseli."},{"number":9,"verse":"God schal regne on hethene men; God sittith on his hooli seete. (10)The princes of puplis ben gaderid togidere with God of Abraham; for the stronge goddis of erthe ben reisid greetli."}]}
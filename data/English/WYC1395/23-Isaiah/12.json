{"bibleAbbr":"WYC1395","bookName":"Isaiah","bookEnglishName":"Isaiah","chapterNumber":12,"verses":[{"number":1,"verse":"And thou schalt seie in that dai, Lord, Y schal knouleche to thee, for thou were wrooth to me; thi strong venieaunce is turned, and thou hast coumfortid me."},{"number":2,"verse":"Lo! God is my sauyour, Y schal do feithfuli, and Y schal not drede. For whi the Lord is my strengthe and my preysyng, and he is maad to me in to helthe."},{"number":3,"verse":"Ye schulen drawe watris with ioie of the wellis of the sauyour."},{"number":4,"verse":"And ye schulen seie in that dai, Knouleche ye to the Lord, and clepe ye his name in to help; make ye knowun hise fyndyngis among puplis; haue ye mynde, that his name is hiy."},{"number":5,"verse":"Synge ye to the Lord, for he hath do worschipfuli; telle ye this in al erthe."},{"number":6,"verse":"Thou dwellyng of Syon, make ful out ioie, and preise; for whi the hooli of Israel is greet in the myddis of thee."}]}
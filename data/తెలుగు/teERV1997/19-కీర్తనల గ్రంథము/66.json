{"bibleAbbr":"teERV1997","bookName":"కీర్తనల గ్రంథము","bookEnglishName":"Psalms","chapterNumber":66,"verses":[{"number":1,"verse":"సంగీత నాయకునికి: ఒక స్తుతి కీర్తన. భూమి మీద ఉన్న సమస్తమా, దేవునికి ఆనందధ్వని చేయుము!"},{"number":2,"verse":"మహిమగల ఆయన నామాన్ని స్తుతించండి. స్తుతిగీతాలతో ఆయనను ఘనపరచండి."},{"number":3,"verse":"ఆయన కార్యాలు అద్భుతమైనవి. ఆయనకు ఇలా చెప్పండి: దేవా, నీ శక్తి చాలా గొప్పది. నీ శత్రువులు సాగిలపడతారు. వారికి నీవంటే భయం."},{"number":4,"verse":"సర్వలోకం నిన్ను ఆరాధించుగాక. నీ నామమునకు ప్రతి ఒక్కరూ స్తుతి కీర్తనలు పాడుదురుగాక."},{"number":5,"verse":"దేవుడు చేసిన అద్భుత విషయాలను చూడండి. అవి మనల్ని ఆశ్చర్యపరుస్తాయి."},{"number":6,"verse":"సముద్రాన్ని ( సముద్రాన్ని ఎర్ర సముద్రం నిర్గ. 14:21.) ఆరిపోయిన నేలలా దేవుడు చేశాడు. ఆయన ప్రజలు నదిని దాటి వెళ్లారు. ( నదిని దాటి వెళ్లారు .) అక్కడ వారు ఆయనపట్ల సంతోషించారు."},{"number":7,"verse":"దేవుడు తన మహా శక్తితో ప్రపంచాన్ని పాలిస్తున్నాడు. సర్వత్రా మనుష్యులను దేవుడు గమనిస్తున్నాడు. ఏ మనిషీ ఆయన మీద తిరుగుబాటు చేయలేడు."},{"number":8,"verse":"ప్రజలారా, మా దేవుని స్తుతించండి. స్తుతి కీర్తనలు ఆయన కోసం గట్టిగా పాడండి."},{"number":9,"verse":"దేవుడు మాకు జీవాన్ని ఇచ్చాడు. దేవుడు మమ్మల్ని కాపాడుతాడు."},{"number":10,"verse":"దేవుడు మమ్మల్ని పరీక్షించాడు. మనుష్యులు నిప్పుతో వెండిని పరీక్షించునట్లు దేవుడు మమ్మల్ని పరీక్షించాడు."},{"number":11,"verse":"దేవా, నీవు మమ్మల్ని ఉచ్చులో పడనిచ్చావు. భారమైన బరువులను నీవు మాపైన పెట్టావు."},{"number":12,"verse":"మా శత్రువులను నీవు మా మీద నడువ నిచ్చావు. అగ్నిగుండా, నీళ్ల గుండా నీవు మమ్మల్ని ఈడ్చావు. కాని క్షేమ స్థలానికి నీవు మమ్మల్ని తీసుకొచ్చావు."},{"number":13,"verse":"కనుక నేను నీ ఆలయానికి బలులు తీసుకొస్తాను. నేను కష్టంలో ఉన్నప్పుడు నిన్ను నేను సహాయం కోసం అడిగాను. నేను నీకు చాల వాగ్దానాలు చేసాను. ఇప్పుడు, నేను వాగ్దానం చేసినవాటిని నీకు ఇస్తున్నాను."},{"number":15,"verse":"నేను నీకు పాపపరిహారార్థ బలులు ఇస్తున్నాను. నేను నీకు పొట్టేళ్లతో ధూపం ( ధూపం ఎండుచెట్టుయొక్క రసాన్ని కాల్చినప్పుడు సువాసన పొగవస్తుంది. ఇది దేవునికి కానుకగా ఇవ్వబడింది.) ఇస్తున్నాను. నేను నీకు ఎద్దులను, మేకలను ఇస్తున్నాను."},{"number":16,"verse":"దేవుని ఆరాధించే ప్రజలారా, మీరంతా రండి. దేవుడు నా కోసం ఏమి చేసాడో నేను మీతో చెబుతాను."},{"number":17,"verse":"నేను ఆయన్ని ప్రార్థించాను. నేను ఆయన్ని స్తుతించాను."},{"number":18,"verse":"నా హృదయం పవిత్రంగా ఉంది. కనుక నా యెహోవా నా మాట విన్నాడు."},{"number":19,"verse":"దేవుడు నా మొరను విన్నాడు. దేవుడు నా ప్రార్థన విన్నాడు."},{"number":20,"verse":"దేవుని స్తుతించండి! దేవుడు నాకు విముఖుడు కాలేదు. ఆయన నా ప్రార్థన విన్నాడు. దేవుడు తన ప్రేమను నాకు చూపించాడు!"}]}
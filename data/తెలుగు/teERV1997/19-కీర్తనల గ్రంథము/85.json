{"bibleAbbr":"teERV1997","bookName":"కీర్తనల గ్రంథము","bookEnglishName":"Psalms","chapterNumber":85,"verses":[{"number":1,"verse":"సంగీత నాయకునికి: కోరహు కుమారుల స్తుతి కీర్తన యెహోవా, నీ దేశం మీద దయ చూపించుము. యాకోబు ప్రజలు విదేశంలో ఖైదీలుగా ఉన్నారు. ఖైదీలను తిరిగి వారి దేశానికి తీసుకొని రమ్ము."},{"number":2,"verse":"యెహోవా, నీ ప్రజలను క్షమించుము! వారి పాపాలు తుడిచివేయుము."},{"number":3,"verse":"యెహోవా, కోపంగాను, ఆవేశంగాను ఉండవద్దు."},{"number":4,"verse":"మా దేవా, రక్షకా, మా మీద కోపగించటం మానివేసి, మమ్మల్ని మరల స్వీకరించు."},{"number":5,"verse":"నీవు మామీద శాశ్వతంగా కోపగిస్తావా?"},{"number":6,"verse":"దయచేసి మమ్మల్ని మరల బ్రతికించుము! నీ ప్రజలను సంతోషింపజేయుము."},{"number":7,"verse":"యెహోవా, నీవు మమ్మల్ని ప్రేమిస్తున్నట్టుగా మాకు చూపించుము. మమ్మల్ని రక్షించుము."},{"number":8,"verse":"దేవుడు చెప్పేది నేను వింటున్నాను. తన ప్రజలకు శాంతి కలుగుతుందని యెహోవా చెబుతున్నాడు. ఆయన అనుచరులు వారి అవివేక జీవిత విధానాలకు తిరిగి వెళ్లకపోతే వారికి శాంతి ఉంటుంది."},{"number":9,"verse":"దేవుడు తన అనుచరులను త్వరలో రక్షిస్తాడు. మేము త్వరలోనే మా దేశంలో గౌరవంగా బ్రతుకుతాము."},{"number":10,"verse":"దేవుని నిజమైన ప్రేమ ఆయన అనుచరులకు లభిస్తుంది. మంచితనం, శాంతి ఒకదానితో ఒకటి ముద్దు పెట్టుకొంటాయి."},{"number":11,"verse":"భూమి మీద మనుష్యులు దేవునికి నమ్మకంగా ఉంటారు. పరలోకపు దేవుడు వారికి మేలు అనుగ్రహిస్తాడు."},{"number":12,"verse":"యెహోవా మనకు అనేకమైన మంచివాటిని ఇస్తాడు. భూమి అనేక మంచి పంటలను ఇస్తుంది."},{"number":13,"verse":"మంచితనం దేవునికి ముందర నడుస్తూ ఆయన కోసం, దారి సిద్ధం చేస్తుంది."}]}
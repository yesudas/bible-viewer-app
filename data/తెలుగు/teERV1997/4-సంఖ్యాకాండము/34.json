{"bibleAbbr":"teERV1997","bookName":"సంఖ్యాకాండము","bookEnglishName":"Numbers","chapterNumber":34,"verses":[{"number":1,"verse":"( కనాను — సరిహద్దులు) మోషేతో యెహోవా మాట్లాడాడు. ఆయన ఇలా అన్నాడు:"},{"number":2,"verse":"“ఇశ్రాయేలు ప్రజలకు ఈ ఆజ్ఞ ఇవ్వుము. మీరు కనాను దేశానికి వస్తున్నారు. ఈ దేశాన్ని మీరు జయిస్తారు. కనాను దేశం అంతా మీరు స్వాధీనం చేసుకొంటారు."},{"number":3,"verse":"దక్షిణాన ఎదోము దగ్గర సీను అరణ్యంలో కొంత భాగం మీకు వస్తుంది. మృత సముద్రపు దక్షిణ కొనలో మీ దక్షిణాది సరిహద్దు మొదలవుతుంది."},{"number":4,"verse":"అక్రబ్బీము దక్షిణాన్ని అది దాటిపోతుంది. సీను అరణ్యంనుండి కాదేషు, బర్నేయ, అక్కడ్నుండి హసరద్దారు మళ్లీ అక్కడ్నుండి అస్మోను వరకు ఉంటుంది."},{"number":5,"verse":"అస్మోను నుండి ఈజిప్టు నది వరకు పోయి, మధ్యధరా సముద్రం దగ్గర సరిహద్దు ముగిస్తుంది."},{"number":6,"verse":"మీ పశ్చిమ సరిహద్దు మధ్యధరా సముద్రం."},{"number":7,"verse":"మీ ఉత్తర సరిహద్దు మధ్యధరా సముద్రం దగ్గర ప్రారంభమై, హోరు కొండవరకు ఉంటుంది. (లెబానోనులో.)"},{"number":8,"verse":"హోరు కొండ నుండి లెబోహమత్ వరకు, అక్కడ నుండి సెదాదు వరకు ఉంటుంది."},{"number":9,"verse":"తర్వాత జిప్రోను వరకు వ్యాపించి, హసరేనాన్ దగ్గర అయిపోతుంది. కనుక అది మీ ఉత్తర సరిహద్దు."},{"number":10,"verse":"మీ తూర్ఫు సరిహద్దు ఎనాను దగ్గర ప్రారంభమై షెపాము వరకు వ్యాపిస్తుంది."},{"number":11,"verse":"షెపామునుండి సరిహద్దు అయీనుకు తూర్పుగా వ్యాపించి రిబ్లావరకు ఉంటుంది. కిన్నెరెతు సముద్రం (గలలీయ సముద్రం) ప్రక్కగా కొండల వెంబడి సరిహద్దు సాగిపోతుంది."},{"number":12,"verse":"తర్వాత సరిహద్దు యొర్దాను నదీ తీరం వెంబడి కొనసాగుతుంది. మృత సముద్రం దగ్గర అది అయిపోతుంది. అవి మీ దేశం చుట్టూ సరిహద్దులు.”"},{"number":13,"verse":"కనుక ఇశ్రాయేలు ప్రజలకు మోషే ఈ ఆజ్ఞ ఇచ్చాడు: “అది మీకు లభించే దేశం. పది వంశాలు, మనష్షే వంశంలో సగం మంది కలసి చీట్లు వేసుకొని ఆ దేశాన్ని పంచుకోవాలి."},{"number":14,"verse":"రూబేను, గాదు వంశాలు, మనష్షే వంశంలో సగంమంది ముందే వారి భూమిని తీసుకున్నారు."},{"number":15,"verse":"ఆ రెండున్నర వంశాల వారు యొర్దాను నదికి తూర్పువైపు యెరికో దగ్గర్లో భూమి తీసుకున్నారు.”"},{"number":16,"verse":"అప్పుడు యెహోవా మోషేతో మాట్లాడాడు. ఆయన ఇలా అన్నాడు:"},{"number":17,"verse":"“దేశాన్ని భాగాలు చేసేందుకు యాజకుడైన ఎలియాజరు, నూను కుమారుడు యెహోషువ నీకు సహయపడతారు. వీరు"},{"number":18,"verse":"అన్ని వంశాల నాయకులు. ఒక్కో వంశంనుండి ఒక్కో నాయకుడు ఉంటాడు. వారు దేశాన్ని భాగిస్తారు."},{"number":19,"verse":"ఆ నాయకుల పేర్లు ఇవి: యూదా వంశంనుండి — యెపున్నె కుమారుడు కాలేబు;"},{"number":20,"verse":"షిమ్యోను వంశంనుండి — అమ్మిహూదు కుమారుడు షెమూయేలు;"},{"number":21,"verse":"బెన్యామీను వంశంనుండి — కిస్లోను కుమారుడు ఎలీదాదు"},{"number":22,"verse":"దాను వంశంనుండి — యొగ్లి కుమారుడు బుక్కి"},{"number":23,"verse":"మనష్షే (యోసేపు కుమారుడు) వంశంనుండి ఏఫోదు కుమారుడు హన్నీయేలు"},{"number":24,"verse":"ఎఫ్రాయిము (యోసేపు కుమారుడు) వంశంనుండి — షిఫ్తాను కుమారుడు కెమూయేలు"},{"number":25,"verse":"జెబూలూను వంశంనుండి — పర్నాకు కుమారుడు ఎలీషాపాను"},{"number":26,"verse":"ఇశ్శాఖారు వంశంనుండి — అజాను కుమారుడు పల్తీయేలు"},{"number":27,"verse":"ఆషేరు వంశంనుండి — షెలోమి కుమారుడు అహీహోదు"},{"number":28,"verse":"నఫ్తాలి వంశంనుండి — అమ్మీహోదు కుమారుడు పెదహేలు.”"},{"number":29,"verse":"ఇశ్రాయేలు ప్రజలకు కనాను దేశాన్ని పంచేందుకు ఆ మనుష్యులను యెహోవా ఏర్పరచుకొన్నాడు."}]}
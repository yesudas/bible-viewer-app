{"bibleAbbr":"teERV1997","bookName":"సంఖ్యాకాండము","bookEnglishName":"Numbers","chapterNumber":26,"verses":[{"number":1,"verse":"( జనులు వెక్కిరించబడ్డారు) ఆ మహా రోగం తర్వాత మోషేతో, అహరోను కుమారుడు యాజకుడైన ఎలియాజరుతో యెహోవా మాట్లాడాడు:"},{"number":2,"verse":"“ఇశ్రాయేలు ప్రజలందరినీ లెక్కించండి. ప్రతి కుటుంబాన్నీ చూచి, 20 సంవత్సరాలు, అంతకంటె ఎక్కువ వయస్సు ఉన్న పురుషులందరిని లెక్కించండి. వీరు ఇశ్రాయేలు సైన్యంలో పని చేయటానికి సమర్థులు” అని ఆయన చెప్పాడు."},{"number":3,"verse":"ఇప్పటికి మోయాబు మైదానంలోనే ప్రజలు నివాసం చేస్తున్నారు. ఇది యెరికోకు ఎదురుగా యొర్దాను నది దగ్గర ఉంది. కనుక మోషే, యాజకుడైన ఎలియాజరు ప్రజలతో మాట్లాడారు. వారు"},{"number":4,"verse":"“20 గాని, అంతకంటె ఎక్కువ వయసు గాని ఉన్న మగవాళ్ల సంఖ్య లెక్కించాలి. ఇది మోషేకు యెహోవా ఇచ్చిన ఆజ్ఞ అన్నారు.” ఈజిప్టు నుండి బయటకు వచ్చిన ఇశ్రాయేలు ప్రజల జాబితా ఇది:"},{"number":5,"verse":"రూబేను సంతతి వాళ్లు వీరే. (యాకోబుకు) ఇశ్రాయేలు పెద్ద కుమారుడు రూబేను వంశాలు: హనోకు — హనోకీల వంశం పల్లు — పల్లువారి వంశం"},{"number":6,"verse":"హెస్రోను — హెస్రోనీల వంశం కర్మి — కర్మీల వంశం"},{"number":7,"verse":"రూబేను సంతతిలోని వంశాలు అవి. మొత్తం 43730 మంది పురుషులు."},{"number":8,"verse":"పల్లు కుమారుడు ఏలీయాబు."},{"number":9,"verse":"నెమూయేలు, దాతాను, అబీరాము ముగ్గురూ ఏలీయాబు కుమారులు. మోషే, అహరోనులకు ఎదురు తిరిగిన నాయకులు దాతాను, అబీరాము అని జ్ఞాపకం ఉంచుకోండి. యెహోవాకు కోరహు ఎదురు తిరిగినప్పుడు వారు కోరహును వెంబడించారు."},{"number":10,"verse":"అప్పుడే భూమి తెరచుకొని, కోరహును, అతని అనుచరులు అందరినీ మింగివేసింది. చనిపోయిన వారి సంఖ్య మొత్తం 250 మంది పురుషులు. ఇశ్రాయేలు ప్రజలందరికీ ఇది ఒక హెచ్చరిక, గుర్తు."},{"number":11,"verse":"అయితే కోరహు కుటుంబంలోని ఇతరులు మరణించలేదు."},{"number":12,"verse":"షిమ్యోను సంతతిలోని వంశాలు ఇవి: నెమూయేలు — నెమూయేలీ వంశం యామీను — యామీనీల వంశం యాకీను — యాకీనీల వంశం"},{"number":13,"verse":"జెరహు — జెరహీల వంశం షావూలు — షావూలీ వంశం"},{"number":14,"verse":"షిమ్యోను సంతతిలోని వంశాలు అవి. వారు మొత్తం 22200 మంది."},{"number":15,"verse":"గాదు సంతతిలోని వంశాలు ఇవి: సెపోను — సెపోనీల వంశం హగ్గి — హగ్గీల వంశం షూనీ — షూనీల వంశం"},{"number":16,"verse":"ఓజని — ఓజనీల వంశం ఏరీ — ఏరీల వంశం"},{"number":17,"verse":"అరోది — అరోదీల వంశం అరేలి — అరేలీల వంశం"},{"number":18,"verse":"అవి గాదు సంతతిలోని వంశాలు. వారు మొత్తం 40500 మంది పురుషులు."},{"number":19,"verse":"యూదా సంతతిలోని వంశాలు ఇవి: షేలా — షేలావారి వంశం పెరెసు — పెరెసీల వంశం జెరహు — జెరహీల వంశం (యూదా కుమారులు ఏరు, ఓనాను అనే ఇద్దరు కనానులో చనిపోయారు.)"},{"number":21,"verse":"పెరెసు వంశాలు ఇవి: హెస్రోను — హెస్రోనీల వంశం హములు — హములీల వంశం"},{"number":22,"verse":"యూదా సంతతిలోని వంశాలు ఇవి. పురుషుల సంఖ్య మొత్తం 76500."},{"number":23,"verse":"ఇశ్శాఖారు సంతతిలోని వంశాలు ఇవి: తోల — తోలాలీ వారి వంశం పువ్వా — పువ్వీల వంశం"},{"number":24,"verse":"యాషూబు — యాషూబీల వంశం షిమ్రోను — షిమ్రోనీల వంశం"},{"number":25,"verse":"ఇశ్శాఖారు సంతతిలోని వంశాలు అవి. పురుషుల సంఖ్య మొత్తం 64300."},{"number":26,"verse":"జెబూలూను సంతతిలోని వంశాలు: సెరెదు — సెరెదీల వంశం ఏలోను — ఏలోనీల వంశం యహలేలు — యహలేల వంశం"},{"number":27,"verse":"జెబూలూను సంతతిలోని వంశాలు అవి. పురుషులు సంఖ్య మొత్తం 60500."},{"number":28,"verse":"యోసేపు ఇద్దరు కుమారులు మనష్షే, ఎఫ్రాయిము. ఒక్కో కుమారుడు కొన్ని స్వంత వంశాలతో కూడిన ఒక్కో సంతతి అయ్యారు."},{"number":29,"verse":"మనష్షే సంతతి ఏవనగా: మాకీరు — మాకీరువారి వంశం (మాకీరు గిలాదుకు తండ్రి,) గిలాదు — గిలాదీల వంశం"},{"number":30,"verse":"గిలాదు వంశాలు: ఈజరు — ఈజరీల వంశం హెలెకు — హెలెకీవారి వంశం"},{"number":31,"verse":"అశ్రీయేలు — అశ్రీయేలీల వంశం షెకెము — షెకెమీల వంశం"},{"number":32,"verse":"షెమిద — షెమిదీల వంశం హెపెరు — హెపెరీల వంశం"},{"number":33,"verse":"హెపెరు కుమారుడు సెలోపెహాదు. కానీ అతనికి కుమార్తెలు తప్ప కుమారులు లేరు. అతని కుమార్తెల పేర్లు మహల, నోయా, హొగ్ల, మిల్కా, తిర్సా."},{"number":34,"verse":"అవన్నీ మనష్షే సంతతిలోని వంశాలు. పురుషుల సంఖ్య మొత్తం 52700."},{"number":35,"verse":"ఎఫ్రాయిము సంతతిలోని వంశాలు ఏవనగా: షుతల — షుతలీల వంశం బేకరు — బేకరీల వంశం తహను — తహనీల వంశం"},{"number":36,"verse":"షుతలహు వంశం వాడు ఏరాను. అతని వంశం ఏరానీల వంశం"},{"number":37,"verse":"ఎఫ్రాయిము సంతతిలోని వంశాలు అవి. పురుషుల సంఖ్య మొత్తం 32500. యోసేపు సంతతికి చెందిన మొత్తం మనుష్యులు వారే."},{"number":38,"verse":"బెన్యామీను సంతతిలోని వంశాలు: బెలా — బెలాలీ వంశం అష్బెలు — అష్బెలీ వంశం అహీరం — అహీరమీయీల వంశం"},{"number":39,"verse":"షుపం — షుపామీల వంశం హుపం — హుపామీల వంశం"},{"number":40,"verse":"బెలా వంశాలు ఏవనగా: ఆర్దు — ఆర్దీల వంశం నయమాను — నయమానీల వంశం"},{"number":41,"verse":"బెన్యామీను సంతతిలోని వంశాలన్నీ అవి. పురుషుల సంఖ్య మొత్తం 45600."},{"number":42,"verse":"దాను సంతతిలోని వంశాలు: షూషాము — షూషామీల వంశం. అది దాను సంతతిలోని కుటుంబం."},{"number":43,"verse":"షూషామీల వంశంలో ఎన్నో కుటుంబాలు ఉన్నాయి. పురుషుల సంఖ్య మొత్తం 64400."},{"number":44,"verse":"ఆషేరు సంతతిలోని వంశాలు: ఇమ్నా — ఇమ్నా వారి వంశం ఇష్వి — ఇష్వీల వంశం బెరీయ — బెరీయాల వంశం"},{"number":45,"verse":"బెరీయా వంశాలు: హెబెరు — హెబెరీల వంశం మల్కీయేలు — మల్కీయేలీల వంశం."},{"number":46,"verse":"(ఆషేరుకు శెరహు అనే కూతురు కూడ ఉంది.)"},{"number":47,"verse":"ఆషేరు సంతతిలోని వంశాలు అవి. పురుషుల సంఖ్య మొత్తం 53400."},{"number":48,"verse":"నఫ్తాలీ సంతతిలోని వంశాలు: యహసియేలు — యహసియేలీల వంశం గూనీ — గూనీల వంశం"},{"number":49,"verse":"యెసెరు — యెసెరీల వంశం షిల్లేము — షిల్లేమీల వంశం"},{"number":50,"verse":"నఫ్తాలీ సంతతిలోని వంశాలు అవి. పురుషుల సంఖ్య మొత్తం 45400."},{"number":51,"verse":"కనుక ఇశ్రాయేలు పురుషుల సంఖ్య మొత్తం 601730."},{"number":52,"verse":"యెహోవా మోషేతో ఇలా చెప్పాడు:"},{"number":53,"verse":"“ప్రతి వంశానికి దేశం లభిస్తుంది. ఇది నేను వారికి వాగ్దానం చేసిన దేశం. లెక్కించబడిన ప్రజలందరికీ సరిపడినంత భూమి ప్రతి వంశానికి లభిస్తుంది."},{"number":54,"verse":"పెద్ద వంశానికి ఎక్కువ భూమి లభిస్తుంది. చిన్న వంశానికి తక్కువ భూమి లభిస్తుంది. అయితే నేను వాగ్దానం చేసిన దేశం ప్రతి వంశానికీ లభిస్తుంది. మరియు వారికి లభించే భూమి, లెక్కించబడిన వారందరికీ సరిపోయేటంత ఉంటుంది."},{"number":55,"verse":"ప్రతి వంశానికీ ఆ భూమి ఇవ్వబడుతుంది. ఏ వంశం వారి భూమికి ఆ పేరే పెట్టబడుతుంది."},{"number":56,"verse":"ప్రజలకు ఇస్తానని నేనే వాగ్దానం చేసినంతగా ఉంటుంది ఆ భూమి. పెద్ద వంశాలకీ, చిన్నవాటికీ అందివ్వబడుతుంది.”"},{"number":57,"verse":"లేవీ సంతతి కూడ లెక్కించబడింది. లేవీ సంతతిలోని వంశాలు ఇవి: గెర్షోను — గెర్షోనీల వంశం కహాతు — కహాతీల వంశం మెరారి — మెరారిల వంశం"},{"number":58,"verse":"ఇవి కూడ లేవీ సంతతిలోని వంశాలే: లిబ్నీల వంశం హెబ్రోనీల వంశం మహ్లీల వంశం మూషీల వంశం కోరహీల వంశం అమ్రాము కహాతు వంశం వాడు."},{"number":59,"verse":"అమ్రాము భార్య పేరు యోకెబెదు. ఆమె కూడ లేవీ సంతతిలోనిదే. ఆమె ఈజిప్టులో పుట్టింది. అమ్రాము, యోకెబెదులకు అహరోను, మోషే ఇద్దరు కుమారులు. వారికి మిర్యాము అని ఒక కుమార్తె కూడ ఉంది."},{"number":60,"verse":"నాదాబు, అబీహు, ఎలియాజరు, ఈతామారులకు తండ్రి అహరోను."},{"number":61,"verse":"కానీ నాదాబు, అబీహు చనిపోయారు. అంగీకారం కాని అగ్నితో దేవునికి అర్పణచేసినందువల్ల వారు చనిపోయారు."},{"number":62,"verse":"లేవీ సంతతిలో పురుషుల సంఖ్య మొత్తం 23000, అయితే ఇతర ఇశ్రాయేలు మనుష్యులతో వీరు లెక్కించబడలేదు. మిగిలినవారికి యెహూవా వాగ్దానం చేసిన భూమి మాత్రం లేదు."},{"number":63,"verse":"మోషే, యాజకుడైన ఎలియాజరు ఈ ప్రజలందరినీ లెక్క వేసారు. మోయాబు మైదానాల్లో వారు ఇశ్రాయేలు ప్రజలను లెక్క తీసారు. ఇది యెరికో ఎదుట యొర్దాను నది అవతల జరిగింది."},{"number":64,"verse":"చాలకాలం క్రిందట సీనాయి అరణ్యంలో ఇశ్రాయేలు ప్రజలందరినీ మోషే, యాజకుడైన అహరోనూ లెక్కపెట్టారు. అయితే వాళ్లంతా చనిపోయారు. మోషే మోయాబు మైదానాల్లో లెక్కపెట్టిన వారు వేరు, అంతకుముందు లెక్కపెట్టిన వారు వేరు."},{"number":65,"verse":"వారు అందరూ ఎడారిలోనే చస్తారు అని ఇశ్రాయేలు ప్రజలతో యెహోవా చెప్పినందువల్ల ఇలా జరిగింది. సజీవంగా ఉన్నవాళ్లు యెఫున్నె కుమారుడైన కాలేబు, నూను కుమారుడైన యెహోషువ మాత్రమే."}]}
{"bibleAbbr":"teERV1997","bookName":"పరమ గీతము","bookEnglishName":"Song of Songs","chapterNumber":2,"verses":[{"number":1,"verse":"నేను షారోనులోని గులాబి పువ్వును. లోయలలోని సుగంధ పుష్పాన్ని ( నేను … సుగంధ పుష్పాన్ని “వసంత కాలపు గంటాకార తెల్లని పరిమళ పువ్వు”.) ."},{"number":2,"verse":"( అతడు అంటున్నాడు) నా ప్రియురాలా, ఇతర స్త్రీలలో నీవు ముళ్ల మధ్య గులాబి పుష్పంలా ఉన్నావు!"},{"number":3,"verse":"( ఆమె అంటుంది) నా ప్రియుడా, ఇతర పురుషుల మధ్య నీవు అడవిచెట్ల మధ్య జల్దరు చెట్టులా ఉన్నావు! ఆనంద భరితనై నేనతని నీడన కూర్చుంటాను! నా ప్రియుని నీడలో కూర్చుని నేను ఆనందిస్తాను, అతని ఫలం నాకెంతో రుచికరంగా వుంది."},{"number":4,"verse":"( ఆమె స్త్రీలతో అంటుంది) నా ప్రియుడు నన్ను ద్రాక్షారసశాలకు తీసుకుని వచ్చాడు, నా మీద అతని ఉద్దేశం ప్రేమ."},{"number":5,"verse":"ఎండు ద్రాక్షాలతో ( ఎండు ద్రాక్షాలు లేదా “ఎండు ద్రాక్ష రొట్టెలు.”) నాకు బలాన్నివ్వండి, జల్దరు పండ్లతో నా అలసట తీర్చండి, ఎందుకంటే నేను ప్రేమతో బలహీనమయ్యాను. ( ప్రేమతో బలహీనమయ్యాను లేదా “నేను ప్రేమ రోగిని.”)"},{"number":6,"verse":"నా ప్రియుని ఎడమ చేయి నా తల క్రింద ఉంది, అతని కుడి చేయి నన్ను కౌగలించుకొంది."},{"number":7,"verse":"యెరూషలేము స్త్రీలారా, దుప్పులమీద, అడవి లేళ్ల మీద ఒట్టేసి నాకు వాగ్దానం చెయ్యండి, నేను సిద్ధపడేవరకూ. ( నేను సిద్ధపడేవరకూ శబ్దార్థ ప్రకారం “అది కోరేవరకు.”) ప్రేమను లేపవద్దు, ప్రేమను పురికొల్పవద్దు."},{"number":8,"verse":"( ఆమె మళ్లీ అంటుంది) నా ప్రియుని గొంతు వింటున్నాను. అదిగో అతడు వస్తున్నాడు. పర్వతాల మీది నుంచి దూకుతూ కొండల మీది నుంచి వస్తున్నాడు."},{"number":9,"verse":"నా ప్రియుడు దుప్పిలా ఉన్నాడు లేదా లేడి పిల్లలా ఉన్నాడు. మన గోడ వెనుక నిలబడివున్న అతన్ని చూడు, కిటికీలోనుంచి తేరి పార చూస్తూ, అల్లిక కిటికీలోనుంచి ( అల్లిక కిటికీలోనుంచి లేదా “కిటికీమీద ఉండే కొయ్యతెర.”) చూస్తూ"},{"number":10,"verse":"నా ప్రియుడు నాతో అంటున్నాడు, “నా ప్రియురాలా, లెమ్ము, నా సుందరవతీ, రా, వెళ్లిపోదాం!"},{"number":11,"verse":"చూడు, శీతాకాలం వెళ్లిపోయింది, వర్షాలు వచ్చి వెళ్లిపోయాయి."},{"number":12,"verse":"పొలాల్లో పూలు వికసిస్తున్నాయి ఇది పాడే సమయం! ( పాడే సమయం లేదా “చక్కదిద్దే.”) విను, పావురాలు తిరిగి వచ్చాయి."},{"number":13,"verse":"అంజూర చెట్లమీద చిన్న పండ్లు ఎదుగుతున్నాయి. పూస్తున్న ద్రాక్షా పూల సువాసన చూడు. నా ప్రియురాలా, సుందరవతీ, లేచిరా, మనం వెళ్లిపోదాం!”"},{"number":14,"verse":"( అతడు అంటున్నాడు) కనపడని ఎత్తైన శిఖరంమీద గుహల్లో దాక్కొన్న నా పావురమా! నిన్ను చూడనిమ్ము, నీ గొంతు విననిమ్ము, నీ గొంతు ఎంతో మధురం, నువ్వెంతో సుందరం!"},{"number":15,"verse":"( ఆమె స్త్రీలతో అంటుంది) మాకోసం గుంటనక్కల్ని ద్రాక్షాతోటల్ని పాడుచేసే చిన్న గుంటనక్కల్ని పట్టుకోండి! మా ద్రాక్షాతోట ఇప్పుడు పూతమీద ఉంది."},{"number":16,"verse":"నా ప్రియుడు నావాడు, నేను అతని దానను! అతడు సుగంధ పుష్పాల పద్మాల నడుమ గొర్రెలను మేపుతున్నాడు!"},{"number":17,"verse":"నా ప్రియుడా, సూర్యాస్తమయమై, ఇక నీడలు మాయమయ్యే వేళలో చీలిన పర్వతాల ( చీలిన పర్వతాలు లేదా “బెథెర్ పర్వతాలు” లేదా “సుగంధ ద్రవ్యాల పర్వతాలు.”) మీద దుప్పిలా, లేడిపిల్లలా తిరుగు!"}]}
{"bibleAbbr":"teOV2016","bookName":"కీర్తనలు","bookEnglishName":"Psalms","chapterNumber":92,"verses":[{"number":1,"verse":"విశ్రాంతిదినమునకు తగిన కీర్తన. గీతము. [1] యెహోవాను స్తుతించుట మంచిది"},{"number":2,"verse":"[2-3] మహోన్నతుడా, నీ నామమును కీర్తించుట మంచిది. ఉదయమున నీ కృపను ప్రతి రాత్రి నీ విశ్వాస్యతను పది తంతుల స్వరమండలముతోను గంభీర ధ్వనిగల సితారాతోను ప్రచురించుట మంచిది."},{"number":4,"verse":"ఎందుకనగా యెహోవా, నీ కార్యముచేత నీవు నన్ను సంతోషపరచుచున్నావు నీ చేతిపనులబట్టి నేను ఉత్సహించుచున్నాను."},{"number":5,"verse":"యెహోవా, నీ కార్యములు ఎంత దొడ్డవి! నీ ఆలోచనలు అతిగంభీరములు,"},{"number":6,"verse":"పశుప్రాయులు వాటిని గ్రహింపరు అవివేకులు వివేచింపరు."},{"number":7,"verse":"నిత్యనాశనము నొందుటకే గదా భక్తిహీనులు గడ్డివలె చిగుర్చుదురు. చెడుపనులు చేయువారందరు పుష్పించుదురు."},{"number":8,"verse":"యెహోవా, నీవే నిత్యము మహోన్నతుడవుగా నుందువు"},{"number":9,"verse":"నీ శత్రువులు యెహోవా, నీ శత్రువులు నశిం చెదరు చెడుపనులు చేయువారందరు చెదరిపోవుదురు."},{"number":10,"verse":"గురుపోతు కొమ్మువలె నీవు నా కొమ్ము పైకెత్తితివి క్రొత్త తైలముతో నేను అంటబడితిని."},{"number":11,"verse":"నాకొరకు పొంచినవారి గతి నాకన్నులు ఆశతీర చూచెను నాకువిరోధముగా లేచినదుష్టులకు సంభవించినది నా చెవులకు వినబడెను"},{"number":12,"verse":"నీతిమంతులు ఖర్జూరవృక్షమువలె మొవ్యువేయుదురు లెబానోనుమీది దేవదారు వృక్షమువలె వారు ఎదుగుదురు"},{"number":13,"verse":"యెహోవా మందిరములో నాటబడినవారైవారు మన దేవుని ఆవరణములలో వర్ధిల్లుదురు."},{"number":14,"verse":"నాకు ఆశ్రయ దుర్గమైన యెహోవా యథార్థవంతు డనియు ఆయనయందు ఏ చెడుతనమును లేదనియు ప్రసిద్ధి చేయుటకై"},{"number":15,"verse":"వారు ముసలితనమందు ఇంక చిగురు పెట్టుచుందురు సారము కలిగి పచ్చగా నుందురు."}]}
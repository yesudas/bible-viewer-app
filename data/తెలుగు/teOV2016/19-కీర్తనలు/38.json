{"bibleAbbr":"teOV2016","bookName":"కీర్తనలు","bookEnglishName":"Psalms","chapterNumber":38,"verses":[{"number":1,"verse":"జ్ఞాపకార్థమైనది. దావీదు కీర్తన. [1] యెహోవా, కోపోద్రేకముచేత నన్ను గద్దింపకుము. నీ ఉగ్రతచేత నన్ను శిక్షింపకుము."},{"number":2,"verse":"నీ బాణములు నాలో గట్టిగా నాటియున్నవి. నీ చెయ్యి నామీద భారముగా నున్నది."},{"number":3,"verse":"నీ కోపాగ్నివలన ఆరోగ్యము నా శరీరమును విడిచి పోయెను నా పాపమునుబట్టి నా యెముకలలో స్వస్థతలేదు."},{"number":4,"verse":"నా దోషములు నా తలమీదుగా పొర్లిపోయినవి నేను మోయలేని బరువువలె అవి నామీద మోపబడి యున్నవి."},{"number":5,"verse":"నా మూర్ఖతవలన గలిగిన నా గాయములు దుర్వాసన గలవై స్రవించుచున్నవి."},{"number":6,"verse":"నేను శ్రమచేత మిక్కిలి క్రుంగియున్నాను దినమెల్ల దుఃఖాక్రాంతుడనై సంచరించుచున్నాను."},{"number":7,"verse":"నా నడుము తాపముతో నిండియున్నది నా శరీరములో ఆరోగ్యము లేదు."},{"number":8,"verse":"నేను సొమ్మసిల్లి బహుగా నలిగియున్నాను నా మనోవేదననుబట్టి కేకలు వేయుచున్నాను"},{"number":9,"verse":"ప్రభువా, నా అభిలాష అంతయు నీకే కనబడుచున్నది నా నిట్టూర్పులు నీకు దాచబడి యుండలేదు."},{"number":10,"verse":"నా గుండె కొట్టుకొనుచున్నది నా బలము నన్ను విడిచిపోయెను నా కనుదృష్టియు తప్పిపోయెను."},{"number":11,"verse":"నా స్నేహితులును నా చెలికాండ్రును నా తెగులు చూచి యెడముగా నిలుచుచున్నారు నా బంధువులు దూరముగా నిలుచుచున్నారు"},{"number":12,"verse":"నా ప్రాణము తీయజూచువారు ఉరులు ఒడ్డుచున్నారు నాకు కీడుచేయజూచువారు హానికరమైన మాటలు పలుకుచు దినమెల్ల కపటోపాయములు పన్నుచున్నారు."},{"number":13,"verse":"చెవిటివాడనైనట్టు నేను వినకయున్నాను మూగవాడనైనట్టు నోరు తెరచుట మానితిని."},{"number":14,"verse":"నేను వినలేనివాడనైతిని ఎదురుమాట పలుకలేనివాడనైతిని."},{"number":15,"verse":"యెహోవా, నీ కొరకే నేను కనిపెట్టుకొనియున్నాను –నా కాలు జారినయెడల వారు నామీద అతిశయ పడుదురని నేననుకొనుచున్నాను. ప్రభువా నా దేవా, నీవే ఉత్తరమిచ్చెదవు"},{"number":16,"verse":"నన్నుబట్టి వారు సంతోషించక పోదురుగాక."},{"number":17,"verse":"నేను పడబోవునట్లున్నాను నా మనోదుఃఖము నన్నెన్నడును విడువదు."},{"number":18,"verse":"నా దోషమును నేను ఒప్పుకొనుచున్నాను నా పాపమునుగూర్చి విచారపడుచున్నాను."},{"number":19,"verse":"నా శత్రువులు చురుకైనవారును బలవంతులునైయున్నారు నిర్హేతుకముగా నన్ను ద్వేషించువారు అనేకులు."},{"number":20,"verse":"మేలునకు ప్రతిగా వారు కీడుచేయుచున్నారు నేను ఉత్తమమైనదాని ననుసరించుచున్నందుకు వారు నాకు శత్రువులైరి"},{"number":21,"verse":"యెహోవా, నన్ను విడువకుము నా దేవా, నాకు దూరముగా నుండకుము."},{"number":22,"verse":"రక్షణకర్తవైన నా ప్రభువా, నా సహాయమునకు త్వరగా రమ్ము."}]}
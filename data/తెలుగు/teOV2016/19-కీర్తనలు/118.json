{"bibleAbbr":"teOV2016","bookName":"కీర్తనలు","bookEnglishName":"Psalms","chapterNumber":118,"verses":[{"number":1,"verse":"యెహోవా దయాళుడు ఆయన కృప నిరంతరము నిలుచును ఆయనకు కృతజ్ఞతాస్తుతులు చెల్లించుడి"},{"number":2,"verse":"ఆయన కృప నిరంతరము నిలుచునని ఇశ్రాయేలీయులు అందురు గాక."},{"number":3,"verse":"ఆయన కృప నిరంతరము నిలుచునని అహరోను వంశ స్థులు అందురు గాక."},{"number":4,"verse":"ఆయన కృప నిరంతరము నిలుచునని యెహోవా యందు భయభక్తులుగలవారు అందురు గాక."},{"number":5,"verse":"ఇరుకునందుండి నేను యెహోవాకు మొఱ్ఱపెట్టితిని విశాలస్థలమందు యెహోవా నాకు ఉత్తరమిచ్చెను"},{"number":6,"verse":"యెహోవా నా పక్షముననున్నాడు నేను భయ పడను నరులు నాకేమి చేయగలరు?"},{"number":7,"verse":"యెహోవా నా పక్షము వహించి నాకు సహకారియై యున్నాడు నా శత్రువుల విషయమైన నా కోరిక నెరవేరుట చూచెదను."},{"number":8,"verse":"మనుష్యులను నమ్ముకొనుటకంటె యెహోవాను ఆశ్రయించుట మేలు."},{"number":9,"verse":"రాజులను నమ్ముకొనుటకంటె యెహోవాను ఆశ్రయించుట మేలు."},{"number":10,"verse":"అన్యజనులందరు నన్ను చుట్టుకొనియున్నారు యెహోవా నామమునుబట్టి నేను వారిని నిర్మూలము చేసెదను."},{"number":11,"verse":"నలుదిశలను వారు నన్ను చుట్టుకొనియున్నారు యెహోవా నామమునుబట్టి నేను వారిని నిర్మూలము చేసెదను."},{"number":12,"verse":"కందిరీగలవలె నామీద ముసిరి యున్నారు ముండ్లు కాల్చిన మంట ఆరిపోవునట్లువారు నశించి పోయిరి యెహోవా నామమునుబట్టి నేను వారిని నిర్మూలము చేసెదను."},{"number":13,"verse":"నేను పడునట్లు నీవు నన్ను గట్టిగా తోసితివి యెహోవా నాకు సహాయము చేసెను."},{"number":14,"verse":"యెహోవా నా దుర్గము నా గానము ఆయన నాకు రక్షణాధారమాయెను."},{"number":15,"verse":"నీతిమంతుల గుడారములలో రక్షణనుగూర్చిన ఉత్సాహ సునాదము వినబడును యెహోవా దక్షిణహస్తము సాహస కార్యములను చేయును."},{"number":16,"verse":"యెహోవా దక్షిణహస్తము మహోన్నత మాయెను యెహోవా దక్షిణహస్తము సాహసకార్యములను చేయును."},{"number":17,"verse":"నేను చావను సజీవుడనై యెహోవా క్రియలు వివ రించెదను."},{"number":18,"verse":"యెహోవా నన్ను కఠినముగా శిక్షించెను గాని ఆయన నన్ను మరణమునకు అప్పగింపలేదు."},{"number":19,"verse":"నేను వచ్చునట్లు నీతి గుమ్మములు తీయుడి నేను వాటిలో ప్రవేశించి యెహోవాకు కృతజ్ఞతా స్తుతులు చెల్లించెదను."},{"number":20,"verse":"ఇది యెహోవా గుమ్మము నీతిమంతులు దీనిలో ప్రవేశించెదరు."},{"number":21,"verse":"నీవు నాకు రక్షణాధారుడవై నాకు ఉత్తరమిచ్చి యున్నావు నేను నీకు కృతజ్ఞతాస్తుతులు చెల్లించెదను."},{"number":22,"verse":"ఇల్లు కట్టువారు నిషేధించిన రాయి మూలకు తలరాయి ఆయెను."},{"number":23,"verse":"అది యెహోవావలన కలిగినది అది మన కన్నులకు ఆశ్చర్యము"},{"number":24,"verse":"ఇది యెహోవా ఏర్పాటు చేసిన దినము దీనియందు మనము ఉత్సహించి సంతోషించెదము."},{"number":25,"verse":"యెహోవా, దయచేసి నన్ను రక్షించుము యెహోవా, దయచేసి అభివృద్ధి కలిగించుము."},{"number":26,"verse":"యెహోవాపేరట వచ్చువాడు ఆశీర్వాద మొందును గాక యెహోవా మందిరములోనుండి మిమ్ము దీవించు చున్నాము."},{"number":27,"verse":"యెహోవాయే దేవుడు, ఆయన మనకు వెలుగు నను గ్రహించియున్నాడు ఉత్సవ బలిపశువును త్రాళ్లతో బలిపీఠపు కొమ్ములకు కట్టుడి."},{"number":28,"verse":"నీవు నా దేవుడవు నేను నీకు కృతజ్ఞతాస్తుతులు చెల్లించెదను నీవు నా దేవుడవు నిన్ను ఘనపరచెదను."},{"number":29,"verse":"యెహోవా దయాళుడు ఆయన కృప నిరంతరము నిలుచుచున్నది ఆయనకు కృతజ్ఞతాస్తుతులు చెల్లించుడి."}]}
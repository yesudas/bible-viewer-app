{"bibleAbbr":"teOV2016","bookName":"కీర్తనలు","bookEnglishName":"Psalms","chapterNumber":115,"verses":[{"number":1,"verse":"మాకు కాదు, యెహోవా మాకు కాదు నీ కృపాసత్యములనుబట్టి నీ నామమునకే మహిమ కలుగునుగాక"},{"number":2,"verse":"–వారి దేవుడేడి అని అన్యజనులెందుకు చెప్పుకొందురు?"},{"number":3,"verse":"మా దేవుడు ఆకాశమందున్నాడు తన కిచ్ఛవచ్చినట్లుగా సమస్తమును ఆయనచేయు చున్నాడు"},{"number":4,"verse":"వారి విగ్రహములు వెండి బంగారువి అవి మనుష్యుల చేతిపనులు"},{"number":5,"verse":"వాటికి నోరుండియు పలుకవు కన్నులుండియు చూడవు"},{"number":6,"verse":"చెవులుండియు వినవు ముక్కులుండియు వాసనచూడవు"},{"number":7,"verse":"చేతులుండియు ముట్టుకొనవు పాదములుండియు నడువవు గొంతుకతో మాటలాడవు."},{"number":8,"verse":"వాటిని చేయువారును వాటియందు నమ్మికయుంచు వారందరును వాటివంటివారై యున్నారు."},{"number":9,"verse":"ఇశ్రాయేలీయులారా, యెహోవాను నమ్ముకొనుడి. ఆయన వారికి సహాయము వారికి కేడెము"},{"number":10,"verse":"అహరోను వంశస్థులారా, యెహోవాను నమ్ముకొనుడి. ఆయన వారికి సహాయము వారికి కేడెము"},{"number":11,"verse":"యెహోవాయందు భయభక్తులుగలవారలారా యెహోవాయందు నమ్మిక యుంచుడి ఆయన వారికి సహాయము వారికి కేడెము."},{"number":12,"verse":"యెహోవా మమ్మును మరచిపోలేదు ఆయన మమ్ము నాశీర్వదించును ఆయన ఇశ్రాయేలీయుల నాశీర్వదించును అహరోను వంశస్థుల నాశీర్వదించును"},{"number":13,"verse":"పిన్నలనేమి పెద్దలనేమి తనయందు భయభక్తులు గలవారిని యెహోవా ఆశీర్వదించును."},{"number":14,"verse":"యెహోవా మిమ్మును మీ పిల్లలను వృద్ధిపొందించును."},{"number":15,"verse":"భూమ్యాకాశములను సృజించిన యెహోవాచేత మీరు ఆశీర్వదింపబడినవారు."},{"number":16,"verse":"ఆకాశములు యెహోవావశము భూమిని ఆయన నరుల కిచ్చియున్నాడు."},{"number":17,"verse":"మృతులును మౌనస్థితిలోనికి దిగిపోవువారును యెహోవాను స్తుతింపరు"},{"number":18,"verse":"మేమైతే ఇది మొదలుకొని నిత్యము యెహోవాను స్తుతించెదము యెహోవాను స్తుతించుడి."}]}
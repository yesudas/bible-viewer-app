{"bibleAbbr":"teOV2016","bookName":"విలాపవాక్యములు","bookEnglishName":"Lamentations","chapterNumber":5,"verses":[{"number":1,"verse":"యెహోవా, మాకు కలిగినశ్రమ జ్ఞాపకము చేసికొనుము దృష్టించి మామీదికి వచ్చిన నింద యెట్టిదో చూడుము."},{"number":2,"verse":"మా స్వాస్థ్యము పరదేశుల వశమాయెను. మా యిండ్లు అన్యుల స్వాధీనమాయెను."},{"number":3,"verse":"మేము దిక్కులేనివారము తండ్రిలేనివారము మా తల్లులు విధవరాండ్రయిరి."},{"number":4,"verse":"ద్రవ్యమిచ్చి నీళ్లు త్రాగితిమి క్రయమునకు కట్టెలు తెచ్చుకొంటిమి."},{"number":5,"verse":"మమ్మును తరుమువారు మా మెడలమీదికి ఎక్కియున్నారు మేము అలసట చెందియున్నాము, విశ్రాంతి యనునది మాకు లేదు."},{"number":6,"verse":"పొట్టకూటికై ఐగుప్తీయులకును అష్షూరీయులకును లోబడియున్నాము."},{"number":7,"verse":"మా తండ్రులు పాపము చేసి గతించిపోయిరి మేము వారి దోషశిక్షను అనుభవించుచున్నాము."},{"number":8,"verse":"దాసులు మాకు ప్రభువులైరివారి వశమునుండి మమ్మును విడిపింపగలవాడెవడును లేడు."},{"number":9,"verse":"ఎడారిజనుల ఖడ్గభయమువలన ప్రాణమునకు తెగించి మా ధాన్యము తెచ్చుకొనుచున్నాము."},{"number":10,"verse":"మహాక్షామమువలన మా చర్మము పొయ్యివలె నలు పెక్కెను."},{"number":11,"verse":"శత్రువులు సీయోనులో స్త్రీలను చెరిపిరి యూదా పట్టణములలో కన్యకలను చెరిపిరి."},{"number":12,"verse":"చేతులు కట్టి అధిపతులను ఉరితీసిరి వారేమాత్రమును పెద్దలను ఘనపరచలేదు."},{"number":13,"verse":"యౌవనులు తిరుగటిరాయి మోసిరి బాలురు కట్టెలమోపు మోయజాలక తడబడిరి."},{"number":14,"verse":"పెద్దలు గుమ్మములయొద్ద కూడుట మానిరి యౌవనులు సంగీతము మానిరి."},{"number":15,"verse":"సంతోషము మా హృదయమును విడిచిపోయెను నాట్యము దుఃఖముగా మార్చబడియున్నది."},{"number":16,"verse":"మా తలమీదనుండి కిరీటము పడిపోయెను మేము పాపము చేసియున్నాము, మాకు శ్రమ."},{"number":17,"verse":"దీనివలన మాకు ధైర్యము చెడియున్నది. సీయోను పర్వతము పాడైనది"},{"number":18,"verse":"నక్కలు దానిమీద తిరుగులాడుచున్నవి మా కన్నులు దీని చూచి మందగిలెను."},{"number":19,"verse":"యెహోవా, నీవు నిత్యము ఆసీనుడవై యుందువు నీ సింహాసనము తరతరములుండును."},{"number":20,"verse":"నీవు మమ్ము నెల్లప్పుడును మరచిపోవుట ఏల? మమ్ము నింతకాలము విడిచిపెట్టుట ఏల?"},{"number":21,"verse":"యెహోవా, నీవు మమ్మును నీతట్టు త్రిప్పినయెడల మేము తిరిగెదము. మా పూర్వస్థితి మరల మాకు కలుగజేయుము."},{"number":22,"verse":"నీవు మమ్మును బొత్తిగా విసర్జించియున్నావు నీ మహోగ్రత మామీద వచ్చినది."}]}
{"bibleAbbr":"teOV2016","bookName":"విలాపవాక్యములు","bookEnglishName":"Lamentations","chapterNumber":3,"verses":[{"number":1,"verse":"నేను ఆయన ఆగ్రహదండముచేత బాధననుభవించిన నరుడను."},{"number":2,"verse":"ఆయన కటిక చీకటిలోనికి దారి తీసి దానిలో నన్ను నడిపించుచున్నాడు."},{"number":3,"verse":"మాటి మాటికి దినమెల్ల ఆయన నన్ను దెబ్బలు కొట్టుచున్నాడు"},{"number":4,"verse":"ఆయన నా మాంసమును నా చర్మమును క్షీణింప జేయుచున్నాడు. నా యెముకలను విరుగగొట్టుచున్నాడు"},{"number":5,"verse":"నాకు అడ్డముగా కంచె వేసియున్నాడు విషమును మాచిపత్రిని నా చుట్టు మొలిపించి యున్నాడు"},{"number":6,"verse":"పూర్వకాలమున చనిపోయినవారు నివసించునట్లు ఆయన చీకటిగల స్థలములలో నన్ను నివసింపజేసి యున్నాడు"},{"number":7,"verse":"ఆయన నా చుట్టు కంచె వేసియున్నాడు నేను బయలు వెళ్లకుండునట్లు బరువైన సంకెళ్లు నాకు వేసియున్నాడు"},{"number":8,"verse":"నేను బతిమాలి మొరలిడినను నా ప్రార్థన వినబడకుండ తన చెవి మూసికొని యున్నాడు."},{"number":9,"verse":"ఆయన నా మార్గములకు అడ్డముగా చెక్కుడురాళ్లు కట్టియున్నాడు నేను పోజాలకుండ నా త్రోవలను కట్టివేసి యున్నాడు"},{"number":10,"verse":"నా ప్రాణమునకు ఆయన పొంచియున్న ఎలుగుబంటి వలె ఉన్నాడు చాటైన చోటులలోనుండు సింహమువలె ఉన్నాడు"},{"number":11,"verse":"నాకు త్రోవలేకుండచేసి నా యవయవములను విడదీసి యున్నాడు నాకు దిక్కులేకుండ చేసియున్నాడు"},{"number":12,"verse":"విల్లు ఎక్కుపెట్టి బాణమునకు గురిగా ఆయన నన్ను నిలువబెట్టియున్నాడు"},{"number":13,"verse":"తన అంబులపొదిలోని బాణములన్నియు ఆయన నా ఆంత్రములగుండ దూసిపోజేసెను."},{"number":14,"verse":"నావారికందరికి నేను అపహాస్యాస్పదముగా ఉన్నాను దినమెల్ల వారు పాడునట్టి పాటలకు నేను ఆస్పదుడ నైతిని."},{"number":15,"verse":"చేదువస్తువులు ఆయన నాకు తినిపించెను మాచిపత్రి ద్రావకముచేత నన్ను మత్తునిగా చేసెను"},{"number":16,"verse":"రాళ్లచేత నా పండ్లు ఊడగొట్టెను బుగ్గిలో నన్ను పొర్లించెను."},{"number":17,"verse":"నెమ్మదికిని నాకును ఆయన బహు దూరము చేసి యున్నాడు మేలు ఎట్టిదో నేను మరచియున్నాను."},{"number":18,"verse":"నాకు బలము ఉడిగెను అనుకొంటిని యెహోవాయందు నాకిక ఆశలు లేవనుకొంటిని."},{"number":19,"verse":"నా శ్రమను నా దురవస్థను నేను త్రాగిన మాచి పత్రిని చేదును జ్ఞాపకము చేసికొనుము."},{"number":20,"verse":"ఎడతెగక నా ఆత్మ వాటిని జ్ఞాపకము చేసికొని నాలో క్రుంగియున్నది అది నీకింకను జ్ఞాపకమున్నది గదా."},{"number":21,"verse":"నేను దీని జ్ఞాపకము చేసికొనగా నాకు ఆశ పుట్టుచున్నది."},{"number":22,"verse":"యెహోవా కృపగలవాడు ఆయన వాత్సల్యత యెడతెగక నిలుచునది గనుక మనము నిర్మూలము కాకున్నవారము."},{"number":23,"verse":"అనుదినము నూతనముగా ఆయనకు వాత్సల్యత పుట్టుచున్నది నీవు ఎంతైన నమ్మదగినవాడవు."},{"number":24,"verse":"యెహోవా నా భాగమని నేననుకొనుచున్నాను ఆయనయందు నేను నమ్మిక యుంచుకొనుచున్నాను."},{"number":25,"verse":"తన్ను ఆశ్రయించువారియెడల యెహోవా దయా ళుడు తన్ను వెదకువారియెడల ఆయన దయచూపువాడు."},{"number":26,"verse":"నరులు ఆశకలిగి యెహోవా అనుగ్రహించు రక్షణ కొరకు ఓపికతో కనిపెట్టుట మంచిది."},{"number":27,"verse":"యౌవనకాలమున కాడి మోయుట నరునికి మేలు."},{"number":28,"verse":"అతనిమీద దానిని మోపినవాడు యెహోవాయే. గనుక అతడు ఒంటరిగా కూర్చుండి మౌనముగా ఉండ వలెను."},{"number":29,"verse":"నిరీక్షణాధారము కలుగునేమో యని అతడు బూడిదెలో మూతి పెట్టుకొనవలెను."},{"number":30,"verse":"అతడు తన్ను కొట్టువానితట్టు తన చెంపను త్రిప్ప వలెను. అతడు నిందతో నింపబడవలెను"},{"number":31,"verse":"ప్రభువు సర్వకాలము విడనాడడు."},{"number":32,"verse":"ఆయన బాధపెట్టినను తన కృపాసమృద్ధినిబట్టి జాలి పడును."},{"number":33,"verse":"హృదయపూర్వకముగా ఆయన నరులకు విచారము నైనను బాధనైనను కలుగజేయడు."},{"number":34,"verse":"దేశమునందు చెరపట్టబడినవారినందరిని కాళ్లక్రింద త్రొక్కుటయు"},{"number":35,"verse":"మహోన్నతుని సన్నిధిని నరులకు న్యాయము తొల గించుటయు"},{"number":36,"verse":"ఒకనితో వ్యాజ్యెమాడి వానిని పాడుచేయుటయు ప్రభువు మెచ్చుకార్యములు కావు."},{"number":37,"verse":"ప్రభువు సెలవులేనిది మాట యిచ్చి నెరవేర్చగలవా డెవడు?"},{"number":38,"verse":"మహోన్నతుడైన దేవుని నోటనుండి కీడును మేలును బయలు వెళ్లునుగదా?"},{"number":39,"verse":"సజీవులేల మూల్గుదురు? నరులు తమ పాపశిక్షనుబట్టి ఏల మూల్గుదురు?"},{"number":40,"verse":"మన మార్గములను పరిశోధించి తెలిసికొని మనము యెహోవాతట్టు తిరుగుదము."},{"number":41,"verse":"ఆకాశమందున్న దేవునితట్టు మన హృదయమును మన చేతులను ఎత్తికొందము."},{"number":42,"verse":"మేము తిరుగుబాటు చేసినవారము ద్రోహులము నీవు మమ్మును క్షమింపలేదు."},{"number":43,"verse":"కోపము ధరించుకొనినవాడవై నీవు మమ్మును తరుము చున్నావు దయ తలచక మమ్మును చంపుచున్నావు."},{"number":44,"verse":"మా ప్రార్థన నీయొద్ద చేరకుండ నీవు మేఘముచేత నిన్ను కప్పుకొనియున్నావు."},{"number":45,"verse":"జనములమధ్య మమ్మును మష్టుగాను చెత్తగాను పెట్టి యున్నావు."},{"number":46,"verse":"మా శత్రువులందరు మమ్మును చూచి యెగతాళి చేసెదరు."},{"number":47,"verse":"భయమును గుంటయు పాడును నాశనమును మాకు తటస్థించినవి."},{"number":48,"verse":"నా జనులకు కలిగిన నాశనమును నేను చూడగా నా కన్నీరు ఏరులై పారుచున్నది."},{"number":49,"verse":"యెహోవా దృష్టియుంచి ఆకాశమునుండి చూచు వరకు"},{"number":50,"verse":"నా కన్నీరు ఎడతెగక కారుచుండును."},{"number":51,"verse":"నా పట్టణపు కుమార్తెలనందరిని చూచుచు నేను దుఃఖాక్రాంతుడనైతిని."},{"number":52,"verse":"ఒకడు పక్షిని తరుమునట్లు శత్రువులు నిర్నిమిత్తముగా నన్ను వెనువెంట తరుముదురు."},{"number":53,"verse":"వారు చెరసాలలో నా ప్రాణము తీసివేసిరి నాపైన రాయి యుంచిరి"},{"number":54,"verse":"నీళ్లు నా తలమీదుగా పారెను నాశనమైతినని నేననుకొంటిని."},{"number":55,"verse":"యెహోవా, అగాధమైన బందీగృహములోనుండి నేను నీ నామమునుబట్టి మొరలిడగా"},{"number":56,"verse":"నీవు నా శబ్దము ఆలకించితివి సహాయముకొరకు నేను మొఱ్ఱపెట్టగా చెవిని మూసికొనకుము."},{"number":57,"verse":"నేను నీకు మొరలిడిన దినమున నీవు నాయొద్దకు వచ్చితివి –భయపడకుమి అని నీవు చెప్పితివి."},{"number":58,"verse":"ప్రభువా, నీవు నా ప్రాణవిషయమైన వ్యాజ్యెము లను వాదించితివి నా జీవమును విమోచించితివి."},{"number":59,"verse":"యెహోవా, నాకు కలిగిన అన్యాయము నీవు చూచి యున్నావు నా వ్యాజ్యెము తీర్చుము."},{"number":60,"verse":"పగతీర్చుకొనవలెనని వారు నామీదచేయు ఆలోచన లన్నియు నీవెరుగుదువు."},{"number":61,"verse":"యెహోవా, వారి దూషణయువారు నామీదచేయు ఆలోచనలన్నిటిని"},{"number":62,"verse":"నామీదికి లేచినవారు పలుకు మాటలును దినమెల్ల వారు నామీదచేయు ఆలోచనయు నీవు వినియున్నావు."},{"number":63,"verse":"వారు కూర్చుండుటను వారు లేచుటను నీవు కని పెట్టుము నేను వారి పాటలకు ఆస్పదమైతిని."},{"number":64,"verse":"యెహోవా, వారి చేతిక్రియనుబట్టి నీవు వారికి ప్రతీ కారము చేయుదువు."},{"number":65,"verse":"వారికి హృదయకాఠిన్యము నిత్తువువారిని శపించుదువు."},{"number":66,"verse":"నీవు కోపావేశుడవై వారిని తరిమి యెహోవాయొక్క ఆకాశముక్రింద నుండకుండ"}]}
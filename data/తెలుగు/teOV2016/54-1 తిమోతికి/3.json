{"bibleAbbr":"teOV2016","bookName":"1 తిమోతికి","bookEnglishName":"1 Timothy","chapterNumber":3,"verses":[{"number":1,"verse":"ఎవడైనను అధ్యక్షపదవిని ఆశించినయెడల అట్టివాడు దొడ్డపనిని అపేక్షించుచున్నాడను మాట నమ్మదగినది.౹"},{"number":2,"verse":"[2-3] అధ్యక్షుడగువాడు నిందారహితుడును, ఏకపత్నీ పురుషు డును, మితానుభవుడును, స్వస్థబుద్ధిగలవాడును, మర్యా దస్థుడును, అతిథిప్రియుడును, బోధింపతగినవాడునైయుండి, మద్యపానియు కొట్టువాడునుకాక, సాత్వి కుడును, జగడమాడనివాడును, ధనాపేక్షలేనివాడునై,౹"},{"number":4,"verse":"సంపూర్ణమాన్యత కలిగి తన పిల్లలను స్వాధీనపరచుకొనుచు, తన యింటివారిని బాగుగా ఏలువాడునై యుండవలెను.౹"},{"number":5,"verse":"ఎవడైనను తన యింటివారిని ఏలనేరక పోయినయెడల అతడు దేవుని సంఘమును ఏలాగు పాలించును?౹"},{"number":6,"verse":"అతడు గర్వాంధుడై అపవాదికి ( అనగా, సాతానుకు.) కలిగిన శిక్షావిధికి లోబడకుండునట్లు క్రొత్తగా చేరినవాడై యుండకూడదు.౹"},{"number":7,"verse":"మరియు అతడు నిందపాలై అపవాది ( అనగా, సాతానుకు.) ఉరిలో పడిపోకుండునట్లు సంఘమునకు వెలుపటివారిచేత మంచి సాక్ష్యము పొందిన వాడైయుండవలెను.౹"},{"number":8,"verse":"ఆలాగుననే పరిచారకులు మాన్యులై యుండి, ద్విమనస్కులును, ( లేక, రెండు నాలుకలుగలవారు.) మిగుల మద్యపానాసక్తులును, దుర్లాభము న పేక్షించువారునైయుండక౹"},{"number":9,"verse":"విశ్వాసమర్మమును పవిత్రమైన మనస్సాక్షితో గైకొనువారై యుండవలెను.౹"},{"number":10,"verse":"మరియు వారు మొదట పరీక్షింపబడవలెను; తరువాత వారు అనింద్యులైతే పరిచారకులుగా ఉండవచ్చును.౹"},{"number":11,"verse":"అటువలె పరిచర్యచేయు స్త్రీలును ( వారి భార్యలును.) మాన్యులై కొండెములు చెప్పనివారును, ( మూలభాషలో–అపవాదులును.) మితాను భవముగలవారును, అన్ని విషయములలో నమ్మకమైనవారునై యుండవలెను.౹"},{"number":12,"verse":"పరిచారకులు ఏకపత్నీ పురుషులును, తమ పిల్లలను తమ యింటివారిని బాగుగా ఏలువారునై యుండవలెను.౹"},{"number":13,"verse":"పరిచారకులై యుండి ఆ పనిని బాగుగా నెరవేర్చినవారు మంచి పదవిని సంపాదించుకొని క్రీస్తుయేసునందలి విశ్వాసమందు బహు ధైర్యముగలవారగుదురు."},{"number":14,"verse":"శీఘ్రముగా నీయొద్దకు వత్తునని నిరీక్షించుచున్నాను;౹"},{"number":15,"verse":"అయినను నేను ఆలస్యముచేసినయెడల దేవుని మందిరములో, అనగా జీవముగల దేవుని సంఘములో, జను లేలాగు ( లేక, నీవేలాగు.) ప్రవర్తింపవలెనో అది నీకు తెలియవలెనని యీ సంగతులను నీకు వ్రాయుచున్నాను. ఆ సంఘము సత్యమునకు స్తంభమును ఆధారమునై యున్నది.౹"},{"number":16,"verse":"నిరా క్షేపముగా దైవభక్తిని గూర్చిన మర్మము గొప్పదైయున్నది; ఆయన సశరీరుడుగా ప్రత్యక్షుడయ్యెను. ఆత్మవిషయమున నీతిపరుడని తీర్పునొందెను దేవదూతలకు కనబడెను రక్షకుడని జనములలో ప్రకటింపబడెను లోకమందు నమ్మబడెను ఆరోహణుడై తేజోమయుడయ్యెను."}]}
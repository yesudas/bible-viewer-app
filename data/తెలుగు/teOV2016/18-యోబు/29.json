{"bibleAbbr":"teOV2016","bookName":"యోబు","bookEnglishName":"Job","chapterNumber":29,"verses":[{"number":1,"verse":"యోబు ఇంకొకసారి ఉపమాన రీతిగా ఇట్లనెను—"},{"number":2,"verse":"పూర్వకాలముననున్నట్లు నేనున్నయెడల ఎంతో మేలు దేవుడు నన్ను కాపాడుచుండిన దినములలో ఉన్నట్లు నేనున్నయెడల ఎంతో మేలు"},{"number":3,"verse":"అప్పుడు ఆయన దీపము నా తలకుపైగా ప్రకాశించెను ఆయన తేజమువలన నేను చీకటిలో తిరుగులాడు చుంటిని."},{"number":4,"verse":"నా పరిపక్వదినములలో ఉండినట్లు నేనుండినయెడల ఎంతో మేలు అప్పుడు దేవుని రహస్యము నా గుడారమునకు పైగానుండెను."},{"number":5,"verse":"సర్వశక్తుడు ఇంకను నాకు తోడైయుండెను నా పిల్లలు నా చుట్టునుండిరి"},{"number":6,"verse":"నేను పెట్టిన అడుగెల్ల నేతిలో ( పాలలో.) పడెను బండనుండి నా నిమిత్తము నూనె ప్రవాహముగా పారెను."},{"number":7,"verse":"పట్టణపు గుమ్మమునకు నేను వెళ్లినప్పుడు రాజవీధిలో నా పీఠము సిద్ధపరచుకొనినప్పుడు"},{"number":8,"verse":"యౌవనులు నన్ను చూచి దాగుకొనిరి ముసలివారు లేచి నిలువబడిరి."},{"number":9,"verse":"అధికారులు మాటలాడుట మాని నోటిమీద చెయ్యి వేసికొనిరి."},{"number":10,"verse":"ప్రధానులు మాటలాడక ఊరకొనిరివారి నాలుక వారి అంగిలికి అంటుకొనెను."},{"number":11,"verse":"నా సంగతి చెవినిబడిన ప్రతివాడు నన్ను అదృష్ట వంతునిగా ఎంచెను. నేను కంటబడిన ప్రతివాడు నన్నుగూర్చి సాక్ష్య మిచ్చెను."},{"number":12,"verse":"ఏలయనగా మొఱ్ఱపెట్టిన దీనులను తండ్రిలేనివారిని సహాయములేనివారిని నేను విడి పించితిని."},{"number":13,"verse":"నశించుటకు సిద్ధమైయున్నవారి దీవెన నామీదికి వచ్చెను విధవరాండ్ర హృదయమును సంతోషపెట్టితిని"},{"number":14,"verse":"నేను నీతిని వస్త్రముగా ధరించుకొని యుంటిని గనుక అది నన్ను ధరించెను నా న్యాయప్రవర్తన నాకు వస్త్రమును పాగాయు ఆయెను."},{"number":15,"verse":"గ్రుడ్డివారికి నేను కన్నులైతిని కుంటివారికి పాదములైతిని."},{"number":16,"verse":"దరిద్రులకు తండ్రిగా ఉంటిని ఎరుగనివారి వ్యాజ్యెమును నేను శ్రద్ధగా విచా రించితిని."},{"number":17,"verse":"దుర్మార్గుల దవడపళ్లను ఊడగొట్టితిని. వారి పళ్లలోనుండి దోపుడుసొమ్మును లాగివేసితిని."},{"number":18,"verse":"అప్పుడు నేనిట్లనుకొంటిని–నా గూటియొద్దనే నేను చచ్చెదను హంసవలె నేను దీర్ఘాయువు గలవాడనవుదును."},{"number":19,"verse":"నా వేళ్లచుట్టు నీళ్లు వ్యాపించును మంచు నా కొమ్మలమీద నిలుచును."},{"number":20,"verse":"నాకు ఎడతెగని ఘనత కలుగును నా చేతిలో నా విల్లు ఎప్పటికిని బలముగా నుండును."},{"number":21,"verse":"మనుష్యులు నాకు చెవియొగ్గి నా కొరకు కాచుకొనిరి నా ఆలోచన వినవలెనని మౌనముగా ఉండిరి."},{"number":22,"verse":"నేను మాటలాడిన తరువాత వారు మారుమాట పలుకకుండిరి. గుత్తులు గుత్తులుగా నా మాటలు వారిమీద పడెను."},{"number":23,"verse":"వర్షముకొరకు కనిపెట్టునట్లువారు నాకొరకు కని పెట్టుకొనిరి కడవరి వానకొరకైనట్లువారు వెడల్పుగా నోరు తెరచుకొనిరి."},{"number":24,"verse":"వారు ఆశారహితులై యుండగా వారిని దయగా చూచి చిరునవ్వు నవ్వితిని నా ముఖప్రకాశములేకుండ వారేమియు చేయరైరి."},{"number":25,"verse":"నేను వారికి పెద్దనై కూర్చుండి వారికి మార్గములను ఏర్పరచితిని సేనలో రాజువలెను దుఃఖించువారిని ఓదార్చువానివలెను నేనుంటిని."}]}
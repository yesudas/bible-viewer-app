{"bibleAbbr":"teOV2016","bookName":"యోబు","bookEnglishName":"Job","chapterNumber":8,"verses":[{"number":1,"verse":"అప్పుడు షూహీయుడగు బిల్దదు ఇట్లనెను"},{"number":2,"verse":"–ఎంత కాలము నీవిట్టి మాటలాడెదవు? నీ నోటి మాటలు సుడిగాలి వంటివాయెను."},{"number":3,"verse":"దేవుడు న్యాయవిధిని రద్దుపరచునా? సర్వశక్తుడగు దేవుడు న్యాయమును రద్దుపరచునా?"},{"number":4,"verse":"నీ కుమారులు ఆయన దృష్టియెదుట పాపముచేసి రేమో కావుననే వారు చేసిన తిరుగుబాటునుబట్టి ఆయనవారిని అప్పగించెనేమో."},{"number":5,"verse":"నీవు జాగ్రత్తగా దేవుని వెదకినయెడల సర్వశక్తుడగు దేవుని బతిమాలుకొనినయెడల"},{"number":6,"verse":"నీవు పవిత్రుడవై యథార్థవంతుడవైనయెడల నిశ్చయముగా ఆయన నీయందు శ్రద్ధ నిలిపి నీ నీతికి తగినట్టుగా నీ నివాసస్థలమును వర్ధిల్లజేయును."},{"number":7,"verse":"అప్పుడు నీ స్థితి మొదట కొద్దిగా నుండినను తుదను నీవు మహాభివృద్ధి పొందుదువు."},{"number":8,"verse":"మనము నిన్నటివారమే, మనకు ఏమియు తెలియదు భూమిమీద మన దినములు నీడవలె నున్నవి."},{"number":9,"verse":"మునుపటి తరమువారి సంగతులు విచారించుమువారి పితరులు పరీక్షించినదానిని బాగుగా తెలిసికొనుము."},{"number":10,"verse":"వారు నీకు బోధించుదురు గదా వారు నీకు తెలుపుదురు గదావారు తమ అనుభవమునుబట్టి మాటలాడుదురు గదా."},{"number":11,"verse":"బురదలేకుండ జమ్ము పెరుగునా? నీళ్లులేకుండ రెల్లు మొలచునా?"},{"number":12,"verse":"అది కోయబడకముందు బహు పచ్చగానున్నది కాని యితర మొక్కలన్నిటికంటె త్వరగా వాడిపోవును."},{"number":13,"verse":"దేవుని మరచువారందరి గతి అట్లే ఉండును భక్తిహీనుని ఆశ నిరర్థకమగును"},{"number":14,"verse":"అతని ఆశ భంగమగును. అతడు ఆశ్రయించునది సాలెపురుగు పట్టే."},{"number":15,"verse":"అతడు తన యింటిమీద ఆనుకొనగా అది నిలువదు. అతడు గట్టిగా దాని పట్టుకొనగా అది విడిపోవును."},{"number":16,"verse":"ఎండకు అతడు పచ్చిపెట్టి బలియును అతని తీగెలు అతని తోటమీద అల్లుకొనును."},{"number":17,"verse":"అతని వేళ్లు గట్టుమీద చుట్టుకొనును రాళ్లుగల తన నివాసమును అతడు తేరిచూచును."},{"number":18,"verse":"దేవుడు అతని స్థలములోనుండి అతని వెళ్లగొట్టిన యెడల అది–నేను నిన్నెరుగను ఎప్పుడును నిన్ను చూడ లేదనును."},{"number":19,"verse":"ఇదే అతని సంతోషకరమైన గతికి అంతము అతడున్న ధూళినుండి ఇతరులు పుట్టెదరు."},{"number":20,"verse":"ఆలోచించుము దేవుడు యథార్థవంతుని త్రోసి వేయడు. ఆయన దుష్కార్యములు చేయువారిని నిలువబెట్టడు."},{"number":21,"verse":"నిన్ను పగపట్టువారు అవమానభరితులగుదురు దుష్టుల గుడారము ఇక నిలువకపోవును."},{"number":22,"verse":"అయితే ఇంకను ఆయన నీకు నోటినిండ నవ్వు కలుగజేయును. ప్రహర్షముతో నీ పెదవులను నింపును."}]}
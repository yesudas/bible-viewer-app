{"bibleAbbr":"teOV2016","bookName":"యోబు","bookEnglishName":"Job","chapterNumber":30,"verses":[{"number":1,"verse":"ఇప్పుడైతే నాకన్న తక్కువ వయస్సుగలవారు నన్ను ఎగతాళి చేయుదురు. వీరి తండ్రులు నా మందలు కాయు కుక్కలతో నుండుటకు తగనివారని నేను తలంచియుంటిని."},{"number":2,"verse":"వారి చేతుల బలము నా కేమి ప్రయోజనమగును?వారి పౌరుషము పోయినది."},{"number":3,"verse":"దారిద్యముచేతను క్షామముచేతను శుష్కించినవారై ఎడారిలో చాల దినములనుండి పాడై నిర్మానుష్య ముగానున్న యెడారిలో ఆహారముకొరకు వారు తిరుగులాడుదురు"},{"number":4,"verse":"వారు తుప్పలలోని తుత్తిచెట్లను పెరుకుదురు తంగేడువేళ్లు వారికి ఆహారమైయున్నవి."},{"number":5,"verse":"వారు నరులమధ్యనుండి తరిమివేయబడినవారు దొంగను తరుముచు కేకలు వేయునట్లు మనుష్యులువారిని తరుముచు కేకలు వేయుదురు. భయంకరమైన లోయలలోను"},{"number":6,"verse":"నేల సందులలోను బండల సందులలోను వారు కాపుర ముండవలసి వచ్చెను."},{"number":7,"verse":"తుప్పలలో వారు ఓండ్ర పెట్టుదురు ముళ్లచెట్లక్రింద వారు కూడియుందురు."},{"number":8,"verse":"వారు మోటువారికిని పేరు ప్రతిష్ఠతలు లేనివారికిని పుట్టినవారువారు దేశములోనుండి తరుమబడినవారు."},{"number":9,"verse":"అట్టివారు ఇప్పుడు నన్నుగూర్చి పదములు పాడుదురు నేను వారికి సామెతకు ఆస్పదముగా నున్నాను."},{"number":10,"verse":"వారు నన్ను అసహ్యించుకొందురు నా యొద్ద నుండి దూరముగా పోవుదురు నన్ను చూచినప్పుడు ఉమ్మివేయక మానరు"},{"number":11,"verse":"ఆయన నా త్రాడు విప్పి నన్ను బాధించెను కావునవారు నాకు లోబడక కళ్లెము వదలించు కొందురు."},{"number":12,"verse":"నా కుడిప్రక్కను అల్లరిమూక లేచునువారు నా కాళ్లను తొట్రిల్లచేయుదురు పట్టణమునకు ముట్టడిదిబ్బ వేసినట్లు తమ నాశన ప్రయత్నములను నామీద సాగింతురు."},{"number":13,"verse":"వారు నిరాధారులైనను నా మార్గమును పాడుచేయుదురు నామీదికి వచ్చిన ఆపదను మరి యధికము కలుగ జేయుదురు"},{"number":14,"verse":"గొప్ప గండిగుండ జలప్రవాహము వచ్చునట్లువారు వచ్చెదరు ఆ వినాశములో వారు కొట్టుకొనిపోవుదురు."},{"number":15,"verse":"భీకరమైనవి నామీద పడెను గాలి కొట్టివేయునట్లువారు నా ప్రభావమును కొట్టి వేయుదురు మేఘమువలె నా క్షేమము గతించిపోయెను."},{"number":16,"verse":"నా ఆత్మ నాలో కరిగిపోయి యున్నది ఆపద్దినములు నన్ను పట్టుకొనియున్నవి"},{"number":17,"verse":"రాత్రివేళను నా యెముకలు నాలో విరుగగొట్టబడు నట్లున్నవి నన్ను బాధించు నొప్పులు నిద్రపోవు."},{"number":18,"verse":"మహా రోగబలముచేత నా వస్త్రము నిరూపమగును మెడచుట్టునుండు నా చొక్కాయివలె అది నన్ను ఇరికించుచున్నది."},{"number":19,"verse":"ఆయన నన్ను బురదలోనికి త్రోసెను నేను ధూళియు బూడిదెయునైనట్లున్నాను."},{"number":20,"verse":"నీకు మొఱ్ఱపెట్టుచున్నాను అయితే నీవు ప్రత్యుత్తర మేమియు నియ్యకున్నావు నేను నిలుచుండగా నీవు నన్ను తేరి చూచుచున్నావు."},{"number":21,"verse":"నీవు మారిపోయి నాయెడల కఠినుడవైతివి నీ బాహుబలముచేత నన్ను హింసించుచున్నావు"},{"number":22,"verse":"గాలిచేత నన్ను లేవనెత్తి దానిమీద నన్ను కొట్టుకొని పోజేయుచున్నావు తుపానుచేత నన్ను హరించివేయుచున్నావు"},{"number":23,"verse":"మరణమునకు సర్వజీవులకు నియమింపబడిన సంకేత సమాజమందిరమునకు నీవు నన్ను రప్పించెదవని నాకు తెలియును."},{"number":24,"verse":"ఒకడు పడిపోవునెడల వాడు చెయ్యిచాపడా? ఆపదలో నున్నవాడు తప్పింపవలెనని మొఱ్ఱపెట్టడా?"},{"number":25,"verse":"బాధలోనున్నవారి నిమిత్తము నేను ఏడవలేదా? దరిద్రుల నిమిత్తము నేను దుఃఖింపలేదా?"},{"number":26,"verse":"నాకు మేలు కలుగునని నేను ఆశించుకొనగా నాకు కీడు సంభవించెను వెలుగు నిమిత్తము నేను కనిపెట్టగా చీకటి కలిగెను."},{"number":27,"verse":"నా పేగులు మానక మండుచున్నవి అపాయదినములు నన్నెదుర్కొనెను."},{"number":28,"verse":"సూర్యుని ప్రకాశములేక వ్యాకులపడుచు నేను సంచరించుచున్నాను సమాజములో నిలువబడి మొఱ్ఱపెట్టుచున్నాను."},{"number":29,"verse":"నేను నక్కలకు సోదరుడనైతిని నిప్పుకోళ్ల జతకాడనైతిని."},{"number":30,"verse":"నా చర్మము నల్లబడి నామీదనుండి ఊడిపోవుచున్నది కాకవలన నా యెముకలు కాగిపోయెను. నా స్వరమండలము దుఃఖ స్వరము నిచ్చుచున్నది నా పిల్లనగ్రోవి రోదనశబ్దము ఎత్తుచున్నది."}]}
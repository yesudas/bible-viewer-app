{"bibleAbbr":"teOV2016","bookName":"యోబు","bookEnglishName":"Job","chapterNumber":28,"verses":[{"number":1,"verse":"వెండికి గని గలదు పుటమువేయు సువర్ణమునకు స్థలము గలదు."},{"number":2,"verse":"ఇనుమును మంటిలోనుండి తీయుదురు రాళ్లు కరగించి రాగి తీయుదురు."},{"number":3,"verse":"మనుష్యులు చీకటికి అంతము కలుగజేయుదురు గాఢాంధకారములోను మరణాంధకారములోను ఉండు రత్నములను వెదకుచువారు భూమ్యంతములవరకు సంచరింతురు."},{"number":4,"verse":"జనులు తిరుగు స్థలములకు చాల దిగువగా మనుష్యులు సొరంగము త్రవ్వుదురువారు పైసంచరించువారిచేత మరువబడుదురు అచ్చట వారు మానవులకు దూరముగానుండి ఇటు అటు అల్లాడుచుందురు."},{"number":5,"verse":"భూమినుండి ఆహారము పుట్టును దాని లోపలిభాగము అగ్నిమయమైనట్లుండును."},{"number":6,"verse":"దాని రాళ్లు నీలరత్నములకు స్థానము దానిలో సువర్ణమయమైన రాళ్లున్నవి."},{"number":7,"verse":"ఆ త్రోవ యే క్రూరపక్షికైనను తెలియదు డేగ కన్నులు దాని చూడలేదు"},{"number":8,"verse":"గర్వముగల క్రూర జంతువులు దాని త్రొక్కలేదు. సింహము ఆ మార్గమున నడవలేదు"},{"number":9,"verse":"మనుష్యులు స్ఫటికమువంటి బండను పట్టుకొందురు పర్వతములను వాటి కుదుళ్ల సహితముగా బోర్ల ద్రోయుదురు."},{"number":10,"verse":"బండలలో వారు బాటలు కొట్టుదురువారి కన్ను అమూల్యమైన ప్రతి వస్తువును చూచును."},{"number":11,"verse":"నీళ్లు ఓడిగిలిపోకుండ వారు జలధారలకు గట్టు కట్టుదురు మరుగైయున్న వస్తువును వారు వెలుగులోనికి తెప్పించుదురు"},{"number":12,"verse":"అయితే జ్ఞానము ఎక్కడ దొరకును? వివేచన దొరకు స్థలము ఎక్కడ నున్నది?"},{"number":13,"verse":"నరులు దాని విలువను ఎరుగరు ప్రాణులున్న దేశములో అది దొరకదు."},{"number":14,"verse":"అగాధము–అది నాలో లేదనును సముద్రము–నాయొద్ద లేదనును."},{"number":15,"verse":"సువర్ణము దానికి సాటియైనది కాదు దాని విలువకొరకై వెండి తూచరాదు."},{"number":16,"verse":"అది ఓఫీరు బంగారమునకైనను విలువగల గోమేధికమునకైనను నీలమునకైనను కొనబడునది కాదు."},{"number":17,"verse":"సువర్ణమైనను స్ఫటికమైనను దానితో సాటికావు ప్రశస్తమైన బంగారు నగలకు ప్రతిగా అది ఇయ్యబడదు."},{"number":18,"verse":"పగడముల పేరు ముత్యముల పేరు దానియెదుట ఎత్తనేకూడదు. జ్ఞానసంపాద్యము కెంపులకన్న కోరతగినది"},{"number":19,"verse":"కూషుదేశపు పుష్యరాగము దానితో సాటికాదు. శుద్ధసువర్ణమునకు కొనబడునది కాదు."},{"number":20,"verse":"అట్లైన జ్ఞానము ఎక్కడనుండి వచ్చును? వివేచన దొరకు స్థలమెక్కడ నున్నది?"},{"number":21,"verse":"అది సజీవులందరి కన్నులకు మరుగై యున్నది ఆకాశపక్షులకు మరుగుచేయబడి యున్నది."},{"number":22,"verse":"మేము చెవులార దానిగూర్చిన వార్త వింటిమని నాశన మును మరణమును అనును."},{"number":23,"verse":"దేవుడే దాని మార్గమును గ్రహించును దాని స్థలము ఆయనకే తెలియును."},{"number":24,"verse":"ఆయన భూమ్యంతములవరకు చూచుచున్నాడు. ఆకాశము క్రింది దానినంతటిని తెలిసికొనుచున్నాడు."},{"number":25,"verse":"గాలికి ఇంత బరువు ఉండవలెనని ఆయన నియమించినప్పుడు ప్రమాణమునుబట్టి జలములకు ఇంత కొలతయని ఆయన వాటిని కొలిచి చూచినప్పుడు"},{"number":26,"verse":"వర్షమునకు కట్టడ నియమించినప్పుడు ఉరుముతోకూడిన మెరుపునకు మార్గము ఏర్పరచినప్పుడు"},{"number":27,"verse":"ఆయన దాని చూచి బయలుపరచెను దానిని స్థాపనచేసి దాని పరిశోధించెను."},{"number":28,"verse":"మరియు–యెహోవాయందలి భయభక్తులే జ్ఞాన మనియు దుష్టత్వము విడచుటయే వివేకమనియు ఆయన నరులకు సెలవిచ్చెను."}]}
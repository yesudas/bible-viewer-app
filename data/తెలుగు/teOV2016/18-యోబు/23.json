{"bibleAbbr":"teOV2016","bookName":"యోబు","bookEnglishName":"Job","chapterNumber":23,"verses":[{"number":1,"verse":"అప్పుడు యోబు ఈలాగున ప్రత్యుత్తరమిచ్చెను—"},{"number":2,"verse":"నేటివరకు నేను మొరలిడుచు తిరుగుబాటుచేయు చున్నాను నా వ్యాధి నా మూలుగుకంటె భారముగా నున్నది"},{"number":3,"verse":"ఆయన నివాసస్థానమునొద్ద నేను చేరునట్లుగా ఆయనను ఎక్కడ కనుగొందునో అది నాకు తెలియ బడును గాక."},{"number":4,"verse":"ఆయన సన్నిధిని నేను నా వ్యాజ్యెమును విశద పరచెదను వాదములతో నా నోరు నింపుకొనెదను."},{"number":5,"verse":"ఆయన నాకు ప్రత్యుత్తరముగా ఏమి పలుకునో అది నేను తెలిసికొందును ఆయన నాతో పలుకు మాటలను గ్రహించుకొందును."},{"number":6,"verse":"ఆయన తన అధికబలముచేత నాతో వ్యాజ్యెమాడునా? ఆయన ఆలాగు చేయక నా మనవి ఆలకించును"},{"number":7,"verse":"అప్పుడు యథార్ధవంతుడు ఆయనతో వ్యాజ్యెమాడ వచ్చును. కావున నేను ఎన్నటికిని నా న్యాయాధిపతివలన శిక్ష నొందకపోవుదును."},{"number":8,"verse":"నేను తూర్పుదిశకు వెళ్లినను ఆయన అచ్చట లేడు పడమటిదిశకు వెళ్లినను ఆయన కనబడుట లేదు"},{"number":9,"verse":"ఆయన పనులు జరిగించు ఉత్తరదిశకు పోయినను ఆయన నాకు కానవచ్చుట లేదు దక్షిణదిశకు ఆయన ముఖము త్రిప్పుకొనియున్నాడు నేనాయనను కనుగొనలేను."},{"number":10,"verse":"నేను నడచుమార్గము ఆయనకు తెలియును ఆయన నన్ను శోధించిన తరువాత నేను సువర్ణమువలె కనబడుదును."},{"number":11,"verse":"నా పాదములు ఆయన అడుగుజాడలు విడువక నడచినవి నేను ఇటు అటు తొలగక ఆయన మార్గము నను సరించితిని."},{"number":12,"verse":"ఆయన పెదవుల ఆజ్ఞను నేను విడిచి తిరుగలేదు ఆయన నోటిమాటలను నా స్వాభిప్రాయముకంటె ఎక్కువగా ఎంచితిని."},{"number":13,"verse":"అయితే ఆయన ఏకమనస్సుగలవాడు ఆయనను మార్చగలవాడెవడు? ఆయన తనకిష్టమైనది ఏదో అదే చేయును."},{"number":14,"verse":"నాకు విధింపబడినదానిని ఆయన నెరవేర్చును అట్టి పనులను ఆయన అనేకముగా జరిగించువాడై యున్నాడు."},{"number":15,"verse":"కావున ఆయన సన్నిధిని నేను కలవరపడుచున్నాను నేను ఆలోచించునప్పుడెల్ల ఆయనకు భయపడు చున్నాను."},{"number":16,"verse":"దేవుడు నా హృదయమును క్రుంగజేసెను, సర్వశక్తుడే నన్ను కలవరపరచెను."},{"number":17,"verse":"అంధకారము కమ్మియుండినను గాఢాంధకారము నన్ను కమ్మియుండినను నేను నాశనముచేయబడి యుండలేదు."}]}
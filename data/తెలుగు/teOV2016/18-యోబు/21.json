{"bibleAbbr":"teOV2016","bookName":"యోబు","bookEnglishName":"Job","chapterNumber":21,"verses":[{"number":1,"verse":"అప్పుడు యోబు ఈలాగున ప్రత్యుత్తరమిచ్చెను—"},{"number":2,"verse":"నా మాట మీరు జాగ్రత్తగా వినుడి నా మాట మీ ఆదరణమాటకు ప్రతిగా నుండుగాక."},{"number":3,"verse":"నాకు సెలవిచ్చినయెడల నేను మాటలాడెదను నేను మాటలాడిన తరువాత మీరు అపహాస్యము చేయవచ్చును."},{"number":4,"verse":"నేను మనుష్యునిగురించి ( మనుష్యునితో.) మొఱ్ఱపెట్టుకొన్నానా? లేదు గనుక నేను ఏల ఆతురపడకూడదు?"},{"number":5,"verse":"నన్ను తేరిచూచి ఆశ్చర్యపడుడి నోటిమీద చేయి వేసికొనుడి."},{"number":6,"verse":"నేను దాని మనస్సునకు తెచ్చుకొనినయెడల నాకే మియు తోచకున్నది నా శరీరమునకు వణకు పుట్టుచున్నది."},{"number":7,"verse":"భక్తిహీనులు ఏల బ్రదుకుదురు?వారు వృద్ధులై బలాభివృద్ధి ఏల నొందుదురు?"},{"number":8,"verse":"వారుండగానే వారితోకూడ వారి సంతానమువారు చూచుచుండగా వారి కుటుంబము స్థిరపరచ బడుచున్నది."},{"number":9,"verse":"వారి కుటుంబములు భయమేమియు లేక క్షేమముగా నున్నవి దేవుని దండము వారిమీద పడుటలేదు."},{"number":10,"verse":"వారి గొడ్లు దాటగా తప్పక చూలు కలుగునువారి ఆవులు ఈచుకపోక ఈనును."},{"number":11,"verse":"వారు తమ పిల్లలను మందలు మందలుగా బయటికి పంపుదురువారి పిల్లలు నటనము చేయుదురు."},{"number":12,"verse":"తంబుర స్వరమండలములను పట్టుకొని వాయించుదురు సానికనాదము విని సంతోషించుదురు."},{"number":13,"verse":"వారు శ్రేయస్సుకలిగి తమ దినములు గడుపుదురు ఒక్కక్షణములోనే పాతాళమునకు దిగుదురు."},{"number":14,"verse":"వారు–నీ మార్గములనుగూర్చిన జ్ఞానము మాకక్కరలేదు నీవు మమ్మును విడిచిపొమ్మని దేవునితో చెప్పుదురు."},{"number":15,"verse":"మేము ఆయనను సేవించుటకు సర్వశక్తుడగువాడెవడు? మేము ఆయననుగూర్చి ప్రార్థనచేయుటచేత మాకేమి లాభము కలుగును? అని వారు చెప్పుదురు"},{"number":16,"verse":"వారి క్షేమము వారి చేతిలో లేదు భక్తిహీనుల యోచన నాకు దూరముగానుండును గాక."},{"number":17,"verse":"భక్తిశూన్యుల దీపము ఆర్పివేయబడుట అరుదుగదా. వారిమీదికి ఆపద వచ్చుట బహు అరుదు గదా."},{"number":18,"verse":"వారు తుపాను ఎదుట కొట్టుకొనిపోవు చెత్తవలెను గాలి యెగరగొట్టు పొట్టువలెను ఉండునట్లు ఆయన కోపపడి వారికి వేదనలు నియమించుట అరుదు గదా."},{"number":19,"verse":"వారి పిల్లలమీద మోపుటకై దేవుడు వారి పాపమును దాచిపెట్టునేమో? అని మీరు చెప్పుచున్నారు చేసినవారు దానిని అనుభవించునట్లు ఆయన వారికే ప్రతిఫలమిచ్చును గాక"},{"number":20,"verse":"వారే కన్నులార తమ నాశనమును చూతురుగాక సర్వశక్తుడగు దేవుని కోపాగ్నిని వారు త్రాగుదురు గాక. తమ జీవితకాలము సమాప్తమైన తరువాత"},{"number":21,"verse":"తాము పోయిన తరువాత తమ ఇంటిమీద వారికి చింత ఏమి?"},{"number":22,"verse":"ఎవడైనను దేవునికి జ్ఞానము నేర్పునా? పరలోకవాసులకు ఆయన తీర్పు తీర్చును గదా."},{"number":23,"verse":"ఒకడు తన కడవలలో పాలు నిండియుండగను తన యెముకలలో మూలుగ బలిసియుండగను"},{"number":24,"verse":"సంపూర్ణ సౌఖ్యమును నెమ్మదియును కలిగి నిండు ఆయుష్యముతో మృతినొందును"},{"number":25,"verse":"వేరొకడు ఎన్నడును క్షేమమనుదాని నెరుగక మనో దుఃఖముగలవాడై మృతినొందును."},{"number":26,"verse":"వారు సమానముగ మంటిలో పండుకొందురు పురు గులు వారిద్దరిని కప్పును."},{"number":27,"verse":"మీ తలంపులు నేనెరుగుదును మీరు నామీద అన్యాయముగా పన్నుచున్న పన్నా గములు నాకు తెలిసినవి."},{"number":28,"verse":"–అధిపతులమందిరము ఎక్కడ నున్నది? భక్తిహీనులు నివసించిన గుడారము ఎక్కడ ఉన్నది అని మీరడుగుచున్నారే."},{"number":29,"verse":"దేశమున సంచరించువారిని మీరడుగలేదా?వారు తెలియజేసిన సంగతులు మీరు గురుతు పట్ట లేదా?"},{"number":30,"verse":"అవి ఏవనగా దుర్జనులు ఆపత్కాలమందు కాపాడ బడుదురు ఉగ్రతదినమందువారు తోడుకొని పోబడుదురు."},{"number":31,"verse":"వారి ప్రవర్తననుబట్టి వారితో ముఖాముఖిగా మాట లనగలవాడెవడు?వారు చేసినదానినిబట్టి వారికి ప్రతికారముచేయు వాడెవడు?"},{"number":32,"verse":"వారు సమాధికి తేబడుదురు సమాధి శ్రద్ధగా కావలికాయబడును"},{"number":33,"verse":"పల్లములోని మంటి పెల్లలు వారికి ఇంపుగా నున్నవి మనుష్యులందరు వారివెంబడి పోవుదురు ఆలాగుననే లెక్క లేనంతమంది వారికి ముందుగా పోయిరి. మీరు చెప్పు ప్రత్యుత్తరములు నమ్మదగినవి కావు"},{"number":34,"verse":"ఇట్టి నిరర్థకమైన మాటలతో మీరేలాగునన్ను ఓదార్చ జూచెదరు?"}]}
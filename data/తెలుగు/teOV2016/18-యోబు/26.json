{"bibleAbbr":"teOV2016","bookName":"యోబు","bookEnglishName":"Job","chapterNumber":26,"verses":[{"number":1,"verse":"అప్పుడు యోబు ఈలాగున ప్రత్యుత్తరమిచ్చెను—"},{"number":2,"verse":"శక్తిలేనివానికి నీవు ఎంత సహాయము చేసితివి? బలములేని బాహువును ఎంత బాగుగా రక్షించితివి?"},{"number":3,"verse":"జ్ఞానము లేనివానికి నీ వెంత చక్కగా ఆలోచనచెప్పితివి? సంగతిని ఎంత చక్కగా వివరించితివి?"},{"number":4,"verse":"నీవు ఎవనియెదుట మాటలను ఉచ్చరించితివి? ఎవని ఊపిరి నీలోనుండి బయలుదేరినది?"},{"number":5,"verse":"జలములక్రిందను వాటి నివాసులక్రిందనుఉండు ప్రేతలు విలవిలలాడుదురు."},{"number":6,"verse":"ఆయన దృష్టికి పాతాళము తెరువబడియున్నది నాశనకూపము బట్టబయలుగా నున్నది."},{"number":7,"verse":"శూన్యమండలముపైని ఉత్తరదిక్కుననున్న ఆకాశ విశాలమును ఆయన పరచెను శూన్యముపైని భూమిని వ్రేలాడచేసెను."},{"number":8,"verse":"వాటిక్రింద మేఘములు చినిగిపోకుండ ఆయన తన మేఘములలో నీళ్లను బంధించెను."},{"number":9,"verse":"దానిమీద మేఘమును వ్యాపింపజేసి ఆయన తన సింహాసనపు కాంతిని మరుగుపరచెను."},{"number":10,"verse":"వెలుగు చీకటుల సరిహద్దులవరకు ఆయన జలములకు హద్దు నియమించెను."},{"number":11,"verse":"ఆయన గద్దింపగా ఆకాశవిశాల స్తంభములు విస్మయ మొంది అదరును"},{"number":12,"verse":"తన బలమువలన ఆయన సముద్రమును రేపును తన వివేకమువలన రాహాబును పగులగొట్టును."},{"number":13,"verse":"ఆయన ఊపిరి విడువగా ఆకాశవిశాలములకు అందమువచ్చును. ఆయన హస్తము పారిపోవు మహా సర్పమును పొడిచెను."},{"number":14,"verse":"ఇవి ఆయన కార్యములలో స్వల్పములు. ఆయననుగూర్చి మనకు వినబడుచున్నది మిక్కిలి మెల్లనైన గుసగుస శబ్దముపాటిదే గదా. గర్జనలుచేయు ఆయన మహాబలము ఎంతైనది గ్రహింపగలవాడెవడు?"}]}
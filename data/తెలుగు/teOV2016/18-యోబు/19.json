{"bibleAbbr":"teOV2016","bookName":"యోబు","bookEnglishName":"Job","chapterNumber":19,"verses":[{"number":1,"verse":"అంతట యోబు ఈలాగున ప్రత్యుత్తర మిచ్చెను—"},{"number":2,"verse":"ఎన్నాళ్లు మీరు నన్ను బాధింతురు? ఎన్నాళ్లు మాటలచేత నన్ను నలుగగొట్టుదురు?"},{"number":3,"verse":"పదిమారులు మీరు నన్ను నిందించితిరి సిగ్గులేక మీరు నన్ను బాధించెదరు."},{"number":4,"verse":"నేను తప్పుచేసినయెడల నా తప్పు నా మీదికే వచ్చును గదా?"},{"number":5,"verse":"మిమ్మును మీరు నామీద హెచ్చించుకొందురా? నా నేరము నామీద మీరు మోపుదురా?"},{"number":6,"verse":"ఆలాగైతే దేవుడు నాకు అన్యాయము చేసెననియు తన వలలో నన్ను చిక్కించుకొనెననియు మీరు తెలిసికొనుడి."},{"number":7,"verse":"నామీద బలాత్కారము జరుగుచున్నదని నేను మొఱ్ఱపెట్టుచున్నాను గాని నా మొఱ్ఱ అంగీక రింపబడదు సహాయము నిమిత్తము నేను మొరలిడుచున్నాను గాని న్యాయము దొరకదు."},{"number":8,"verse":"నేను దాటలేకుండ ఆయన నా మార్గమునకు కంచెవేసియున్నాడు. నా త్రోవలను చీకటి చేసియున్నాడు"},{"number":9,"verse":"ఆయన నా ఘనతను కొట్టివేసియున్నాడు తలమీదనుండి నా కిరీటమును తీసివేసియున్నాడు."},{"number":10,"verse":"నలుదిశలు ఆయన నన్ను విరుగగొట్టగా నేను నాశనమై పోతిని ఒకడు చెట్టును పెల్లగించినట్లు ఆయన నా నిరీక్షణా ధారమును పెల్లగించెను."},{"number":11,"verse":"ఆయన నామీద తన కోపమును రగులబెట్టెను నన్ను తన శత్రువులలో ఒకనిగా ఎంచెను."},{"number":12,"verse":"ఆయన సైనికులు ఏకముగా కూడి వచ్చిరివారు నామీద ముట్టడిదిబ్బలు వేసిరి నా గుడారముచుట్టు దిగిరి."},{"number":13,"verse":"ఆయన నా సోదరజనమును నాకు దూరముచేసి యున్నాడు నా నెళవరులు నాకు కేవలము అన్యులైరి."},{"number":14,"verse":"నా బంధువులు నాయొద్దకు రాకయున్నారు నా ప్రాణస్నేహితులు నన్ను మరచిపోయియున్నారు."},{"number":15,"verse":"నా యింటి దాస దాసీ జనులు నన్ను అన్యునిగా ఎంచెదరు నేను వారి దృష్టికి పరదేశినై యున్నాను."},{"number":16,"verse":"నేను నా పనివాని పిలువగా వాడేమి పలుకకుండ నున్నాడు నేను వాని బతిమాలవలసి వచ్చెను."},{"number":17,"verse":"నా ఊపిరి నా భార్యకు అసహ్యము నేను ( నాతోడ బుట్టినవారు.) కనిన కుమారులకు నా వాసన అసహ్యము."},{"number":18,"verse":"చిన్నపిల్లలు సహా నన్ను తృణీకరించెదరు నేను లేచుట చూచినయెడల బాలురు నామీద దూషణలు పలికెదరు."},{"number":19,"verse":"నా ప్రాణస్నేహితులకందరికి నేనసహ్యుడనైతిని నేను ప్రేమించినవారు నా మీద తిరుగబడియున్నారు."},{"number":20,"verse":"నా యెముకలు నా చర్మముతోను నా మాంసము తోను అంటుకొని యున్నవి దంతముల అస్థిచర్మము మాత్రము నాకు మిగిలింపబడియున్నది"},{"number":21,"verse":"దేవుని హస్తము నన్ను మొత్తియున్నది నామీద జాలిపడుడి నా స్నేహితులారా నామీద జాలిపడుడి."},{"number":22,"verse":"నా శరీరమాంసము పోవుట చాలుననుకొనక దేవుడు నన్ను తరుమునట్లుగా మీరేల నన్ను తరుముదురు?"},{"number":23,"verse":"నా మాటలు వ్రాయబడవలెనని నేనెంతో కోరు చున్నాను. అవి గ్రంథములో వ్రాయబడవలెనని నేనెంతో కోరుచున్నాను."},{"number":24,"verse":"అవి యినుపపోగరతో బండమీద చెక్కబడి సీస ముతో నింపబడి నిత్యము నిలువవలెనని నేనెంతో కోరుచున్నాను."},{"number":25,"verse":"అయితే నా విమోచకుడు సజీవుడనియు, తరువాత ఆయన భూమిమీద నిలుచుననియు నేనెరుగుదును."},{"number":26,"verse":"ఈలాగు నా చర్మము చీకిపోయిన తరువాత శరీర ముతో ( లేక–శరీరములేనివాడనై.) నేను దేవుని చూచెదను."},{"number":27,"verse":"నామట్టుకు నేనే చూచెదను. మరి ఎవరును కాదు నేనే కన్నులార ఆయనను చూచెదను ( పరాయివానిని చూచినట్లు కాదు.) నాలో నా అంతరింద్రియములు కృశించియున్నవి"},{"number":28,"verse":"జరిగినదాని కారణము నాలోనే ఉన్నదనుకొని మీరు–మేము వానిని ఎట్లు తరిమెదమా అని తలంచినయెడల"},{"number":29,"verse":"మీరు ఖడ్గమునకు భయపడుడి తీర్పుకలుగునని మీరు తెలిసికొనునట్లు ఉగ్రతకు తగిన దోషములకు శిక్ష నియమింపబడును."}]}
{"bibleAbbr":"teOV2016","bookName":"యోబు","bookEnglishName":"Job","chapterNumber":27,"verses":[{"number":1,"verse":"యూబు ఇంకను ఉపమానరీతిగా ఇట్లనెను—"},{"number":2,"verse":"నా ఊపిరి యింకను నాలో పూర్ణముగా ఉండుటను బట్టియు దేవుని ఆత్మ నా నాసికారంధ్రములలో ఉండుటను బట్టియు"},{"number":3,"verse":"నా న్యాయమును పోగొట్టిన దేవుని జీవముతోడు నా ప్రాణమును వ్యాకులపరచిన సర్వశక్తునితోడు"},{"number":4,"verse":"నిశ్చయముగా నా పెదవులు అబద్ధము పలుకుటలేదు నా నాలుక మోసము నుచ్చరించుటలేదు."},{"number":5,"verse":"మీరు చెప్పినది న్యాయమని నేనేమాత్రమును ఒప్పుకొనను మరణమగువరకు నేనెంతమాత్రమును యథార్థతను విడువను."},{"number":6,"verse":"నా నీతిని విడువక గట్టిగా పట్టుకొందును నా ప్రవర్తన అంతటి విషయములో నా హృదయము నన్ను నిందింపదు."},{"number":7,"verse":"నాకు శత్రువులైనవారు దుష్టులుగా కనబడుదురు గాక నన్నెదిరించువారు నీతిలేనివారుగా కనబడుదురు గాక."},{"number":8,"verse":"దేవుడు వాని కొట్టివేయునప్పుడు వాని ప్రాణము తీసివేయునప్పుడు భక్తిహీనునికి ఆధారమేది?"},{"number":9,"verse":"వానికి బాధ కలుగునప్పుడు దేవుడు వాని మొఱ్ఱ వినునా?"},{"number":10,"verse":"వాడు సర్వశక్తునియందు ఆనందించునా? వాడు అన్ని సమయములలో దేవునికి ప్రార్థన చేయునా?"},{"number":11,"verse":"దేవుని హస్తమునుగూర్చి నేను మీకు ఉపదేశించెదను సర్వశక్తుడుచేయు క్రియలను నేను దాచిపెట్టను."},{"number":12,"verse":"మీలో ప్రతివాడు దాని చూచియున్నాడు మీరెందుకు కేవలము వ్యర్థమైనవాటిని భావించు చుందురు?"},{"number":13,"verse":"దేవునివలన భక్తిహీనులకు నియమింపబడిన భాగము ఇది ఇది బాధించువారు సర్వశక్తునివలన పొందు స్వాస్థ్యము"},{"number":14,"verse":"వారి పిల్లలు విస్తరించినయెడల అది ఖడ్గముచేత పడుటకే గదావారి సంతానమునకు చాలినంత ఆహారము దొరకదు."},{"number":15,"verse":"వారికి మిగిలినవారు తెగులువలన చచ్చి పాతిపెట్ట బడెదరువారి విధవరాండ్రు రోదనము చేయకుండిరి."},{"number":16,"verse":"ధూళి అంత విస్తారముగా వారు వెండిని పోగుచేసినను జిగటమన్నంత విస్తారముగా వస్త్రములను సిద్ధ పరచుకొనినను"},{"number":17,"verse":"వారు దాని సిద్ధపరచుకొనుటయే గాని నీతిమంతులు దాని కట్టుకొనెదరు నిరపరాధులు ఆ వెండిని పంచుకొనెదరు."},{"number":18,"verse":"పురుగుల గూళ్లవంటి యిండ్లువారు కట్టుకొందురు కావలివాడు కట్టుకొను గుడిసెవంటి యిండ్లువారు కట్టుకొందురు."},{"number":19,"verse":"వారు ధనముగలవారై పండుకొందురు గాని మరల లేవరు కన్నులు తెరవగానే లేకపోవుదురు."},{"number":20,"verse":"భయములు జలప్రవాహములవలె వారిని తరిమి పట్టు కొనును రాత్రివేళ తుపాను వారిని ఎత్తికొనిపోవును."},{"number":21,"verse":"తూర్పుగాలి వారిని కొనిపోగా వారు సమసి పోవుదురు అది వారి స్థలములోనుండి వారిని ఊడ్చివేయును"},{"number":22,"verse":"ఏమియు కరుణ చూపకుండ దేవుడు వారిమీద బాణములు వేయునువారు ఆయన చేతిలోనుండి తప్పించుకొనగోరి ఇటు అటు పారిపోవుదురు."},{"number":23,"verse":"మనుష్యులు వారిని చూచి చప్పట్లు కొట్టుదురువారి స్థలములోనుండి వారిని చీకొట్టి తోలివేయుదురు."}]}
{
  "bibleAbbr" : "TOV2007",
  "bookName" : "சங்கீதம்",
  "bookEnglishName" : "Psalms",
  "chapterNumber" : 148,
  "verses" : [ {
    "number" : 1,
    "verse" : "அல்லேலூயா, வானங்களில் உள்ளவைகளே, கர்த்தரைத் துதியுங்கள்; உன்னதங்களில் அவரைத் துதியுங்கள்."
  }, {
    "number" : 2,
    "verse" : "அவருடைய தூதர்களே, நீங்கள் யாவரும் அவரைத் துதியுங்கள்; அவருடைய சேனைகளே, நீங்கள் யாவரும் அவரைத் துதியுங்கள்."
  }, {
    "number" : 3,
    "verse" : "சூரிய சந்திரரே, அவரைத் துதியுங்கள்; பிரகாசமுள்ள சகல நட்சத்திரங்களே, அவரைத் துதியுங்கள்."
  }, {
    "number" : 4,
    "verse" : "வானாதி வானங்களே, அவரைத் துதியுங்கள்; ஆகாயமண்டலத்தின்மேலுள்ள தண்ணீர்களே, அவரைத் துதியுங்கள்."
  }, {
    "number" : 5,
    "verse" : "அவைகள் கர்த்தரின் நாமத்தைத் துதிக்கக்கடவது; அவர் கட்டளையிட அவைகள் சிருஷ்டிக்கப்பட்டது."
  }, {
    "number" : 6,
    "verse" : "அவர் அவைகளை என்றைக்குமுள்ள சதாகாலங்களிலும் நிலைக்கும்படி செய்தார்; மாறாத பிரமாணத்தை அவைகளுக்கு நியமித்தார்."
  }, {
    "number" : 7,
    "verse" : "பூமியிலுள்ளவைகளே, கர்த்தரைத் துதியுங்கள்; மகாமச்சங்களே, சகல ஆழங்களே,"
  }, {
    "number" : 8,
    "verse" : "அக்கினியே, கல்மழையே, உறைந்தமழையே, மூடுபனியே, அவர் சொற்படி செய்யும் பெருங்காற்றே,"
  }, {
    "number" : 9,
    "verse" : "மலைகளே, சகல மேடுகளே, கனி மரங்களே, சகல கேதுருக்களே,"
  }, {
    "number" : 10,
    "verse" : "காட்டுமிருகங்களே, சகல நாட்டு மிருகங்களே, ஊரும் பிராணிகளே, இறகுள்ள பறவைகளே,"
  }, {
    "number" : 11,
    "verse" : "பூமியின் ராஜாக்களே, சகல ஜனங்களே, பிரபுக்களே, பூமியிலுள்ள சகல நியாயாதிபதிகளே,"
  }, {
    "number" : 12,
    "verse" : "வாலிபரே, கன்னிகைகளே, முதிர்வயதுள்ளவர்களே, பிள்ளைகளே, கர்த்தரைத் துதியுங்கள்."
  }, {
    "number" : 13,
    "verse" : "அவர்கள் கர்த்தரின் நாமத்தைத் துதிக்கக்கடவர்கள்; அவருடைய நாமம் மாத்திரம் உயர்ந்தது; அவருடைய மகிமை பூமிக்கும் வானத்திற்கும் மேலானது."
  }, {
    "number" : 14,
    "verse" : "அவர் தம்முடைய பரிசுத்தவான்கள் யாவருக்கும், தம்மைச் சேர்ந்த ஜனமாகிய இஸ்ரவேல் புத்திரருக்கும் கொண்டாட்டமாக, தம்முடைய ஜனத்திற்கு ஒரு கொம்பை உயர்த்தினார். அல்லேலூயா."
  } ]
}
{"bibleAbbr":"mrRV2015","bookName":"गणना","bookEnglishName":"Numbers","chapterNumber":33,"verses":[{"number":1,"verse":"( इस्राएल लोकांच्या प्रवासातील टप्पे) मोशे व अहरोन ह्यांच्या नेतृत्वाखाली इस्राएल लोकांच्या ज्या सेना मिसर देशातून बाहेर पडल्या त्यांच्या मजला ह्याप्रमाणे :"},{"number":2,"verse":"परमेश्वराच्या आज्ञेवरून त्यांनी कूच केले त्याप्रमाणे त्यांच्या मजला मोशेने नोंदल्या त्या ह्या :"},{"number":3,"verse":"पहिल्या महिन्यात म्हणजे पहिल्या महिन्याच्या पंधराव्या दिवशी त्यांनी रामसेस येथून कूच केले; वल्हांडणाच्या दुसर्‍या दिवशी इस्राएल लोक सर्व मिसरी लोकांच्या देखत जयघोष करत बाहेर पडले;"},{"number":4,"verse":"त्या वेळी मिसरी लोक परमेश्वराने ठार केलेल्या आपल्या ज्येष्ठ पुत्रांना मूठमाती देत होते; त्यांच्या देवांनाही परमेश्वराने शासन केले होते."},{"number":5,"verse":"इस्राएल लोकांनी रामसेस येथून कूच करून सुक्कोथ येथे तळ दिला."},{"number":6,"verse":"सुक्कोथ येथून कूच करून रानाच्या कडेवरच्या एथामात त्यांनी तळ दिला."},{"number":7,"verse":"एथामाहून कूच केल्यावर ते मागे फिरले व बाल-सफोनासमोरील पी-हहीरोथ येथे येऊन मिगदोलासमोर त्यांनी तळ दिला."},{"number":8,"verse":"मग ते पी-हहीरोथाहून कूच करून समुद्र ओलांडून रानात गेले आणि एथाम रानात तीन दिवसांची मजल करून मारा येथे त्यांनी तळ दिला."},{"number":9,"verse":"मारा येथून कूच करून ते एलिमाला गेले; एलीम येथे पाण्याचे बारा झरे आणि खजुरीची सत्तर झाडे होती; तेथे त्यांनी तळ दिला."},{"number":10,"verse":"एलिमाहून कूच करून तांबड्या समुद्राच्या किनार्‍यावर त्यांनी तळ दिला."},{"number":11,"verse":"तांबड्या समुद्रापासून कूच करून त्सीन रानात त्यांनी तळ दिला."},{"number":12,"verse":"त्सीन रानातून कूच करून त्यांनी दफका येथे तळ दिला."},{"number":13,"verse":"दफका येथून कूच करून त्यांनी आलूश येथे तळ दिला."},{"number":14,"verse":"आलूशाहून कूच करून त्यांनी रफीदिमात तळ दिला; तेथे लोकांना प्यायला पाणी नव्हते."},{"number":15,"verse":"रफीदिमाहून कूच करून त्यांनी सीनाय रानात तळ दिला."},{"number":16,"verse":"सीनाय रानातून कूच करून त्यांनी किब्रोथ-हत्तव्वा येथे तळ दिला."},{"number":17,"verse":"किब्रोथ-हत्तव्वा येथून कूच करून हसेरोथ येथे त्यांनी तळ दिला."},{"number":18,"verse":"हसेरोथ येथून कूच करून रिथमा येथे त्यांनी तळ दिला."},{"number":19,"verse":"रिथमा येथून कूच करून त्यांनी रिम्मोन-पेरेस येथे तळ दिला."},{"number":20,"verse":"रिम्मोन-पेरेस येथून कूच करून त्यांनी लिब्ना येथे तळ दिला."},{"number":21,"verse":"लिब्ना येथून कूच करून त्यांनी रिस्सा येथे तळ दिला."},{"number":22,"verse":"रिस्सा येथून कूच करून त्यांनी कहेलाथा येथे तळ दिला."},{"number":23,"verse":"कहेलाथा येथून कूच करून त्यांनी शेफेर डोंगराजवळ तळ दिला."},{"number":24,"verse":"शेफेर डोंगराजवळून कूच करून त्यांनी हरादा येथे तळ दिला."},{"number":25,"verse":"हरादा येथून कूच करून त्यांनी मकहेलोथ येथे तळ दिला."},{"number":26,"verse":"मकहेलोथ येथून कूच करून त्यांनी तहथ येथे तळ दिला."},{"number":27,"verse":"तहथाहून कूच करून त्यांनी तारह येथे तळ दिला."},{"number":28,"verse":"तारहाहून कूच करून त्यांनी मिथका येथे तळ दिला."},{"number":29,"verse":"मिथका येथून कूच करून त्यांनी हशमोना येथे तळ दिला."},{"number":30,"verse":"हशमोना येथून कूच करून त्यांनी मोसेरोथ येथे तळ दिला."},{"number":31,"verse":"मोसेरोथाहून कूच करून त्यांनी बनेयाकान येथे तळ दिला."},{"number":32,"verse":"बनेयाकानाहून कूच करून त्यांनी होर-हागिदगाद येथे तळ दिला."},{"number":33,"verse":"होर-हागिदगादाहून कूच करून त्यांनी याटबाथा येथे तळ दिला."},{"number":34,"verse":"याटबाथा येथून कूच करून त्यांनी अब्रोना येथे तळ दिला."},{"number":35,"verse":"अब्रोना येथून कूच करून त्यांनी एसयोन-गेबेर येथे तळ दिला."},{"number":36,"verse":"एसयोन-गेबेराहून कूच करून त्यांनी त्सीन रान म्हणजे कादेश येथे तळ दिला."},{"number":37,"verse":"कादेशाहून कूच करून त्यांनी अदोम देशाच्या सीमेवरील होर पर्वताजवळ तळ दिला."},{"number":38,"verse":"इस्राएल लोक मिसर देशातून निघाल्यापासून चाळिसाव्या वर्षाच्या पाचव्या महिन्याच्या प्रतिपदेस अहरोन याजक परमेश्वराच्या आज्ञेप्रमाणे होर पर्वतावर गेला आणि तेथे मृत्यू पावला."},{"number":39,"verse":"अहरोन होर पर्वतावर मृत्यू पावला तेव्हा तो एकशे तेवीस वर्षांचा होता."},{"number":40,"verse":"कनानातील नेगेबात राहणार्‍या अरादाच्या कनानी राजाने तेव्हा इस्राएल लोक आल्याची बातमी ऐकली."},{"number":41,"verse":"मग होर पर्वतापासून कूच करून त्यांनी सलमोना येथे तळ दिला."},{"number":42,"verse":"सलमोना येथून कूच करून त्यांनी पूनोन येथे तळ दिला."},{"number":43,"verse":"पूनोनाहून कूच करून त्यांनी ओबोथ येथे तळ दिला."},{"number":44,"verse":"ओबोथाहून कूच करून त्यांनी मवाबाच्या सीमेवरील ईये-अबारीम येथे तळ दिला."},{"number":45,"verse":"मग ईयीमाहून कूच करून त्यांनी दीबोन-गाद येथे तळ दिला."},{"number":46,"verse":"दीबोन-गादाहून कूच करून त्यांनी अलमोन-दिबलाथाईम येथे तळ दिला."},{"number":47,"verse":"अलमोन-दिबलाथाइमाहून कूच करून त्यांनी नबोसमोरील अबारीम डोंगरात तळ दिला."},{"number":48,"verse":"अबारीम डोंगरांपासून कूच करून त्यांनी मवाबाच्या मैदानात यरीहोजवळ यार्देनेतीरी तळ दिला."},{"number":49,"verse":"मवाबाच्या मैदानात यार्देनेतीरी बेथ-यशिमोथापासून आबेल-शिट्टिमापर्यंत त्यांनी तळ दिला."},{"number":50,"verse":"( कनानाच्या चतु:सीमा आणि त्यांची वाटणी) मवाबाच्या मैदानात यरीहोजवळ यार्देन नदीतीरी परमेश्वर मोशेला म्हणाला,"},{"number":51,"verse":"“इस्राएल लोकांना सांग की, तुम्ही यार्देन ओलांडून कनान देशात पोहचाल,"},{"number":52,"verse":"तेव्हा त्या देशातील सर्व रहिवाशांना तुमच्यासमोरून घालवून द्या; आकृती कोरलेल्या त्यांच्या दगडांचा नाश करा आणि त्यांची उच्च स्थाने पाडून टाका;"},{"number":53,"verse":"तुम्ही तो देश ताब्यात घेऊन त्यात वस्ती करा; तुम्ही त्या देशाचे वतनदार व्हावे म्हणून मी तो तुम्हांला दिलेला आहे."},{"number":54,"verse":"तुम्ही तो देश चिठ्ठ्या टाकून आपापल्या कुळांप्रमाणे वाटून घ्यावा; मोठ्या वंशाला मोठा भाग द्यावा आणि लहान वंशाला लहान भाग द्यावा; एखाद्या ठिकाणासाठी ज्याच्या नावाची चिठ्ठी निघेल ते त्याचे वतन होईल; आपापल्या वाडवडिलांच्या वंशाप्रमाणे तुम्हांला वतन मिळावे;"},{"number":55,"verse":"पण तुम्ही त्या देशातल्या रहिवाशांना तुमच्यासमोरून घालवून न दिल्यास ज्यांना तुम्ही तेथे राहू द्याल ते तुमच्या डोळ्यांना कुसळासारखे आणि तुमच्या कुशीला काट्यांसारखे होतील, आणि तुम्ही वस्ती कराल त्या देशात तुम्हांला त्रास देतील."},{"number":56,"verse":"असे झाल्यास मी जसे त्यांचे करायचे योजले आहे तसे तुमचेच करीन.”"}]}
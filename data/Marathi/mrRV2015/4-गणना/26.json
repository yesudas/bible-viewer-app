{"bibleAbbr":"mrRV2015","bookName":"गणना","bookEnglishName":"Numbers","chapterNumber":26,"verses":[{"number":1,"verse":"( मवाब देशात इस्राएल लोकांची शिरगणती) मरी येऊन गेल्यावर परमेश्वर मोशेला आणि अहरोन याजकाचा मुलगा एलाजार ह्याला म्हणाला,"},{"number":2,"verse":"“इस्राएलात जे वीस वर्षांचे किंवा त्यांहून अधिक वयाचे असून युद्धास लायक असतील, त्यांच्या वाडवडिलांच्या घराण्यांप्रमाणे त्या सर्व इस्राएल लोकांच्या मंडळीची गणती करा.”"},{"number":3,"verse":"त्याप्रमाणे मोशे आणि एलाजार याजक हे यरीहोजवळ यार्देन नदीतीरी मवाबाच्या मैदानात त्यांना म्हणाले की,"},{"number":4,"verse":"“मिसर देशातून मोशे व इस्राएल लोक आले होते तेव्हा त्यांना परमेश्वराने आज्ञा केली होती त्याप्रमाणेच आताही वीस वर्षांच्या किंवा त्यांहून अधिक वयाच्या पुरुषांची गणती करा.”"},{"number":5,"verse":"इस्राएलाचा ज्येष्ठ पुत्र रऊबेन; रऊबेनाच्या मुलांपासून जी कुळे निर्माण झाली ती ही : हनोख ह्याचे हनोखी कूळ; पल्लू ह्याचे पल्लूवी कूळ;"},{"number":6,"verse":"हेस्रोन ह्याचे हेस्रोनी कूळ; कर्मी ह्यांचे कर्मी कूळ;"},{"number":7,"verse":"ही रऊबेनी कुळे; त्यांची गणती केली ती त्रेचाळीस हजार सातशे तीस भरली."},{"number":8,"verse":"पल्लूचा मुलगा अलीयाब;"},{"number":9,"verse":"अलीयाबचे मुलगे नमुवेल, दाथान व अबीराम. हे दाथान व अबीराम मंडळीतले निवडक पुरुष होते. कोरहाच्या टोळीने परमेश्वराला विरोध केला तेव्हा ह्यांनी त्या टोळीत सामील होऊन मोशे व अहरोन ह्यांना विरोध केला होता;"},{"number":10,"verse":"ज्या वेळी ती अडीचशे पुरुषांची टोळी अग्नीत भस्म होऊन मरण पावली त्या वेळी पृथ्वीने आपले तोंड उघडून कोरहाबरोबर त्यांनाही गिळून टाकले, व ते चिन्हादाखल झाले."},{"number":11,"verse":"तरीपण कोरहाचे मुलगे मेले नव्हते."},{"number":12,"verse":"शिमोनाच्या मुलांपासून जी कुळे निर्माण झाली ती ही : नमुवेलाचे नमुवेली कूळ; यामीनाचे यामीनी कूळ;"},{"number":13,"verse":"जेरहाचे जेरही कूळ; शौलाचे शौली कूळ;"},{"number":14,"verse":"ही शिमोनी कुळे; ह्यांचे बावीस हजार दोनशे लोक भरले."},{"number":15,"verse":"गादाच्या मुलांपासून जी कुळे निर्माण झाली ती ही : सफोनाचे सफोनी कूळ; हग्गीचे हग्गी कूळ; शूनीचे शूनी कूळ;"},{"number":16,"verse":"आजनीचे आजनी कूळ; एरीचे एरी कूळ;"},{"number":17,"verse":"अरोदाचे अरोदी कूळ; अरेलीचे अरेली कूळ;"},{"number":18,"verse":"ही गादी कुळे; ह्यांची गणती केली ती चाळीस हजार पाचशे भरली."},{"number":19,"verse":"एर व ओनान हे यहूदाचे मुलगे होते. एर व ओनान कनान देशात मरण पावले."},{"number":20,"verse":"यहूदाच्या इतर मुलांपासून जी कुळे निर्माण झाली ती ही : शेला ह्याचे शेलानी कूळ; पेरेसाचे पेरेसी कूळ; जेरहाचे जेरही कूळ;"},{"number":21,"verse":"पेरेसाच्या वंशजांची कुळे ही : हेस्रोनाचे हेस्रोनी कूळ; हामूलाचे हामूली कूळ;"},{"number":22,"verse":"ही यहूदाची कुळे; ह्यांची गणती केली ती शहात्तर हजार पाचशे भरली."},{"number":23,"verse":"इस्साखाराच्या मुलांपासून जी कुळे निर्माण झाली ती ही : तोला ह्याचे तोलाई कूळ, पूवा ह्याचे पूवी कूळ;"},{"number":24,"verse":"याशूबाचे याशूबी कूळ; शिम्रोनाचे शिम्रोनी कूळ."},{"number":25,"verse":"ही इस्साखाराची कुळे; ह्यांची गणती केली ती चौसष्ट हजार तीनशे भरली."},{"number":26,"verse":"जबुलूनाच्या मुलांपासून जी कुळे निर्माण झाली ती ही : सेरेदाचे सेरेदी कूळ, एलोनाचे एलोनी कूळ; याहलेलाचे याहलेली कूळ;"},{"number":27,"verse":"ही जबुलूनाची कुळे; ह्यांची गणती केली ती साठ हजार पाचशे भरली."},{"number":28,"verse":"योसेफाचे मुलगे मनश्शे व एफ्राईम ह्यांच्यापासून जी कुळे निर्माण झाली ती ही :"},{"number":29,"verse":"मनश्शेचे वंशज हे : माखीराचे माखीरी कूळ; माखीराला गिलाद झाला; गिलादाचे गिलादी कूळ."},{"number":30,"verse":"गिलादाचे वंशज हे : इयेजेराचे इयेजेरी कूळ; हेलेकाचे हेलेकी कूळ;"},{"number":31,"verse":"अस्रियेलाचे अस्रियेली कूळ; शेखेमाचे शेखेमी कूळ;"},{"number":32,"verse":"शमीदा ह्याचे शमीदाई कूळ व हेफेराचे हेफेरी कूळ."},{"number":33,"verse":"हेफेराचा मुलगा सलाफहाद ह्याला मुलगे नव्हते; मुली मात्र होत्या; आणि सलाफहादाच्या मुलींची नावे महला, नोआ, होग्ला, मिल्का व तिरसा."},{"number":34,"verse":"ही मनश्शेची कुळे; ह्यांची गणती केली ती बावन्न हजार सातशे भरली."},{"number":35,"verse":"एफ्राइमाच्या मुलांपासून जी कुळे निर्माण झाली ती ही : शूथेलाहाचे शूथेलाही कूळ, बेकेराचे बेकेरी कूळ; व तहनाचे तहनी कूळ;"},{"number":36,"verse":"शूथेलाहाचे वंशज हे : एरानाचे एरानी कूळ;"},{"number":37,"verse":"ही एफ्राइमाच्या वंशजांची कुळे; ह्यांची गणती केली ती बत्तीस हजार पाचशे भरली. आपापल्या कुळांप्रमाणे हे योसेफाचे वंशज होत."},{"number":38,"verse":"बन्यामिनाच्या मुलांपासून जी कुळे निर्माण झाली ती ही : बेला ह्याचे बेलाई कूळ, अशबेलाचे अशबेली कूळ; अहीरामाचे अहीरामी कूळ;"},{"number":39,"verse":"शफूफामाचे शफूफामी कूळ; हूफामाचे हूफामी कूळ;"},{"number":40,"verse":"बेला ह्याचे मुलगे अर्द व नामान हे होते. अर्दाचे अर्दी कूळ; नामानाचे नामानी कूळ."},{"number":41,"verse":"आपापल्या कुळांप्रमाणे हे बन्यामिनाचे वंशज होत. त्यांची गणती केली ती पंचेचाळीस हजार सहाशे भरली."},{"number":42,"verse":"दानाच्या मुलांपासून जी कुळे निर्माण झाली ती ही : शूहामाचे शूहामी कूळ. ही दानाची कुळे त्यांच्या कुळांप्रमाणे होत."},{"number":43,"verse":"सगळ्या शूहामी कुळांची गणती केली ती चौसष्ट हजार चारशे भरली."},{"number":44,"verse":"आशेराच्या मुलांपासून जी कुळे निर्माण झाली ती ही : इम्ना ह्याचे इम्नाई कूळ, इश्वीचे इश्वी कूळ; बरीया ह्याचे बरीयाई कूळ."},{"number":45,"verse":"बरीयाच्या वंशजांतल्या हेबेराचे हेबेरी कूळ व मलकीएलाचे मलकीएली कूळ."},{"number":46,"verse":"आशेराच्या मुलीचे नाव सेराह होते."},{"number":47,"verse":"ही आशेराच्या मुलांची कुळे; ह्यांची गणती केली ती त्रेपन्न हजार चारशे भरली."},{"number":48,"verse":"नफतालीच्या मुलांपासून जी कुळे निर्माण झाली ती ही : यहसेलाचे यहसेली कूळ, गूनीचे गूनी कूळ;"},{"number":49,"verse":"येसेराचे येसेरी कूळ व शिल्लेमाचे शिल्लेमी कूळ."},{"number":50,"verse":"ही नफतालीची कुळे त्यांच्या कुळांप्रमाणे होत. ह्यांची गणती केली ती पंचेचाळीस हजार चारशे भरली."},{"number":51,"verse":"इस्राएल लोकांची गणती झाली, ती सहा लक्ष एक हजार सातशे तीस भरली."},{"number":52,"verse":"( चिठ्ठ्या टाकून देशाची वाटणी) परमेश्वर मोशेला म्हणाला,"},{"number":53,"verse":"“ह्यांच्या लोकसंख्येप्रमाणे देशाचे वतन ह्यांच्यामध्ये द्यायचे आहे."},{"number":54,"verse":"अधिक संख्येच्या वंशांना अधिक वाटा द्यावा व कमी संख्येच्या वंशांना कमी वाटा द्यावा; प्रत्येक वंशाला त्याच्या-त्याच्या संख्येप्रमाणे वतन द्यावे;"},{"number":55,"verse":"पण चिठ्ठ्या टाकून जमीन वाटण्यात यावी; त्यांच्या वाडवडिलांच्या वंशांच्या नावांप्रमाणे त्यांना वाटा मिळावा."},{"number":56,"verse":"ते संख्येने अधिक असोत किंवा कमी असोत, त्यांची वतने चिठ्ठ्या टाकून वाटण्यात यावीत."},{"number":57,"verse":"( लेव्यांची कुळे) लेव्यांपैकी ज्यांची गणती त्यांच्या कुळांप्रमाणे झाली ते हे : गेर्षोनाचे गेर्षोनी कूळ; कहाथाचे कहाथी कूळ व मरारीचे मरारी कूळ."},{"number":58,"verse":"लेव्यांची कुळे : लिब्नी कूळ, हेब्रोनी कूळ, महली कूळ, मूशी कूळ व कोरही कूळ. कहाथाला अम्राम झाला."},{"number":59,"verse":"अम्रामाच्या स्त्रीचे नाव योखबेद होते; ती लेवीची मुलगी होती; ती त्याला मिसर देशात झाली होती. तिला अम्रामापासून अहरोन व मोशे आणि त्यांची बहीण मिर्याम ही झाली."},{"number":60,"verse":"अहरोनाला नादाब, अबीहू, एलाजार व इथामार हे झाले."},{"number":61,"verse":"नादाब व अबीहू ह्यांनी परमेश्वरासमोर अनधिकृत अग्नी नेला तेव्हा ते ठार झाले."},{"number":62,"verse":"लेव्यांपैकी एक महिन्याच्या व त्यापेक्षा अधिक वयाच्या पुरुषांची गणती केली, ते तेवीस हजार भरले; इस्राएल लोकांबरोबर त्यांची गणती केली नव्हती; कारण त्यांना इस्राएल लोकांबरोबर वतन दिले नव्हते."},{"number":63,"verse":"( पहिल्या शिरगणतीतले कालेब व यहोशवा मात्र हयात) मोशे व एलाजार याजक ह्यांनी मवाबाच्या मैदानात यरीहोजवळ यार्देन नदीतीरी इस्राएल लोकांची गणती केली ती इतकी भरली."},{"number":64,"verse":"सीनाय रानात मोशे व अहरोन याजक ह्यांनी इस्राएल लोकांची गणती केली होती तिच्यात ज्यांची गणती झाली होती त्यांच्यापैकी एकही पुरुष ह्या गणतीत नव्हता."},{"number":65,"verse":"कारण परमेश्वराने त्यांच्याविषयी सांगितले होते की ते रानातच मरतील. यफुन्नेचा मुलगा कालेब व नूनाचा मुलगा यहोशवा ह्यांच्याशिवाय त्यांच्यातला एकही पुरुष जिवंत राहिला नव्हता."}]}
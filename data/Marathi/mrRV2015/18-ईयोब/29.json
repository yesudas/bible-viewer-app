{"bibleAbbr":"mrRV2015","bookName":"ईयोब","bookEnglishName":"Job","chapterNumber":29,"verses":[{"number":1,"verse":"( ईयोब आपले पूर्वीचे सुख आठवतो) ईयोब आपला वाद पुढे चालवून म्हणाला,"},{"number":2,"verse":"“पूर्वीचे महिने मला प्राप्त होते, पूर्वीच्यासारखे माझे दिवस असते, तर किती बरे होते! त्या दिवसांत देव माझे रक्षण करीत असे."},{"number":3,"verse":"त्याचा दीप माझ्या शिरावर प्रकाशत असे; व त्याच्या तेजाने मी अंधकारात चालत असे;"},{"number":4,"verse":"त्या काळी मी भर उमेदीत होतो; देवाचा सहवास मला माझ्या डेर्‍यात घडे;"},{"number":5,"verse":"सर्वसमर्थ त्या काळी माझ्यासन्निध असे; माझी मुलेबाळे माझ्या सभोवती असत;"},{"number":6,"verse":"दह्यालोण्यात माझी पावले भिजत; खडकातून तेलाचे प्रवाह माझ्यासाठी निघत."},{"number":7,"verse":"मी नगराच्या वेशीनजीक जाऊन, चौकात माझे आसन मांडी,"},{"number":8,"verse":"तेव्हा तरुण मला पाहून लपत, वृद्ध उठून उभे राहत;"},{"number":9,"verse":"सरदार बोलायचे थांबत व तोंडावर हात ठेवत;"},{"number":10,"verse":"अमीरउमराव स्तब्ध राहत; त्यांची जीभ त्यांच्या टाळूस चिकटून राही."},{"number":11,"verse":"कोणाच्या कानी माझे वर्तमान गेले असता तो मला धन्य म्हणे; कोणाच्या दृष्टीस मी पडलो असता तो माझ्याविषयी ग्वाही देई;"},{"number":12,"verse":"कारण करुणा भाकणारा दीन, अनाथ व निराश्रित ह्यांचा मी उद्धार करी."},{"number":13,"verse":"नाश होण्याच्या लागास आलेल्याचा मी आशीर्वाद घेई; विधवेचे मन आनंदित होऊन तिला मी गायला लावी."},{"number":14,"verse":"नीतिमत्ता माझे पांघरूण होई आणि ती मला आच्छादून टाकी; माझी नीतिमत्ता हाच माझा झगा व शिरोभूषण होत असे."},{"number":15,"verse":"मी आंधळ्याला नेत्र होई; लंगड्याला पाय होई."},{"number":16,"verse":"मी लाचारांचा पिता असे; अपरिचितांच्या फिर्यादीची मी दाद घेई."},{"number":17,"verse":"मी दुष्टांचे दात पाडी, त्याच्या दातांतून शिकार सोडवी."},{"number":18,"verse":"तेव्हा मी म्हणे की, ‘माझ्या घरकुलातच राहून मला मरण येईल, व माझे दिवस वाळूच्या कणांप्रमाणे1 बहुगुणित होतील;"},{"number":19,"verse":"माझे मूळ पाण्याजवळ पसरेल; माझ्या फांदीवर रात्रभर दहिवर राहील."},{"number":20,"verse":"माझे वैभव माझ्या ठायी जसेच्या तसेच टवटवीत राहील;’ माझे धनुष्य माझ्या हाती सर्वदा नवेच राहील.’"},{"number":21,"verse":"लोक माझे भाषण कान देऊन ऐकत राहत, माझा निर्णय ऐकायला ते स्तब्ध राहत."},{"number":22,"verse":"माझे बोलणे संपल्यावर ते पुन्हा बोलत नसत; माझे भाषण त्यांना पर्जन्यवृष्टीसारखे होई."},{"number":23,"verse":"लोक माझ्या बोलण्याची पावसाप्रमाणे वाट पाहत; जसे काय अखेरच्या पावसासाठी तोंड पसरून ते अपेक्षा करीत."},{"number":24,"verse":"ते निराश झाले असता मी त्यांच्याकडे हास्यवदन करून पाही; त्यांना माझे मुखतेज उतरवता येत नसे."},{"number":25,"verse":"मी त्यांचा मार्गदर्शक होई व त्यांच्यामध्ये अग्रस्थानी बसे; सैन्यात जसा राजा, शोकग्रस्तांत जसा समाधान करणारा, तसा मी त्यांच्यामध्ये असे.”"}]}
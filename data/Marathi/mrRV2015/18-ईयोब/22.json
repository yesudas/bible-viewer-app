{"bibleAbbr":"mrRV2015","bookName":"ईयोब","bookEnglishName":"Job","chapterNumber":22,"verses":[{"number":1,"verse":"( अलीफज ईयोबावर भयंकर दुष्टाईचा दोष लादतो) मग अलीफज तेमानी म्हणाला,"},{"number":2,"verse":"“मनुष्याकडून देवाला काही लाभ आहे काय? सुज्ञ पुरुष स्वत:चाच लाभ करून घेतो."},{"number":3,"verse":"तू नीतिमान असलास तर तेणेकरून सर्वसमर्थाला काही सुख होते काय? तू सात्त्विकतेने वर्तलास तर त्याला काही लाभ होईल काय?"},{"number":4,"verse":"तो तुझा भक्तिभाव पाहून तुझा निषेध करतो व तुझ्याशी वाद चालवतो काय?"},{"number":5,"verse":"तुझी दुष्टाई मोठी आहे; तुझ्या अधर्माला अंत नाही, हे खरे ना?"},{"number":6,"verse":"तू विनाकारण आपल्या बंधूचे गहाण अडकवून ठेवलेस; उघड्यानागड्यांची वस्त्रे तू हिरावून घेतलीस."},{"number":7,"verse":"थकल्याभागलेल्यांना तू पाणी दिले नाहीस, भुकेलेल्यांना अन्न घातले नाहीस."},{"number":8,"verse":"जबरदस्ताच्या हाती भूमी गेली; प्रतिष्ठित पुरुषानेच तिच्यात वस्ती केली."},{"number":9,"verse":"तू विधवांना रिक्त हस्ते लावून दिलेस, पोरक्यांचे हात मोडून टाकलेस;"},{"number":10,"verse":"म्हणूनच तुला चोहोकडून पाशांनी घेरले आहे; भीतीने तुला अकस्मात घाबरे केले आहे."},{"number":11,"verse":"काळोख आणि महापूर तुला व्यापून टाकत आहेत, हे तुला दिसत नाही काय?"},{"number":12,"verse":"देवाचा निवास उंच गगन आहे ना? अतिशय वरच्या तार्‍यांकडे पाहा, ते किती उंच आहेत!"},{"number":13,"verse":"तू म्हणतोस, ‘देवाला काय कळते? दाट अंधाराच्या आडून तो कशी न्यायाधीशी चालवील?’"},{"number":14,"verse":"निबिड मेघ त्याला आच्छादतात म्हणून त्याला दिसत नाही; आकाशमंडळातच त्याचा संचार होतो."},{"number":15,"verse":"ज्या मार्गाने दुर्जन गेले त्याच प्राचीन मार्गाने तू जाणार काय?"},{"number":16,"verse":"ते अकाली उच्छेद पावले, त्यांच्या पायाखालच्या भूमीचे विरघळून पाणी झाले;"},{"number":17,"verse":"ते देवाला म्हणाले, ‘तू आमच्यापासून दूर हो; सर्वसमर्थ आमचे1 काय करणार?’"},{"number":18,"verse":"तरी त्याने त्यांची घरे उत्तम पदार्थांनी भरली होती; दुष्टांची मसलत माझ्यापासून दूर असो."},{"number":19,"verse":"हे पाहून नीतिमान आनंद पावतात; निर्दोष जन त्यांचा उपहास करून म्हणतात,"},{"number":20,"verse":"‘खरोखर आमच्या विरोधकांचा उच्छेद झाला आहे. अग्नीने त्यांच्या संपत्तीचा शेष खाऊन टाकला आहे.’"},{"number":21,"verse":"त्याच्याशी2 सख्य कर आणि शांतीने राहा; अशाने तुझे कल्याण होईल."},{"number":22,"verse":"आता त्याच्या तोंडून नियमांचे शिक्षण घे, त्याची वचने आपल्या हृदयात साठव."},{"number":23,"verse":"तू सर्वसमर्थाकडे वळलास आपल्या डेर्‍यातून तू अधर्म दूर केलास, तर तुझी पुन्हा उभारणी होईल."},{"number":24,"verse":"तू आपले सुवर्ण धुळीत टाक; ओफीरचे सोने ओढ्यातल्या गोट्यांत फेकून दे;"},{"number":25,"verse":"म्हणजे सर्वसमर्थ तुला सुवर्ण व राशींच्या राशी रुपे असा होईल."},{"number":26,"verse":"मग सर्वसमर्थाच्या ठायी तू आनंद पावशील, तू आपले मुख देवासमोर वर करशील."},{"number":27,"verse":"तू त्याची प्रार्थना केलीस म्हणजे तो तुझे ऐकेल; आणि तू आपले नवस फेडशील."},{"number":28,"verse":"तू संकल्प केला तर तो सिद्धीस जाईल; तुझ्या मार्गावर प्रकाश पडेल;"},{"number":29,"verse":"त्या मार्गांनी तुला खाली जाण्याचा प्रसंग आला,1 तर तू ‘वर! वर!’ असेच म्हणशील; कारण देव नम्र वृत्तीच्या मनुष्याचा बचाव करील."},{"number":30,"verse":"जो निर्दोष नाही त्यालाही तो वाचवतो; तुझ्या हातांच्या निर्मलतेमुळे त्याचा बचाव होईल.”"}]}
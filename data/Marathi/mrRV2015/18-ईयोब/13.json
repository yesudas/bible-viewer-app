{"bibleAbbr":"mrRV2015","bookName":"ईयोब","bookEnglishName":"Job","chapterNumber":13,"verses":[{"number":1,"verse":"( ईयोब आपल्या नीतिमत्त्वाचे समर्थन करतो) “पाहा, हे सर्व माझ्या डोळ्यांनी पाहिलेच आहे, माझे कान हे ऐकून समजलेच आहेत."},{"number":2,"verse":"तुम्हांला कळते ते मलाही कळते; मी काही तुमच्याहून कमी नाही."},{"number":3,"verse":"खचीत मी सर्वसमर्थाशी बोलणार; मी देवापुढे वाद चालवू इच्छितो."},{"number":4,"verse":"तुम्ही तर लबाड्या प्रवृत्त करणारे आहात. तुम्ही सर्व कवडीमोल वैद्य आहात."},{"number":5,"verse":"अहो! तुम्ही अगदी गप्प राहाल तर बरे; ह्यात तुमचा शहाणपणा दिसेल."},{"number":6,"verse":"आता माझे म्हणणे ऐकून घ्या; माझ्या तोंडच्या प्रतिवादाकडे कान द्या."},{"number":7,"verse":"काय? तुम्ही देवाच्या पक्षाने विपरीत भाषण करता? त्याच्या पक्षाने कपटभाषण करता?"},{"number":8,"verse":"तुम्ही त्याचे पक्षपाती होणार काय? देवाची वकिली करणार काय?"},{"number":9,"verse":"तुमची त्याने पारख केली तर ते तुम्हांला बरे वाटेल काय? मनुष्य मनुष्याला फसवतो तसे तुम्ही त्याला फसवाल काय?"},{"number":10,"verse":"तुम्ही कपटाने पक्षपात कराल तर तो खातरीने तुमचे करणे उघडकीस आणील."},{"number":11,"verse":"त्याच्या माहात्म्याने तुम्ही घाबरे होणार नाही काय? त्याचा धाक तुम्हांला वाटणार नाही काय?"},{"number":12,"verse":"ही कर्णोपकर्णी आलेली तुमची वचने केवळ राखेच्या म्हणी होत; तुमचे कोट केवळ मातीचे होत."},{"number":13,"verse":"गप्प राहा, माझ्याआड येऊ नका म्हणजे मी बोलेन; मग काय होईल ते होवो."},{"number":14,"verse":"मी आपले मांस दाती का धरावे? मी आपला प्राण मुठीत का धरावा?"},{"number":15,"verse":"तो मला ठार मारणार; तरी मी त्याची आस धरीन;1 तरी माझ्या वर्तनक्रमाचे त्याच्यासमोर मी समर्थन करीन."},{"number":16,"verse":"ह्यातच माझे तारण होईल; कारण भक्तिहीन त्याच्यासमोर येणार नाही."},{"number":17,"verse":"अहो, चित्त देऊन माझे भाषण ऐका; माझे म्हणणे तुमच्या कानी पडू द्या."},{"number":18,"verse":"आता पाहा, मी आपल्या दाव्याची पुरी तयारी केली आहे; मी निर्दोष ठरेन हे मला माहीत आहे."},{"number":19,"verse":"माझा कोण प्रतिवादी होईल? कोणी झाला तर मी गप्प राहून प्राण सोडीन."},{"number":20,"verse":"दोनच गोष्टी मात्र करू नकोस, म्हणजे मग मी तुझ्यापासून तोंड लपवणार नाही. माझ्यावरला आपला हात काढ,"},{"number":21,"verse":"आणि मला धाक घालून घाबरे करू नकोस."},{"number":22,"verse":"मला बोलाव, म्हणजे मी बोलेन, नाहीतर मी बोलतो आणि मग तू त्याचे उत्तर दे."},{"number":23,"verse":"माझी अधर्मकृत्ये व माझी पातके किती आहेत! माझा अपराध व माझे पाप मला दाखवून दे."},{"number":24,"verse":"तू आपले तोंड का लपवतोस? मला आपला वैरी का लेखतोस?"},{"number":25,"verse":"इकडून तिकडे उडणार्‍या पानांचा तू पिच्छा पुरवतोस काय? शुष्क भुसाच्या पाठीस लागतोस काय?"},{"number":26,"verse":"तू माझ्या नावावर कठीण शिक्षा लिहितोस, माझ्या तारुण्यातील पातकांचे फळ मला भोगायला लावतोस."},{"number":27,"verse":"तू माझे पाय खोड्यांत घालतोस आणि माझ्या सगळ्या चालचलणुकीवर नजर ठेवतोस; तू माझ्या पावलांभोवती रेषा मारतोस."},{"number":28,"verse":"मी सडलेल्या वस्तूप्रमाणे, कसरीने खाल्लेल्या वस्त्राप्रमाणे जीर्ण झालो आहे.”"}]}
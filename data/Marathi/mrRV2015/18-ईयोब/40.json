{"bibleAbbr":"mrRV2015","bookName":"ईयोब","bookEnglishName":"Job","chapterNumber":40,"verses":[{"number":1,"verse":"परमेश्वराने ईयोबाला आणखी म्हटले,"},{"number":2,"verse":"“हा बोल लावणारा सर्वसमर्थाशी आता वाद घालील काय? देवाशी वाद घालणार्‍याने आता उत्तर द्यावे.”"},{"number":3,"verse":"मग ईयोबाने परमेश्वराला उत्तर दिले."},{"number":4,"verse":"“पाहा, मी तर पामर आहे, मी तुला काय उत्तर देऊ? मी आपला हात आपल्या तोंडावर ठेवतो."},{"number":5,"verse":"एकदा मी बोललो खरा, पण आता मी तुला काही जाब देणार नाही; मी दोनदाही बोललो, पण आता पुन्हा बोलणार नाही.” देवाच्या सामर्थ्याचे मूर्त स्वरूप"},{"number":6,"verse":"मग परमेश्वराने वावटळीतून ईयोबाला उत्तर दिले; तो म्हणाला :"},{"number":7,"verse":"“आता मर्दाप्रमाणे आपली कंबर बांध; मी तुला विचारतो, मला सांग."},{"number":8,"verse":"तू माझे न्याय्यत्व खोटे पाडू पाहतोस काय? आपण निर्दोषी ठरावे म्हणून तू मला दोषी ठरवतोस काय?"},{"number":9,"verse":"देवाच्या भुजासारखा तुझा भुज आहे काय! त्याच्या वाणीप्रमाणे तुला गर्जना करता येते काय?"},{"number":10,"verse":"तू आपणास महिमा व प्रताप ह्यांनी भूषित कर; तेज व ऐश्वर्य धारण कर."},{"number":11,"verse":"तुझ्या क्रोधाला भरते येऊ दे, आणि प्रत्येक गर्विष्ठाला पाहून त्याची मानखंडना कर."},{"number":12,"verse":"प्रत्येक गर्विष्ठाला पाहून त्याला खाली पाड आणि दुष्टाला जागच्या जागी तुडव."},{"number":13,"verse":"त्या सर्वांना मातीस मिळव; त्यांची तोंडे काळोखात राहतील असे त्यांना बांधून टाक."},{"number":14,"verse":"मग तुझा उजवा हात तुझा उद्धार करतो, अशी तुझी मीही प्रशंसा करीन."},{"number":15,"verse":"तुझ्याबरोबर निर्माण केलेल्या बेहेमोथास1 पाहा; तो बैलाप्रमाणे गवत खात असतो."},{"number":16,"verse":"पाहा, त्याच्या कंबरेत ताकद असते; त्याच्या पोटाच्या स्नायूंत सामर्थ्य असते."},{"number":17,"verse":"देवदारूच्या फांदीसारखे तो आपले शेपूट हलवतो; त्याच्या जांघांचे स्नायू एकमेकांशी जोडलेले असतात."},{"number":18,"verse":"त्याची हाडे जणू काय पितळेच्या नळ्या, त्याच्या फासळ्या जणू काय लोखंडाचे गज."},{"number":19,"verse":"तो देवाची प्रमुख कृती आहे; त्याच्या निर्माणकर्त्याने त्याला तलवारीने सज्ज केले आहे."},{"number":20,"verse":"डोंगर त्याला चारा पुरवतात; तेथे सर्व वनपशू क्रीडा करतात."},{"number":21,"verse":"तो कमलिनीखाली, लव्हाळ्याच्या बेटात व दलदलीत पडून राहतो."},{"number":22,"verse":"कमलिनी त्याच्यावर छाया करतात; ओहोळातले वाळुंज त्याला घेरतात."},{"number":23,"verse":"पाहा, नदीच्या पुराचा लोट त्यावर आला तरी तो डगमगत नाही; यार्देनेसारखा नदीचा प्रवाह झपाट्याने वाहून त्याच्या तोंडावर आदळला तरी तो निर्भय राहतो."},{"number":24,"verse":"तो सावध असता त्याला कोण धरील? पाशात पकडून त्याच्या नाकात वेसण कोण घालील?”"}]}
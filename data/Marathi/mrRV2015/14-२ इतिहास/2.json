{"bibleAbbr":"mrRV2015","bookName":"२ इतिहास","bookEnglishName":"2 Chronicles","chapterNumber":2,"verses":[{"number":1,"verse":"( हूराम राजाबरोबर दाविदाचा करार) ( ( 110 5:1-18 ; 110 7:13-14 )) शलमोनाने परमेश्वराच्या नामाप्रीत्यर्थ एक मंदिर आणि एक राजमंदिरही बांधायचे योजले."},{"number":2,"verse":"शलमोनाने सत्तर हजार ओझेकरी, डोंगरातून धोंडे काढणारे ऐंशी हजार व त्यांच्यावर देखरेख करण्यासाठी तीन हजार सहाशे लोक मोजून काढले."},{"number":3,"verse":"शलमोनाने सोरेचा राजा हूराम1 ह्याला सांगून पाठवले की, “माझा बाप दावीद ह्याच्याशी आपण जसा व्यवहार केला व त्याचे निवासमंदिर बांधण्यासाठी गंधसरू पाठवले तसाच व्यवहार माझ्याशी करा."},{"number":4,"verse":"पाहा, मी आपला देव परमेश्वर ह्याच्या नामाप्रीत्यर्थ एक मंदिर बांधत आहे. ते परमेश्वराला समर्पण करून त्याच्यासमोर सुगंधी द्रव्यांनी युक्त असा धूप जाळावा, नित्य समर्पित भाकर तेथे ठेवावी आणि रोज सकाळी व संध्याकाळी, शब्बाथदिनी व चंद्रदर्शनी आणि आमचा देव परमेश्वर ह्याने नेमलेल्या पर्वकाळी होमबली अर्पावेत म्हणून ते मी बांधत आहे. इस्राएलाचा हा निरंतरचा विधी होय."},{"number":5,"verse":"जे मंदिर मी बांधत आहे ते मोठे होणार, कारण आमचा देव सर्व दैवतांहून मोठा आहे."},{"number":6,"verse":"आकाश व नभोमंडल ह्यांत तो सामावत नाही तर त्याच्याप्रीत्यर्थ मंदिर बांधण्याची कोणास ताकद आहे? त्याच्या निवासासाठी मंदिर बांधणारा मी तरी कोण? केवळ त्याच्यापुढे धूप जाळावा म्हणून मी हे मंदिर बांधत आहे."},{"number":7,"verse":"तर माझा पिता दावीद ह्याने तरतूद करून ठेवल्याप्रमाणे यहूदात व यरुशलेमेत जे कारागीर आहेत त्यांच्याबरोबर काम करण्यासाठी सोने, रुपे, पितळ व लोखंड ह्यांच्या कामात आणि जांभळे, किरमिजी व निळ्या रंगाचे कापड तयार करण्याच्या कामात निपुण आणि खोदीव काम जाणणारा असा एक कारागीर माझ्याकडे पाठवून द्या."},{"number":8,"verse":"तशीच माझ्याकडे लबानोनाहून गंधसरू, देवदारू व रक्तचंदन ह्यांची लाकडे पाठवून द्या; मला ठाऊक आहे की, आपल्या सेवकांना लबानोन येथील झाडे कापण्याचे काम माहीत आहे; आपल्या सेवकांबरोबर माझेही सेवक राहून"},{"number":9,"verse":"माझ्यासाठी विपुल लाकूड तयार करतील; कारण जे मंदिर मी बांधणार आहे ते भव्य होणार आहे."},{"number":10,"verse":"आपले जे सेवक लाकडे कापतील त्यांना मी वीस हजार कोर2 झोडलेले गहू, वीस हजार कोर जव, वीस हजार बथ2 द्राक्षारस व वीस हजार बथ तेल देईन.”"},{"number":11,"verse":"तेव्हा सोराचा राजा हूराम ह्याने शलमोनाला असे पत्रोत्तर लिहिले की, “परमेश्वराचे आपल्या प्रजेवर प्रेम आहे म्हणून त्याने आपणाला तिच्यावर राजा नेमले आहे.”"},{"number":12,"verse":"हूरामाने आणखी असे लिहिले की, “आकाश व पृथ्वी ह्यांचा निर्माणकर्ता, इस्राएलाचा देव परमेश्वर धन्य; परमेश्वराप्रीत्यर्थ मंदिर बांधण्याच्या आणि राजमंदिर बांधण्याच्या कार्यासाठी त्याने दावीद राजाला बुद्धिसंपन्न आणि चातुर्य व अक्कल ह्यांनी मंडित असा पुत्र दिला आहे."},{"number":13,"verse":"तर मी आपला बाप हूराम ह्याचा एक बुद्धिमान कारागीर पाठवत आहे."},{"number":14,"verse":"तो दान वंशातील एका स्त्रीचा पुत्र असून त्याचा बाप सोर येथला होता; तो सोने, चांदी, पितळ, लोखंड, पाषाण व लाकूड ह्यांचे काम करण्यात, जांभळे, निळे, तलम सणाचे किरमिजी कापड तयार करण्यात, कोणत्याही प्रकारचे खोदकाम करण्यात व सर्व प्रकारचे नमुने तयार करण्यात निपुण आहे. आपल्या कारागिरांबरोबर व माझा स्वामी आपला बाप दावीद ह्याच्या कारागिरांबरोबर त्याला कामावर नेमा."},{"number":15,"verse":"आता माझ्या स्वामींनी गहू, जव, तेल व द्राक्षारस पाठवतो असे म्हटले आहे तर ते त्यांनी आपल्या नोकरांकडे पाठवून द्यावे."},{"number":16,"verse":"जितक्या लाकडांचे आपल्याला प्रयोजन आहे तेवढे लबानोनाहून कापून त्याचे तराफे करून आमचे लोक जलमार्गाने यापो येथे पोचते करतील; तेथून ते आपण यरुशलेमेला घेऊन जावे.”"},{"number":17,"verse":"शलमोनाचा बाप दावीद ह्याने इस्राएल देशात राहणार्‍या सर्व उपर्‍या लोकांची गणती केली होती, त्याप्रमाणे शलमोनाने त्यांची गणती केली; तेव्हा ते एक लक्ष त्रेपन्न हजार सहाशे भरले."},{"number":18,"verse":"त्यांतून त्याने सत्तर हजार ओझेकरी, ऐंशी हजार पहाडातले धोंडे काढणारे व तीन हजार सहाशे त्यांच्यावर देखरेख करणारे नेमले."}]}
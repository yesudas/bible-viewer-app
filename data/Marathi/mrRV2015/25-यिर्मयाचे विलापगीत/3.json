{"bibleAbbr":"mrRV2015","bookName":"यिर्मयाचे विलापगीत","bookEnglishName":"Lamentations","chapterNumber":3,"verses":[{"number":1,"verse":"( देवदयेने सुटकेची आशा) मी त्याच्या क्रोधरूप दंडाचे दु:ख भोगलेला मनुष्य आहे."},{"number":2,"verse":"त्याने मला घेऊन जाऊन, उजेडात नव्हे, तर अंधारात चालायला लावले."},{"number":3,"verse":"खरोखर तो दिवसभर माझ्याविरुद्ध आपला हात राहून राहून चालवतो."},{"number":4,"verse":"त्याने माझे मांस व माझी त्वचा जीर्ण केली आहे; त्याने माझी हाडे मोडली आहेत."},{"number":5,"verse":"त्याने विष व दु:ख ह्यांचा कोट माझ्याभोवती रचला आहे."},{"number":6,"verse":"जे मागेच मरून गेले त्यांच्याप्रमाणे मला तो अंधकारमय स्थळी बसवतो."},{"number":7,"verse":"त्याने माझ्याभोवती कुंपण केले म्हणून माझ्याने बाहेर पडवत नाही; त्याने माझी बेडी भारी केली."},{"number":8,"verse":"मी धावा करतो व गार्‍हाणे करतो, तेव्हा तो माझ्या विनवणीस प्रतिबंध करतो."},{"number":9,"verse":"त्याने माझ्या मार्गाभोवती चिर्‍यांची भिंत बांधली आहे; त्याने माझ्या वाटा वाकड्या केल्या आहेत."},{"number":10,"verse":"टपणार्‍या अस्वलासारखा, गुप्त जागी असलेल्या सिंहासारखा, तो मला झाला आहे."},{"number":11,"verse":"त्याने मला वाटेवरून लोटून देऊन माझे फाडून तुकडे केले आहेत; त्याने मला उदास केले आहे."},{"number":12,"verse":"त्याने आपले धनुष्य वाकवले आहे, त्याने मला बाणाचे निशाण केले आहे."},{"number":13,"verse":"त्याने आपले बाण माझ्या अंतर्यामात शिरवले आहेत."},{"number":14,"verse":"मी आपल्या सर्व लोकांत दिवसभर उपहासाचा व निंदाव्यंजक पोवाड्यांचा विषय झालो आहे."},{"number":15,"verse":"त्याने मला क्लेशाने व्यापले आहे, तो मला कडू दवणा पाजतो."},{"number":16,"verse":"त्याने मला आपल्या दातांनी खडे फोडायला लावले आहे; त्याने मला राखेने माखून काढले आहे."},{"number":17,"verse":"तू माझ्या जिवाला शांतीपासून दूर ठेवले आहेस; समृद्धीला मी पारखा झालो आहे."},{"number":18,"verse":"तेव्हा मी म्हणालो, “माझी जीवनशक्‍ती, परमेश्वराची मला वाटत असलेली आशा, गेली आहे.”"},{"number":19,"verse":"माझी विपत्ती व माझे भ्रमण, कडू दवणा व विष ह्यांचे स्मरण कर."},{"number":20,"verse":"माझा जीव त्यांचे स्मरण करीत राहतो म्हणून तो माझ्या ठायी गळला आहे."},{"number":21,"verse":"हे मी मनात आणतो म्हणून मला आशा आहे."},{"number":22,"verse":"आम्ही भस्म झालो नाही ही परमेश्वराची दया होय, कारण त्याच्या करुणेस खंड पडत नाही."},{"number":23,"verse":"ती रोज सकाळी नवी होते; तुझी सत्यता थोर आहे."},{"number":24,"verse":"“परमेश्वर माझा वतनभाग आहे”, असे माझा जीव म्हणतो; म्हणून त्याच्या ठायी मी आशा ठेवीन."},{"number":25,"verse":"जे परमेश्वराची आशा धरून राहतात त्यांना, जो जीव त्याला शरण जातो त्याला, परमेश्वर प्रसन्न होतो."},{"number":26,"verse":"परमेश्वरापासून येणार्‍या तारणाची वाट पाहणे आणि तीही मुकाट्याने पाहणे बरे आहे."},{"number":27,"verse":"मनुष्याने आपल्या तारुण्यात जू वाहावे हे त्याला बरे आहे."},{"number":28,"verse":"त्याने एकान्ती बसावे व स्वस्थ असावे, कारण त्याने त्याच्यावर हे ओझे ठेवले आहे."},{"number":29,"verse":"त्याने आपले तोंड मातीत खुपसावे, कदाचित अद्यापि आशा असेल."},{"number":30,"verse":"मारत्या इसमाकडे त्याने आपला गाल करावा; त्याने उपहास सोसावा."},{"number":31,"verse":"कारण प्रभू कायमचा त्याग करणार नाही;"},{"number":32,"verse":"तो जरी दु:ख देतो तरी तो आपल्या दयेच्या वैपुल्यानुसार करुणा करतो."},{"number":33,"verse":"तो कोणास मुद्दाम पीडा करीत नाही, मानवपुत्रांना दु:ख देत नाही."},{"number":34,"verse":"पृथ्वीवरील सर्व बंदिवानांना पायांखाली तुडवणे,"},{"number":35,"verse":"परात्पराच्या समक्ष मनुष्याचे हक्क बुडवणे,"},{"number":36,"verse":"कोणाचा दावा बिघडवणे, असली कृत्ये प्रभू पाहत नाही काय?"},{"number":37,"verse":"प्रभूने आज्ञा केली नसल्यास कोण बोलला आणि त्याप्रमाणे घडून आले?"},{"number":38,"verse":"अनिष्ट व इष्ट ही परात्पराच्या मुखातून येत नाहीत काय?"},{"number":39,"verse":"आपल्या पातकांबद्दल शिक्षा होते म्हणून जिवंत मनुष्याने का कुरकुर करावी?"},{"number":40,"verse":"चला, आपण आपले मार्ग शोधू व तपासू, आणि परमेश्वराकडे परत जाऊ."},{"number":41,"verse":"आपण आपले हात वर स्वर्गांतील देवाकडे करून आपली अंत:करणे त्याच्याकडे उन्नत करू."},{"number":42,"verse":"“आम्ही अपराध केला व फितुरी केली; त्याची तू क्षमा केली नाहीस."},{"number":43,"verse":"तू क्रोधव्याप्त होऊन आमचा छळ केलास तू वधलेस, दया केली नाहीस."},{"number":44,"verse":"तू आपणा स्वत:स अभ्राने आच्छादलेस, प्रार्थनेचा त्यामधून प्रवेश होत नाही."},{"number":45,"verse":"तू आम्हांला राष्ट्रांमध्ये हेंदर व केरकचरा केले आहेस."},{"number":46,"verse":"आमच्या सर्व शत्रूंनी आमच्यावर आपले तोंड वासले आहे."},{"number":47,"verse":"भय व गर्ता, विध्वंस व नाश ही आम्हांला प्राप्त झाली आहेत."},{"number":48,"verse":"माझ्या लोकांच्या कन्येचा विनाश झाल्यामुळे माझे डोळे अश्रुप्रवाह ढाळत आहेत."},{"number":49,"verse":"माझे डोळे वाहत आहेत, थांबत नाहीत, कधी खळत नाहीत;"},{"number":50,"verse":"परमेश्वर आकाशातून अवलोकन करीपर्यंत ते खळायचे नाहीत."},{"number":51,"verse":"माझ्या नगरात सर्व कन्यांमुळे माझे डोळे माझ्या जिवास दुःख देत आहेत."},{"number":52,"verse":"निष्कारण बनलेल्या माझ्या वैर्‍यांनी पक्ष्याचा करावा तसा माझा पाठलाग केला आहे."},{"number":53,"verse":"गर्तेत ढकलून त्यांनी माझ्या जिवाचा अंत केला आहे, माझ्यावर दगड लोटला आहे."},{"number":54,"verse":"माझ्या डोक्यावरून पाण्याचे लोट गेले; मी म्हणालो, ‘माझा अंत होत आहे.’"},{"number":55,"verse":"हे परमेश्वरा, अतिशय खोल गर्तेतून मी तुझ्या नामाचा धावा केला."},{"number":56,"verse":"तू माझी वाणी ऐकलीस; माझ्या उसाशाला; माझ्या आरोळीला, आपला कान बंद करू नकोस."},{"number":57,"verse":"मी तुझा धावा केला त्या दिवशी तू जवळ आलास; तू म्हणालास भिऊ नकोस."},{"number":58,"verse":"हे प्रभू, तू माझ्या जिवाच्या पक्षाने लढलास; तू माझ्या जिवास उद्धरलेस."},{"number":59,"verse":"हे परमेश्वरा, माझा अन्याय झाला तो तू पाहिला आहेस; तू माझा न्याय कर."},{"number":60,"verse":"त्यांनी उगवलेला सर्व सूड, त्यांच्या माझ्याविषयीच्या सर्व योजना, तू पाहिल्या आहेत."},{"number":61,"verse":"हे परमेश्वरा, माझ्याविरुद्ध त्यांनी केलेली निंदा व त्यांच्या सर्व योजना तू ऐकल्या आहेत."},{"number":62,"verse":"माझ्यावर उठणार्‍यांच्या तोंडचे शब्द व दिवसभर चाललेला त्यांचा माझ्याविषयीचा कट तू ऐकला आहेस."},{"number":63,"verse":"तू त्यांचे उठणेबसणे पाहा; मी त्यांचे उपहासगीत झालो आहे."},{"number":64,"verse":"हे परमेश्वरा, त्यांच्या हातच्या कर्माप्रमाणे तू त्यांना प्रतिफळ देशील."},{"number":65,"verse":"हृदयाची कठोरता हा आपला शाप तू त्यांना देशील."},{"number":66,"verse":"तू क्रोधाने त्यांचा पाठलाग करशील, व परमेश्वराच्या आकाशाखालून तू त्यांचा विध्वंस करशील.”"}]}
{"bibleAbbr":"mrRV2015","bookName":"उत्पत्ती","bookEnglishName":"Genesis","chapterNumber":11,"verses":[{"number":1,"verse":"( बाबेल येथील बुरूज) सर्व पृथ्वीची एकच भाषा, एकच बोली होती."},{"number":2,"verse":"पुढे असे झाले की पूर्वेकडे जाता जाता त्या लोकांना शिनार देशात एक मैदान लागले, आणि तेथे त्यांनी वस्ती केली."},{"number":3,"verse":"ते एकमेकांना म्हणाले, “चला, आपण विटा करून पक्क्या भाजू.” त्यांनी दगडांऐवजी विटा आणि चुन्याऐवजी डांबर वापरले."},{"number":4,"verse":"मग ते म्हणाले, “चला, आपल्यासाठी एक नगर आणि गगनचुंबी शिखराचा एक बुरूज बांधू; आणि आपले नाव करू म्हणजे सर्व पृथ्वीच्या पाठीवर आपली पांगापांग होणार नाही.”"},{"number":5,"verse":"तेव्हा मानवपुत्र नगर व बुरूज बांधत होते ते पाहण्यास परमेश्वर उतरला."},{"number":6,"verse":"परमेश्वर म्हणाला, “पाहा, हे लोक एक आहेत, ह्या सर्वांची भाषाही एकच आहे, ही ह्यांच्या कृत्यांची सुरुवात आहे; आणि हे जे काही करण्याचे योजतील ते करण्यास ह्यांना कशानेही अटकाव होणार नाही."},{"number":7,"verse":"तर चला, आपण खाली जाऊन ह्यांच्या भाषेचा घोटाळा करू म्हणजे ह्यांना एकमेकांची भाषा समजणार नाही.”"},{"number":8,"verse":"नंतर परमेश्वराने तेथून त्यांना सर्व पृथ्वीच्या पाठीवर पांगवले; ह्याप्रमाणे त्यांचे नगर बांधायचे राहिले."},{"number":9,"verse":"म्हणून त्या नगराचे नाव ‘बाबेल’ असे पडले, कारण त्या ठिकाणी परमेश्वराने सगळ्या पृथ्वीच्या भाषेचा घोटाळा करून तेथून त्यांना सर्व पृथ्वीच्या पाठीवर पांगवले."},{"number":10,"verse":"( शेमाचे वंशज) ( ( 130 1:24-27 )) शेमाची वंशावळ येणेप्रमाणे : शेम शंभर वर्षांचा झाल्यावर जलप्रलयानंतर दोन वर्षांनी त्याला अर्पक्षद झाला."},{"number":11,"verse":"अर्पक्षद झाल्यावर शेम पांचशे वर्षे जगला, आणि त्याला मुलगे व मुली झाल्या."},{"number":12,"verse":"अर्पक्षद पस्तीस वर्षांचा झाल्यावर त्याला शेलह झाला;"},{"number":13,"verse":"शेलह झाल्यावर अर्पक्षद चारशे तीन वर्षे जगला, आणि त्याला मुलगे व मुली झाल्या."},{"number":14,"verse":"शेलह तीस वर्षांचा झाल्यावर त्याला एबर झाला."},{"number":15,"verse":"एबर झाल्यावर शेलह चारशे तीन वर्षे जगला, आणि त्याला मुलगे व मुली झाल्या."},{"number":16,"verse":"एबर चौतीस वर्षांचा झाल्यावर त्याला पेलेग झाला;"},{"number":17,"verse":"पेलेग झाल्यावर एबर चारशे तीस वर्षे जगला, आणि त्याला मुलगे व मुली झाल्या."},{"number":18,"verse":"पेलेग तीस वर्षांचा झाल्यावर त्याला रऊ झाला."},{"number":19,"verse":"रऊ झाल्यावर पेलेग दोनशे नऊ वर्षे जगला; आणि त्याला मुलगे व मुली झाल्या."},{"number":20,"verse":"रऊ बत्तीस वर्षांचा झाल्यावर त्याला सरूग झाला;"},{"number":21,"verse":"सरूग झाल्यावर रऊ दोनशे सात वर्षें जगला, आणि त्याला मुलगे व मुली झाल्या."},{"number":22,"verse":"सरूग तीस वर्षांचा झाल्यावर त्याला नाहोर झाला;"},{"number":23,"verse":"नाहोर झाल्यावर सरूग दोनशे वर्षें जगला; आणि त्याला मुलगे व मुली झाल्या."},{"number":24,"verse":"नाहोर एकोणतीस वर्षांचा झाल्यावर त्याला तेरह झाला;"},{"number":25,"verse":"तेरह झाल्यावर नाहोर एकशे एकोणीस वर्षें जगला, आणि त्याला मुलगे व मुली झाल्या."},{"number":26,"verse":"तेरह सत्तर वर्षांचा झाल्यावर त्याला अब्राम, नाहोर व हारान हे झाले."},{"number":27,"verse":"( तेरहाचे वंशज) तेरहाची वंशावळी येणेप्रमाणे : तेरहाला अब्राम, नाहोर व हारान हे झाले, व हारानास लोट झाला."},{"number":28,"verse":"हारान आपला बाप तेरह ह्याच्यादेखत आपली जन्मभूमी खास्द्यांचे ऊर येथे मरण पावला."},{"number":29,"verse":"अब्राम व नाहोर ह्यांनी बायका केल्या; अब्रामाच्या बायकोचे नाव साराय आणि नाहोराच्या बायकोचे नाव मिल्का; मिल्का ही हारानाची कन्या; हा हारान मिल्का व इस्का ह्यांचा बाप."},{"number":30,"verse":"साराय वांझ होती, तिला मूलबाळ नव्हते."},{"number":31,"verse":"मग तेरह आपला मुलगा अब्राम, आपला नातू म्हणजे हारानाचा मुलगा लोट आणि आपली सून म्हणजे आपला मुलगा अब्राम ह्याची बायको साराय, ह्यांना बरोबर घेऊन खास्द्यांचे ऊर येथून कनान देशास जायला निघाला; आणि ते हारान येथे जाऊन राहिले."},{"number":32,"verse":"तेरहाचे वय दोनशे पाच वर्षांचे होऊन तो हारान येथे मरण पावला."}]}
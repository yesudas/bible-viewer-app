{"bibleAbbr":"mrRV2015","bookName":"यशया","bookEnglishName":"Isaiah","chapterNumber":12,"verses":[{"number":1,"verse":"( स्तुतिगीत) त्या दिवशी तू म्हणशील, “हे परमेश्वरा, तुझा मी धन्यवाद करतो, कारण तू माझ्यावर कोप केला होता, तो तुझा कोप शमला आहे व तू माझे सांत्वन केले आहेस."},{"number":2,"verse":"पाहा, देव माझे तारण आहे; मी भाव धरतो, भीत नाही; कारण प्रभू परमेश्वर1 माझे बल व गीत आहे; तो मला तारण झाला आहे.”"},{"number":3,"verse":"तेव्हा तुम्ही तारणकूपातून उल्लासाने पाणी काढाल."},{"number":4,"verse":"त्या दिवशी तुम्ही म्हणाल : “परमेश्वराचा धन्यवाद करा, त्याच्या नामाचा जयघोष करा, राष्ट्रांमध्ये त्याची कृत्ये विदित करा; त्याचे नाम थोर आहे अशी वाखाणणी करा."},{"number":5,"verse":"परमेश्वरापुढे गायन करा कारण त्याची करणी प्रतापमय आहे; हे सर्व पृथ्वीवर विदित होवो."},{"number":6,"verse":"अगे सीयोननिवासिनी, जयघोष कर, गजर कर; इस्राएलाचा पवित्र प्रभू तुझ्या ठायी थोर आहे.”"}]}
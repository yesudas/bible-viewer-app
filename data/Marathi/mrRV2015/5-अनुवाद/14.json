{"bibleAbbr":"mrRV2015","bookName":"अनुवाद","bookEnglishName":"Deuteronomy","chapterNumber":14,"verses":[{"number":1,"verse":"( मयतासाठी दु:खप्रदर्शन करण्याच्या प्रथेला मनाई) तुम्ही आपला देव परमेश्वर ह्याची मुले आहात. मृतासाठी आपल्या अंगावर वार करून घेऊ नका किंवा मुंडण करून घेऊ नका,"},{"number":2,"verse":"कारण तुम्ही आपला देव परमेश्वर ह्याची पवित्र प्रजा आहात आणि परमेश्वराने भूतलावरील सर्व राष्ट्रांतून आपली खास प्रजा म्हणून तुम्हांला निवडून घेतले आहे."},{"number":3,"verse":"( शुद्ध आणि अशुद्ध प्राणी) ( ( 30 11:1-47 )) कोणताही अमंगळ पदार्थ खाऊ नका."},{"number":4,"verse":"खाण्यास पात्र असे पशू हे : गायबैल, शेरडेमेंढरे,"},{"number":5,"verse":"सांबर, हरिण, भेकर, चितळ, रोही, गवा व रानमेंढा;"},{"number":6,"verse":"पशूंपैकी ज्यांचे खूर चिरलेले किंवा दुभंगलेले आहेत व जे रवंथ करतात अशा पशूंचे मांस तुम्ही खावे;"},{"number":7,"verse":"पण जे केवळ रवंथ करणारे किंवा ज्यांचे केवळ खूर दुभंगलेले आहेत, ते खाऊ नयेत; उंट, ससा व शाफान हे खाऊ नयेत, कारण ते रवंथ करतात पण त्यांचे खूर दुभंगलेले नाहीत, म्हणून ते तुम्ही अशुद्ध समजावेत."},{"number":8,"verse":"डुकराचा खूर दुभंगलेला आहे, पण तो रवंथ करीत नाही म्हणून तो तुम्ही अशुद्ध समजावा. त्यांचे मांस तुम्ही खाऊ नये आणि त्यांच्या शवांना शिवू नये."},{"number":9,"verse":"जलचरांपैकी तुम्हांला खाण्यास योग्य ते हे : ज्यांना पंख व खवले असतात ते तुम्ही खावेत."},{"number":10,"verse":"पण ज्यांना पंख आणि खवले नसतात ते तुम्ही खाऊ नयेत; ते तुम्ही अशुद्ध समजावेत."},{"number":11,"verse":"सर्व शुद्ध पक्षी तुम्ही खावेत."},{"number":12,"verse":"तुम्ही खाऊ नयेत ते हे : गरुड, लोळणारा गीध, कुरर;"},{"number":13,"verse":"निरनिराळ्या जातीच्या घारी व ससाणे;"},{"number":14,"verse":"निरनिराळ्या जातीचे कावळे;"},{"number":15,"verse":"निरनिराळ्या जातीचे शहामृग, गवळण, कोकीळ व बहिरी ससाणे;"},{"number":16,"verse":"पिंगळा, मोठे घुबड, पांढरे घुबड;"},{"number":17,"verse":"पाणकोळी, गिधाड, करढोक;"},{"number":18,"verse":"निरनिराळ्या जातीचे करकोचे व बगळे; टिटवी आणि वाघूळ."},{"number":19,"verse":"रांगणारे सर्व सपक्ष जीव तुम्ही अशुद्ध समजावेत; ते तुम्ही खाऊ नयेत."},{"number":20,"verse":"उडणारे सर्व शुद्ध जीव तुम्ही खावेत."},{"number":21,"verse":"आपोआप मेलेले काहीही तुम्ही खाऊ नये; तुमच्या वेशीच्या आत असलेल्या उपर्‍याला ते खायला द्यावे किंवा परक्याला विकून टाकावे; कारण तुम्ही आपला देव परमेश्वर ह्याची पवित्र प्रजा आहात. करडू त्याच्या आईच्या दुधात शिजवू नये."},{"number":22,"verse":"( दशांश देण्याविषयी नियम) दरवर्षी तुझ्या शेतातल्या पेरणीपासून जे उत्पन्न येईल त्याचा दशमांश अवश्य वेगळा काढून ठेव."},{"number":23,"verse":"जे स्थान तुझा देव परमेश्वर आपल्या नावाच्या निवासासाठी निवडील तेथे आपले धान्य, द्राक्षारस व तेल ह्यांचा दशमांश आणि आपली गुरेढोरे व शेरडेमेंढरे ह्यांचे प्रथमवत्स आपला देव परमेश्वर ह्याच्यासमोर खा; असे केल्याने तू आपला देव परमेश्वर ह्याचे भय निरंतर बाळगण्यास शिकशील;"},{"number":24,"verse":"पण तुझा देव परमेश्वर ह्याने आपले नाव स्थापण्यासाठी जे स्थान निवडले असेल ते फार दूर असले व तेथपर्यंतचा प्रवास फार लांबचा असल्यामुळे तुझा देव परमेश्वर ह्याच्या आशीर्वादाने मिळेल त्याचा दशमांश तुला तिकडे घेऊन जाता आला नाही,"},{"number":25,"verse":"तर तू तो विकून त्याचा पैसा कर व तो पैसा गाठीला बांधून तुझा देव परमेश्वर ह्याने निवडलेल्या स्थानाकडे घेऊन जा."},{"number":26,"verse":"त्या पैशाने तेथे गाईबैल, शेरडेमेंढरे, द्राक्षारस, मद्य अथवा तुझ्या मनाला येईल ती वस्तू घे आणि आपला देव परमेश्वर ह्याच्यासमोर आपल्या घरच्या मंडळीसह खाऊनपिऊन आनंद कर;"},{"number":27,"verse":"आपल्या नगरातल्या लेव्याकडे दुर्लक्ष करू नकोस, कारण त्याला तुझ्यासारखा काही हिस्सा किंवा वतन नाही."},{"number":28,"verse":"दर तीन वर्षांनी तिसर्‍या वर्षाच्या उत्पन्नाचा दशमांश बाजूस काढून आपल्या गावात जमा कर;"},{"number":29,"verse":"आणि लेव्याला तुझ्यासारखा काही हिस्सा किंवा वतन नाही म्हणून त्याने आणि तुझ्या गावातला उपरा, अनाथ व विधवा ह्यांनीही येऊन पोटभर खावे, म्हणजे तुझा देव परमेश्वर तुझ्या हातच्या सर्व कामाला बरकत देईल."}]}
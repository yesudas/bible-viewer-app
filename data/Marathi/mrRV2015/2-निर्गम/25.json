{"bibleAbbr":"mrRV2015","bookName":"निर्गम","bookEnglishName":"Exodus","chapterNumber":25,"verses":[{"number":1,"verse":"( इस्राएल लोकांनी आणायचे दान) ( ( 20 35:4-9 )) परमेश्वर मोशेला म्हणाला :"},{"number":2,"verse":"इस्राएल लोकांना असे सांग की त्यांनी माझ्यासाठी अर्पण आणावे; ज्या कोणाची मनापासून अर्पण करण्याची इच्छा असेल त्या प्रत्येकापासून माझ्यासाठी अर्पण स्वीकारावे."},{"number":3,"verse":"ज्या वस्तूंची अर्पणे त्यांच्यापासून स्वीकारायची त्या ह्या : सोने, चांदी, पितळ;"},{"number":4,"verse":"निळ्या, जांभळ्या आणि किरमिजी रंगाचे सूत व तलम सणाचे कापड, बकर्‍यांचे केस;"},{"number":5,"verse":"लाल रंग दिलेली मेंढ्यांची कातडी, तहशाची1 कातडी, बाभळीचे लाकूड;"},{"number":6,"verse":"दिव्यांसाठी तेल, अभिषेकाच्या तेलासाठी आणि सुगंधी धूपासाठी मसाले;"},{"number":7,"verse":"एफोद2 व ऊरपट ह्यांत जडवण्यासाठी गोमेद मणी आणि इतर रत्ने."},{"number":8,"verse":"मी त्यांच्यामध्ये निवास करावा म्हणून त्यांनी माझ्यासाठी एक पवित्रस्थान तयार करावे."},{"number":9,"verse":"निवासमंडपाचा नमुना व त्यातील सगळ्या साहित्याचा नमुना तुला दाखवतो त्या सगळ्यांप्रमाणे तुम्ही ते तयार करावे."},{"number":10,"verse":"( साक्षीचा कोश) ( ( 20 37:1-9 )) बाभळीच्या लाकडाचा एक कोश बनवावा; त्याची लांबी अडीच हात, रुंदी दीड हात व उंची दीड हात असावी."},{"number":11,"verse":"तो आतूनबाहेरून शुद्ध सोन्याने मढवावा आणि कोशावर सभोवती सोन्याचा कंगोरा करावा;"},{"number":12,"verse":"त्याच्या चार्‍ही पायांना लावण्यासाठी सोन्याच्या चार कड्या ओतून एका बाजूला दोन व दुसर्‍या बाजूला दोन अशा लावाव्यात."},{"number":13,"verse":"आणि बाभळीच्या लाकडाचे दांडे करून तेही सोन्याने मढवावेत."},{"number":14,"verse":"तो कोश उचलण्यासाठी हे दांडे त्याच्या दोहो बाजूंच्या कड्यात घालावेत."},{"number":15,"verse":"हे दांडे कोशाच्या कड्यातच राहावेत; त्यातून ते काढू नयेत."},{"number":16,"verse":"आणि जो साक्षपट मी तुला देईन तोही त्या कोशात ठेवावा."},{"number":17,"verse":"तू शुद्ध सोन्याचे एक दयासन1 बनवावेस; त्याची लांबी अडीच हात व रुंदी दीड हात असावी;"},{"number":18,"verse":"आणि सोन्याचे दोन करूब2 दयासनाच्या दोन्ही टोकांसाठी कर; ते घडीव कामाचे असावेत."},{"number":19,"verse":"एक करूब एका टोकासाठी व दुसरा करूब दुसर्‍या टोकासाठी बनवावा; हे करूब दयासनाशी अखंड ठेवून दोन्ही टोकांना बनवावेत."},{"number":20,"verse":"त्या करूबांचे पंख असे पसरलेले असावेत की त्यांनी ते दयासन झाकले जावे आणि त्यांची तोंडे समोरासमोर असून त्यांची दृष्टी दयासनाकडे लागलेली असावी."},{"number":21,"verse":"दयासन कोशावर लावावे आणि जो साक्षपट मी तुला देईन तो त्या कोशात ठेवावा."},{"number":22,"verse":"तेथे तुला मी भेटत जाईन; आणि इस्राएल लोकांसाठी ज्या काही गोष्टीसंबंधाने मी तुला आज्ञा देणार आहे, त्या सर्वांविषयी मी दयासनावरून त्या साक्षपटाच्या कोशावरील दोन्ही करूबांमधून तुझ्याशी बोलत जाईन."},{"number":23,"verse":"( समक्षतेच्या भाकरींसाठी मेज) ( ( 20 37:10-16 )) तसेच बाभळीच्या लाकडाचे एक मेज बनव; त्याची लांबी दोन हात, रूंदी एक हात व उंची दीड हात असावी."},{"number":24,"verse":"ते शुद्ध सोन्याने मढवून त्याच्या सभोवती सोन्याचा कंगोरा करावा,"},{"number":25,"verse":"आणि त्याच्यासाठी चार बोटे रुंदीची एक पाळ करून तिच्या सभोवती सोन्याचा कंगोरा करावा."},{"number":26,"verse":"सोन्याच्या चार कड्या करून त्याच्या चार्‍ही पायांवरच्या चार कोपर्‍यांना त्या असाव्यात."},{"number":27,"verse":"ह्या कड्या पाळीच्या लगत असाव्यात. मेज उचलण्यासाठी त्यात दांडे घालावेत."},{"number":28,"verse":"मेज उचलण्याचे हे दांडे बाभळीच्या लाकडाचे करून सोन्याने मढवावेत;"},{"number":29,"verse":"त्यावरची तबके, धूपपात्रे, सुरया आणि पेयार्पणे ओतण्याकरता वाट्या बनव; ही शुद्ध सोन्याची बनवावीत."},{"number":30,"verse":"आणि मेजावर माझ्यापुढे समक्षतेची भाकर नित्य ठेवावी."},{"number":31,"verse":"( सोन्याचा दीपवृक्ष) ( ( 20 37:17-24 )) आणि शुद्ध सोन्याचा एक दीपवृक्ष तू बनवावास; हा दीपवृक्ष घडीव कामाचा असावा; त्याची बैठक, त्याचा दांडा, त्याच्या वाट्या, त्याची बोंडे व त्याची फुले ही सर्व एकाच अखंड तुकड्याची असावीत;"},{"number":32,"verse":"आणि ह्या दीपवृक्षाला सहा शाखा असाव्यात; त्याच्या एका बाजूला तीन शाखा व दुसर्‍या बाजूला तीन शाखा असाव्यात;"},{"number":33,"verse":"प्रत्येक शाखेला बदामाच्या फुलांसारख्या तीन-तीन वाट्या बोंडाफुलांसह असाव्यात, दुसर्‍या बाजूच्या त्याच्या जोडीच्या प्रत्येक शाखेलाही बदामाच्या फुलांसारख्या तीन-तीन वाट्या बोंडाफुलांसह असाव्यात; दीपवृक्षामधून निघालेल्या सहा शाखांची रचना अशीच असावी;"},{"number":34,"verse":"आणि दीपवृक्षाच्या दांड्याला बदामाच्या फुलां-सारख्या बोंडाफुलांसह चार वाट्या असाव्यात;"},{"number":35,"verse":"आणि दीपवृक्षामधून निघणार्‍या सहा शाखांपैकी दोन-दोन शाखा आणि त्यांच्याखाली असलेले एकेक बोंड ही एकाच अखंड तुकड्याची असावीत."},{"number":36,"verse":"त्याची बोंडे व त्याच्या शाखा ही सर्व एकाच अखंड तुकड्याची असावीत, तो सबंध दीपवृक्ष शुद्ध सोन्याचा एकच घडीव तुकडा असावा."},{"number":37,"verse":"आणि त्याच्यासाठी सात दिवे करून दीपवृक्षाच्या पुढच्या बाजूला त्यांचा प्रकाश पडेल अशा रीतीने त्याच्यावर ठेवावेत."},{"number":38,"verse":"त्याचे चिमटे आणि त्याच्या ताटल्या ही सर्व शुद्ध सोन्याची असावीत."},{"number":39,"verse":"ह्या सर्व उपकरणांसहित हा दीपवृक्ष एक किक्कार3 शुद्ध सोन्याचा करावा."},{"number":40,"verse":"पर्वतावर तुला दाखवलेल्या नमुन्यांप्रमाणे ह्या सर्व वस्तू बनवण्याकडे तू लक्ष दे."}]}
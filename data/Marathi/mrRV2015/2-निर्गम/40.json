{"bibleAbbr":"mrRV2015","bookName":"निर्गम","bookEnglishName":"Exodus","chapterNumber":40,"verses":[{"number":1,"verse":"( निवासमंडप उभारणे आणि त्याचे पवित्रीकरण) परमेश्वर मोशेला म्हणाला,"},{"number":2,"verse":"“पहिल्या महिन्याच्या प्रतिपदेस दर्शनमंडपाचा निवासमंडप उभा कर."},{"number":3,"verse":"त्यामध्ये साक्षपटाचा कोश ठेव आणि तो अंतरपटाने झाक."},{"number":4,"verse":"मेज आत नेऊन त्यावरील सामान व्यवस्थित ठेव आणि दीपवृक्ष आत नेऊन त्याचे दिवे लाव."},{"number":5,"verse":"साक्षपटाच्या कोशापुढे सोन्याची धूपवेदी ठेव आणि निवासमंडपाच्या दाराचा पडदा लाव."},{"number":6,"verse":"दर्शनमंडपाच्या निवासमंडपाच्या दारापुढे होमवेदी ठेव."},{"number":7,"verse":"दर्शनमंडप आणि वेदी ह्यांच्या दरम्यान गंगाळ ठेवून त्यात पाणी भर."},{"number":8,"verse":"सभोवती अंगण कर व त्याच्या फाटकास पडदा लाव."},{"number":9,"verse":"अभिषेकाचे तेल घेऊन निवासमंडपाला आणि त्यातल्या सगळ्या वस्तूंना अभिषेक करून मंडप व त्याचे सर्व सामान पवित्र कर, म्हणजे तो पवित्र होईल."},{"number":10,"verse":"होमवेदी व तिचे सर्व सामान ह्यांना अभिषेक करून पवित्र कर, म्हणजे वेदी परमपवित्र होईल."},{"number":11,"verse":"गंगाळ व त्याची बैठक ह्यांना अभिषेक करून गंगाळ पवित्र कर."},{"number":12,"verse":"अहरोन आणि त्याचे मुलगे ह्यांना दर्शनमंडपाच्या दाराजवळ नेऊन आंघोळ घाल."},{"number":13,"verse":"अहरोनाला पवित्र वस्त्रे घाल व त्याला अभिषेक करून पवित्र कर, म्हणजे तो याजक ह्या नात्याने माझी सेवा करील."},{"number":14,"verse":"त्याच्या मुलांना जवळ बोलावून त्यांना अंगरखे घाल;"},{"number":15,"verse":"त्यांच्या बापाला जसा अभिषेक करशील तसाच त्यांना कर, म्हणजे याजक ह्या नात्याने ते माझी सेवा करतील. हा त्यांचा अभिषेक त्यांच्यासाठी पिढ्यानपिढ्या निरंतरच्या याजकपदाचा दर्शक होईल.”"},{"number":16,"verse":"मोशेने तसे केले म्हणजे परमेश्वराने आज्ञा दिल्याप्रमाणे त्याने तसे केले."},{"number":17,"verse":"दुसर्‍या वर्षातील पहिल्या महिन्याच्या प्रतिपदेस निवासमंडपाची उभारणी झाली."},{"number":18,"verse":"मोशेने निवासमंडप उभा केला; त्याने त्याच्या उथळ्या बसवून फळ्या लावल्या, अडसर लावले व त्याचे खांब उभे केले;"},{"number":19,"verse":"त्याने निवासमंडपावरून तंबू ताणला व तंबूचे आच्छादन त्यावर घातले; परमेश्वराने आज्ञा दिल्याप्रमाणे मोशेने हे केले."},{"number":20,"verse":"त्याने साक्षपट घेऊन कोशात ठेवला व कोशाला दांडे लावून त्याच्यावर दयासन ठेवले;"},{"number":21,"verse":"त्याने तो कोश निवासमंडपात नेला आणि अंतरपट लावून साक्षपटाचा कोश झाकला; परमेश्वराने मोशेला आज्ञा केल्याप्रमाणे हे झाले."},{"number":22,"verse":"त्याने निवासमंडपाच्या उत्तर बाजूस दर्शनमंडपात अंतरपटाच्या बाहेर मेज ठेवले;"},{"number":23,"verse":"आणि त्याच्यावर त्याने परमेश्वरासमोर भाकर व्यवस्थित-पणे मांडली; परमेश्वराने मोशेला आज्ञा केल्याप्रमाणे हे झाले."},{"number":24,"verse":"त्याने निवासमंडपाच्या दक्षिण बाजूस दर्शनमंडपात मेजासमोर दीपवृक्ष ठेवला."},{"number":25,"verse":"आणि परमेश्वरासमोर दिवे लावले; परमेश्वराने मोशेला आज्ञा केल्याप्रमाणे हे झाले."},{"number":26,"verse":"त्याने दर्शनमंडपात अंतरपटासमोर सोन्याची वेदी ठेवली;"},{"number":27,"verse":"तिच्यावर त्याने सुगंधी द्रव्याचा धूप जाळला; परमेश्वराने मोशेला आज्ञा केल्याप्रमाणे हे झाले."},{"number":28,"verse":"त्याने निवासमंडपाच्या दाराला पडदा लावला."},{"number":29,"verse":"आणि दर्शनमंडपाच्या निवासमंडपाच्या दाराजवळ होमवेदी ठेवून तिच्यावर होमार्पणे व अन्नार्पणे अर्पण केली; परमेश्वराने मोशेला आज्ञा केल्याप्रमाणे हे झाले."},{"number":30,"verse":"दर्शनमंडप आणि वेदी ह्यांच्या दरम्यान त्याने गंगाळ ठेवून धुण्यासाठी त्यात पाणी भरले."},{"number":31,"verse":"मोशे आणि अहरोन व त्याचे मुलगे त्यात आपापले हातपाय धूत."},{"number":32,"verse":"ते दर्शनमंडपात किंवा वेदीजवळ जात तेव्हा ते आपले हातपाय तेथे धूत; परमेश्वराने मोशेला आज्ञा केल्याप्रमाणे हे झाले."},{"number":33,"verse":"त्याने निवासमंडपासभोवती आणि वेदीच्या आसपास अंगणाची कनात उभी केली आणि अंगणाच्या फाटकास पडदा लावला."},{"number":34,"verse":"( ह्या प्रकारे मोशेने सर्व काम संपवले. दर्शनमंडपावर असणारा मेघ) ( ( 40 9:15-23 )) मग दर्शनमंडपावर मेघाने छाया केली व निवासमंडप परमेश्वराच्या तेजाने भरून गेला."},{"number":35,"verse":"दर्शनमंडपावर मेघ राहिला आणि परमेश्वराच्या तेजाने निवासमंडप भरून गेला म्हणून मोशेला आत प्रवेश करता येईना."},{"number":36,"verse":"इस्राएल लोकांच्या एकंदर प्रवासात निवासमंडपावरील मेघ वर जाई तेव्हा ते कूच करीत;"},{"number":37,"verse":"आणि तो मेघ वर गेला नाही तर ते कूच करीत नसत; तो वर जाईपर्यंत ते तेथेच थांबत."},{"number":38,"verse":"परमेश्वराचा मेघ दिवसा निवासमंडपावर राही आणि रात्री त्यात अग्नी असे; हे असे एकंदर प्रवासात सर्व इस्राएल घराण्याच्या दृष्टीस पडत असे."}]}
{"bibleAbbr":"mrRV2015","bookName":"पौलाचे तीमथ्याला पहिले पत्र","bookEnglishName":"1 Timothy","chapterNumber":4,"verses":[{"number":1,"verse":"( खोटे शिक्षण देणार्‍यांविषयी) आत्मा स्पष्ट म्हणतो की, पुढील काळात विश्वासापासून कित्येक लोक भ्रष्ट होतील;"},{"number":2,"verse":"ज्या माणसांची सदसद्विवेकबुद्धी तर डाग दिल्यासारखीच आहे, अशा खोटे बोलणार्‍या माणसांच्या ढोंगाने ते फुसलावणार्‍या आत्म्यांच्या व भुतांच्या शिक्षणाच्या नादी लागतील;"},{"number":3,"verse":"लग्न करण्यास ते मना करतील, आणि विश्वास ठेवणारे व सत्य समजणारे ह्यांनी उपकारस्तुती करून ज्यांचा उपभोग घ्यायचा अशी देवाने निर्माण केलेली भक्ष्ये वर्ज्य करावीत असे सांगतील."},{"number":4,"verse":"देवाने निर्माण केलेली प्रत्येक वस्तू चांगली आहे, आणि उपकारस्तुती करून घेतलेले काही वर्ज्य नाही;"},{"number":5,"verse":"कारण देवाचे वचन व प्रार्थना ह्यांनी ते शुद्ध होते."},{"number":6,"verse":"ह्या गोष्टी बंधुवर्गापुढे मांडल्या तर विश्वासाच्या वचनांनी व ज्या सुशिक्षणाला तू अनुसरलास त्याच्या वचनांनी पोषण करून घेणारा असा तू ख्रिस्त येशूचा चांगला सेवक होशील."},{"number":7,"verse":"अनीतीच्या व आयाबायांच्या कहाण्यांपासून दूर राहा; आणि सुभक्तीविषयी कसरत कर;"},{"number":8,"verse":"कारण शारीरिक कसरत थोडक्या बाबतींत उपयोगी आहे; सुभक्ती तर सर्व बाबतींत उपयोगी आहे; तिला आताच्या व पुढच्याही जीवनाचे अभिवचन मिळाले आहे."},{"number":9,"verse":"हे वचन विश्वसनीय व पूर्णपणे स्वीकारण्यास योग्य आहे."},{"number":10,"verse":"ह्याचसाठी आम्ही श्रम व खटपट करतो; कारण जो सर्व माणसांचा व विशेषेकरून विश्वास ठेवणार्‍यांचा तारणारा, त्या जिवंत देवावर आम्ही आशा ठेवली आहे."},{"number":11,"verse":"( तीमथ्याचा खाजगी जीवनक्रम व शिक्षण) ह्या गोष्टी आज्ञारूपाने सांगून शिकव."},{"number":12,"verse":"कोणी तुझ्या तारुण्याला तुच्छ मानू नये; तर भाषण, वर्तन, प्रीती, (आत्मा), विश्वास व शुद्धता ह्यांविषयी विश्वास ठेवणार्‍यांचा कित्ता हो."},{"number":13,"verse":"मी येईपर्यंत वाचन, बोध व शिक्षण ह्यांकडे लक्ष ठेव."},{"number":14,"verse":"तुझ्यावर वडीलवर्ग2 हात ठेवण्याच्या वेळेस संदेशाच्या द्वारे दिलेले असे जे कृपादान तुझ्यामध्ये आहे, त्याकडे दुर्लक्ष करू नकोस."},{"number":15,"verse":"तुझी प्रगती सर्वांना दिसून यावी म्हणून तू ह्या गोष्टींचा अभ्यास ठेव; ह्यांत गढून जा."},{"number":16,"verse":"आपणाकडे व आपल्या शिक्षणाकडे नीट लक्ष ठेव; त्यातच टिकून राहा; कारण असे केल्याने तू स्वत:चे व तुझे ऐकणार्‍यांचेही तारण साधशील."}]}
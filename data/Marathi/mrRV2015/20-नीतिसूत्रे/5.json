{"bibleAbbr":"mrRV2015","bookName":"नीतिसूत्रे","bookEnglishName":"Proverbs","chapterNumber":5,"verses":[{"number":1,"verse":"( बदफैली स्त्रीविषयी ताकीद) माझ्या मुला, तू विवेक राखावा व तुझ्या वाणीने ज्ञान जपून ठेवावे,"},{"number":2,"verse":"म्हणून तू माझ्या ज्ञानशिक्षणाकडे लक्ष लाव. माझ्या सुज्ञतेच्या बोधाकडे कान दे."},{"number":3,"verse":"कारण परस्त्रीच्या ओठांतून मध स्रवतो, तिचे तोंड तेलापेक्षा तुळतुळीत असते;"},{"number":4,"verse":"तरी ती अखेरीस दवण्यासारखी कडू व दुधारी तलवारीसारखी तीक्ष्ण होते."},{"number":5,"verse":"तिचे पाय मृत्यूकडे खाली जातात; तिची पावले अधोलोकास लागतात;"},{"number":6,"verse":"म्हणून तिला जीवनाची नीट वाट सापडत नाही; तिचे मार्ग डळमळीत आहेत, हे तिला कळत नाही."},{"number":7,"verse":"तर आता मुलांनो, माझे ऐका, माझ्या तोंडची वचने सोडू नका."},{"number":8,"verse":"तिच्याकडची वाट सोडून दे, तिच्या घराच्या दाराजवळ जाऊ नकोस;"},{"number":9,"verse":"गेलास तर तुझी अब्रू दुसर्‍यांच्या हाती जाईल; आणि तुझ्या आयुष्याचे दिवस निष्ठुरांच्या हाती जातील;"},{"number":10,"verse":"तुझ्या धनाने परके गबर होतील, आणि तुझ्या श्रमाचे फळ दुसर्‍याच्या घरात जाईल;"},{"number":11,"verse":"आणि परिणामी तुझा देह व तुझी शक्ती क्षीण झाल्यावर तू शोक करशील;"},{"number":12,"verse":"आणि मग तू येणेप्रमाणे म्हणशील : “मी शिक्षणाचा द्वेष कसा केला? माझ्या अंत:करणाने शासन कसे तुच्छ मानले?"},{"number":13,"verse":"मी आपल्या शिक्षकांची वाणी ऐकली नाही, मला जे बोध करीत त्यांच्याकडे मी कान दिला नाही."},{"number":14,"verse":"मंडळी व सभा ह्यांच्यादेखत मी बहुतेक दुष्कर्मात गढलेला असे.”"},{"number":15,"verse":"तू आपल्याच टाकीतले पाणी पी. आपल्या विहिरीतले वाहते पाणी पी."},{"number":16,"verse":"तुझे झरे बाहेर वाहून जावेत काय? तुझे जलाचे प्रवाह रस्त्यांवरून वाहावेत काय?"},{"number":17,"verse":"ते केवळ तुझ्यासाठीच असोत; तुझ्याबरोबर दुसर्‍यांना त्यांचा उपयोग न घडो."},{"number":18,"verse":"तुझ्या झर्‍याला आशीर्वाद प्राप्त होवो; तरुणपणी केलेल्या स्त्रीसह संतुष्ट राहा."},{"number":19,"verse":"रमणीय हरिणी, सुंदर रानशेळी ह्यांप्रमाणेच तिचे स्तन तुला सर्वदा तृप्त राखोत. तिच्या प्रेमाने तुझे चित्त मोहित होवो."},{"number":20,"verse":"माझ्या मुला, परस्त्रीने तुझे चित्त का मोहित व्हावेस? परक्या स्त्रीला तू का आलिंगन द्यावे?"},{"number":21,"verse":"मनुष्याचे मार्ग परमेश्वराच्या दृष्टीसमोर आहेत; आणि तोच त्याच्या सर्व वाटा नीट करतो."},{"number":22,"verse":"दुर्जनाला त्याची स्वत:चीच दुष्कर्मे पछाडतात; तो आपल्याच पापाच्या पाशात सापडतो."},{"number":23,"verse":"त्याला शिक्षण मिळाले नाही म्हणून तो मरतो; तो आपल्या अति मूर्खपणामुळे भ्रांत होतो."}]}
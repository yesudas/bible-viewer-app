{"bibleAbbr":"mrRV2015","bookName":"नीतिसूत्रे","bookEnglishName":"Proverbs","chapterNumber":31,"verses":[{"number":1,"verse":"( राजाला ताडन) लमुएल राजाची वचने म्हणजे त्याच्या आईने त्याला शिकवलेली देववाणी :"},{"number":2,"verse":"माझ्या मुला, मी काय सांगू? माझ्या पोटच्या मुला, मी काय सांगू? माझ्या नवसाच्या मुला, मी काय सांगू?"},{"number":3,"verse":"तू आपले वीर्य स्त्रियांना देऊ नकोस; आपले मन राजांचा नाश करणार्‍यांना वश होऊ देऊ नकोस."},{"number":4,"verse":"हे लमुएला, द्राक्षारस पिणे राजांना शोभत नाही, राजांना ते नाही शोभत; मद्य कुठे आहे असे विचारणे सरदारांना शोभत नाही."},{"number":5,"verse":"ते मद्य प्याले तर नियमशास्त्र विसरून पिडलेल्यांचा न्याय विपरीत करतील."},{"number":6,"verse":"मरणाच्या लागास आलेल्यास मद्य दे, खिन्न मनाच्या मनुष्यास द्राक्षारस दे."},{"number":7,"verse":"त्याने ते पिऊन आपली विपत्ती विसरावी, त्याच्या हालांचे त्याला विस्मरण व्हावे."},{"number":8,"verse":"मुक्यांच्या वतीने, आसन्नमरण झालेल्यांच्या वतीने आपले तोंड उघड."},{"number":9,"verse":"आपले मुख उघड, नीतिमत्त्वाने न्याय कर; गरीब व कंगाल ह्यांना न्याय मिळू दे."},{"number":10,"verse":"( सद्‍गुणी स्त्री) सद्‍गुणी स्त्री कोणाला प्राप्त होते? तिचे मोल मोत्यांहून अधिक आहे."},{"number":11,"verse":"तिच्या पतीचे मन तिच्यावर भरवसा ठेवते; त्याला संपत्तीची वाण पडत नाही."},{"number":12,"verse":"ती आमरण त्याचे हित करते, अहित करीत नाही."},{"number":13,"verse":"ती लोकर व ताग खटपटीने मिळवते, आणि आनंदाने आपल्या हातांनी काम करते."},{"number":14,"verse":"ती व्यापारी गलबतांसारखी आहे. ती आपली अन्नसामग्री दुरून आणते."},{"number":15,"verse":"रात्र सरली नाही तोच ती उठून कुटुंबाच्या अन्नसामग्रीची व्यवस्था करते, आणि आपल्या दासींना त्यांचा अन्नाचा वाटा देते."},{"number":16,"verse":"शेताची चौकशी करून ते ती विकत घेते; ती आपल्या हातच्या कमाईने द्राक्षांचा मळा लावते."},{"number":17,"verse":"ती बलरूप पट्ट्याने आपली कंबर बांधते; ती आपले बाहू नेटाने कामाला लावते."},{"number":18,"verse":"आपला उद्योग फायदेशीर आहे हे तिला कळते. तिचा दिवा रात्रीस मालवत नाही."},{"number":19,"verse":"ती चाती आपल्या हाती घेते, ती हातांनी चरकी धरते."},{"number":20,"verse":"ती गरिबांसाठी मूठ उघडते, गरजवंतांना हात देते."},{"number":21,"verse":"आपल्या कुटुंबासाठी तिला बर्फाचे भय वाटत नाही; कारण तिचे सर्व कुटुंब किरमिजी बनात पांघरलेले असते."},{"number":22,"verse":"ती आपणासाठी वेलबुट्टीदार पलंगपोस करते, तिचे वस्त्र तलम तागाचे व जांभळे आहे."},{"number":23,"verse":"तिचा पती वेशीत देशाच्या वडीलमंडळीत बसला असता तेव्हाच ओळखता येतो."},{"number":24,"verse":"ती तागाची वस्त्रे करून विकते, व्यापार्‍यांना कमरबंद विकत देते."},{"number":25,"verse":"बल व प्रताप हीच तिची वस्त्रे आहेत, ती पुढील काळाविषयी निश्‍चिंत राहते."},{"number":26,"verse":"तिच्या तोंडातून सुज्ञतेचे बोल निघतात, तिच्या जिव्हेच्या ठायी दयेचे शिक्षण असते,"},{"number":27,"verse":"ती आपल्या कुटुंबाच्या आचारविचारांकडे लक्ष देते, ती आळशी बसून अन्न खात नाही."},{"number":28,"verse":"तिची मुले उठून तिला धन्य म्हणतात, तिचा नवराही उठून तिची प्रशंसा करून म्हणतो :"},{"number":29,"verse":"“बहुत स्त्रियांनी सद्‍गुण दाखवले आहेत, पण तू त्या सर्वांहून वरचढ आहेस.”"},{"number":30,"verse":"सौंदर्य भुलवणारे आहे व लावण्य व्यर्थ आहे, परमेश्वराचे भय बाळगणार्‍या स्त्रीची प्रशंसा होते."},{"number":31,"verse":"तिच्या हातांचे श्रमफल तिला लाभू द्या, तिच्या कृत्यांनी भर वेशीत तिची प्रशंसा होवो."}]}
{"bibleAbbr":"mrRV2015","bookName":"नीतिसूत्रे","bookEnglishName":"Proverbs","chapterNumber":24,"verses":[{"number":1,"verse":"दुर्जनांचा हेवा करू नकोस, त्यांच्या संगतीची इच्छा धरू नकोस."},{"number":2,"verse":"त्यांचे अंत:करण बलात्कार करण्याचा बेत करते, त्यांच्या वाणीतून घातपाताचे बोल निघतात."},{"number":3,"verse":"सुज्ञानाच्या योगे घर बांधता येते; समंजसपणाने ते मजबूत राहते;"},{"number":4,"verse":"ज्ञानाच्या योगे त्याच्या खोल्या सर्व प्रकारच्या मोलवान व मनोरम वस्तूंनी भरून जातात."},{"number":5,"verse":"सुज्ञ पुरुष बलवान असतो; ज्ञानी मनुष्य आपले बल दृढ करतो."},{"number":6,"verse":"शहाणपणाने व्यवस्था करून युद्ध चालव; बहुत सुमंत्री असल्याने यश मिळते."},{"number":7,"verse":"ज्ञान मूर्खाच्या आटोक्याबाहेर असते; वेशीवर तो आपले तोंड उघडीत नाही."},{"number":8,"verse":"जो दुष्कर्म करण्याचे योजतो, त्याला लोक घातकी माणूस म्हणतात."},{"number":9,"verse":"मूर्खाचा विचार पापरूप असतो; निंदकाचा लोकांना वीट येतो."},{"number":10,"verse":"संकटकाली तुझे धैर्य खचले तर तुझी शक्ती अल्प होय."},{"number":11,"verse":"ज्यांना ठार मारण्यासाठी धरून नेत असतील त्यांना सोडव, ज्यांच्या वधाची तयारी झाली आहे त्यांचा बचाव करण्याचा साधेल तेवढा प्रयत्न कर."},{"number":12,"verse":"“आम्हांला हे ठाऊक नव्हते” असे म्हणशील तर हृदये तोलून पाहणार्‍याला हे कळत नाही काय? तुझा जीव राखणार्‍याला माहीत नाही काय? तो प्रत्येकाला ज्याच्या त्याच्या कृतीप्रमाणे प्रतिफळ देत नाही काय?"},{"number":13,"verse":"माझ्या मुला, मध खा, तो चांगला आहे, मधाचे पोळे खा; ते तुझ्या जिभेला गोड लागते;"},{"number":14,"verse":"असेच ज्ञान तुझ्या जिवाला आहे असे समज; ते तुला प्राप्त झाले तर फलप्राप्ती घडेल; तुझी आशा खुंटणार नाही."},{"number":15,"verse":"अरे दुष्टा, नीतिमानाच्या घराचा नाश करण्यास टपू नकोस, त्याच्या विश्रांतिस्थानाचा बिघाड करू नकोस;"},{"number":16,"verse":"कारण नीतिमान सात वेळा पडला तरी पुन्हा उठतो, पण दुर्जन अरिष्ट आल्याबरोबर जमीनदोस्त होतात."},{"number":17,"verse":"तुझा वैरी पडला तर त्याबद्दल आनंद मानू नकोस, तो जमीनदोस्त झाल्याने तुझे मन उल्लासू नये;"},{"number":18,"verse":"उल्लासले तर ते परमेश्वर पाहील आणि त्याला ते आवडणार नाही आणि तो त्याच्यापासून आपला क्रोध फिरवील."},{"number":19,"verse":"दुष्कर्म्यांवर जळफळू नकोस; दुर्जनांचा मत्सर करू नकोस."},{"number":20,"verse":"कारण दुष्कर्म्यास चांगली गती नाही; दुर्जनांचा दीप मालवेल."},{"number":21,"verse":"माझ्या मुला, परमेश्वराचे व राजाचे भय बाळग. जे चंचल वृत्तीचे आहेत त्यांच्यात मिसळू नकोस;"},{"number":22,"verse":"कारण त्यांच्यावर विपत्ती अचानक येईल, आणि त्यांच्या आयुष्याचा क्षय केव्हा होईल कोण जाणे?"},{"number":23,"verse":"हीही सुज्ञाची वचने आहेत. तोंड पाहून न्याय करणे ठीक नाही."},{"number":24,"verse":"“तू नीतिमान आहेस” असे जो दुर्जनास म्हणतो, त्याला लोक शाप देतील, राष्ट्रे त्याचा तिटकारा करतील;"},{"number":25,"verse":"पण जे दुर्जनास ठपका देतील त्यांचे बरे होईल, त्यांना चांगला आशीर्वाद मिळेल."},{"number":26,"verse":"जो योग्य उत्तर देतो तो जणू काय ओठांचे चुंबन देतो."},{"number":27,"verse":"तुझे बाहेरचे व शेतातले जे काम ते आधी कर, मग आपले घर बांध."},{"number":28,"verse":"आपल्या शेजार्‍याविरुद्ध विनाकारण साक्ष देऊ नकोस; तू आपल्या वाणीने ठकवू नकोस."},{"number":29,"verse":"“मी जशास तसे करीन, त्याचे उसने फेडीन,” असे म्हणू नको."},{"number":30,"verse":"एकदा मी आळशाच्या शेताजवळून, बुद्धिहीनाच्या द्राक्षमळ्याजवळून जात होतो;"},{"number":31,"verse":"तेव्हा तो काटेर्‍यांनी भरून गेला आहे, त्याची जमीन खाजकुइरीने व्यापली आहे, व त्याची दगडी भिंत कोसळली आहे, असे मला आढळले."},{"number":32,"verse":"ते मी पाहिले, त्याचा विचार केला, आणि ते पाहून मी बोध घेतला."},{"number":33,"verse":"“आणखी थोडीशी झोप घेतो, आणखी थोडीशी डुलकी घेतो, हात उराशी धरून जरा निजतो,”"},{"number":34,"verse":"असे म्हणत जाशील तर दारिद्र्य तुला दरोडेखोराप्रमाणे, गरिबी तुला हत्यारबंद माणसाप्रमाणे गाठील."}]}
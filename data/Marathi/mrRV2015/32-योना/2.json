{"bibleAbbr":"mrRV2015","bookName":"योना","bookEnglishName":"Jonah","chapterNumber":2,"verses":[{"number":1,"verse":"( योनाची उपकारस्तुतीची प्रार्थना) माशाच्या पोटातून योनाने आपला देव परमेश्वर ह्याची प्रार्थना केली;"},{"number":2,"verse":"तो म्हणाला, “मी आपल्या संकटावस्थेत परमेश्वराचा धावा केला, तेव्हा त्याने माझे ऐकले; अधोलोकाच्या उदरातून मी आरोळी केली, तेव्हा तू माझा शब्द ऐकलास."},{"number":3,"verse":"तू मला डोहात, समुद्राच्या पोटात टाकलेस, प्रवाहाने मला व्यापले; तुझ्या सर्व लाटा व कल्लोळ माझ्यावरून गेले."},{"number":4,"verse":"मी म्हणालो, ‘तुझ्या दृष्टिवेगळे मला फेकून दिले आहे; तरी तुझ्या पवित्र मंदिराकडे मी पुन्हा डोळे लावीन.’"},{"number":5,"verse":"जलांनी मला प्राण जाईपर्यंत व्यापले, डोहाने चोहोकडून मला घेरले; समुद्रातील शेवाळाने माझे डोके वेष्टले."},{"number":6,"verse":"मी खाली पर्वतांच्या तळी गेलो होतो; पृथ्वीच्या अडसरांनी मला कायमचे कोंडून टाकले होते; तरी परमेश्वरा, माझ्या देवा, तू गर्तेतून माझा जीव उद्धरला आहेस."},{"number":7,"verse":"माझा जीव माझ्या ठायी व्याकूळ झाला तेव्हा मी परमेश्वराचे स्मरण केले; माझी प्रार्थना तुझ्या पवित्र मंदिरात तुझ्याजवळ पोहचली."},{"number":8,"verse":"जे निरर्थक मूर्तींना भजतात, ते आपल्या दयाघनास सोडून देतात;"},{"number":9,"verse":"पण मी तुला आभारप्रदर्शनाचे यज्ञ करीन; मी केलेले नवस फेडीन; तारण परमेश्वरापासून होते.”"},{"number":10,"verse":"परमेश्वराने माशाला आज्ञा केली, तेव्हा त्याने योनास कोरड्या भूमीवर ओकून टाकले."}]}
{"bibleAbbr":"mrRV2015","bookName":"पौलाचे थेस्सलनीकाकरांस पहिले पत्र","bookEnglishName":"1 Thessalonians","chapterNumber":5,"verses":[{"number":1,"verse":"( प्रभूचे आगमन व जागृतीची आवश्यकता) बंधूंनो, काळ व समय ह्यांविषयी तुम्हांला काही लिहिण्याची गरज नाही."},{"number":2,"verse":"कारण तुम्हा स्वत:ला पक्के माहीत आहे की जसा रात्री चोर येतो, तसाच प्रभूचा दिवस येतो."},{"number":3,"verse":"“शांती आहे, सुरक्षितता आहे” असे ते म्हणतात, तेव्हा गरोदर स्त्रीला ज्याप्रमाणे अकस्मात वेदना होतात त्याप्रमाणे त्यांचा अकस्मात नाश होतो, आणि ते निभावणारच नाहीत."},{"number":4,"verse":"बंधुजनहो, त्या दिवसाने चोरासारखे तुम्हांला गाठावे असे तुम्ही अंधारात नाही."},{"number":5,"verse":"कारण तुम्ही सगळे प्रकाशाची प्रजा व दिवसाची प्रजा आहात; आपण रात्रीचे व अंधाराचे नाही."},{"number":6,"verse":"ह्यावरून आपण इतरांसारखी झोप घेऊ नये, तर जागे व सावध राहावे."},{"number":7,"verse":"झोप घेणारे रात्री झोप घेतात, आणि झिंगणारे रात्रीचे झिंगतात."},{"number":8,"verse":"परंतु जे आपण दिवसाचे आहोत त्या आपण सावध असावे; विश्वास व प्रीती हे उरस्त्राण व तारणाची आशा हे शिरस्त्राण घालावे."},{"number":9,"verse":"कारण आपल्यावर क्रोध व्हावा म्हणून नव्हे, तर आपला प्रभू येशू ख्रिस्त ह्याच्या द्वारे आपले तारण व्हावे म्हणून देवाने आपल्याला नेमले आहे."},{"number":10,"verse":"प्रभू येशू ख्रिस्त आपणांसाठी मरण पावला, ह्यासाठी की, आपण जागे असलो किंवा झोप घेत असलो तरी आपण त्याच्याबरोबर जिवंत असावे."},{"number":11,"verse":"म्हणून तुम्ही एकमेकांचे सांत्वन करा व एकमेकांची उन्नती करा; असे तुम्ही करतच आहात."},{"number":12,"verse":"( निरनिराळे सद्बोध व पत्राची समाप्ती) बंधुजनहो, आम्ही तुम्हांला विनंती करतो की, तुमच्यामध्ये जे श्रम करतात, प्रभूमध्ये तुमच्यावर असतात व तुम्हांला बोध करतात त्यांचा तुम्ही सन्मान करावा;"},{"number":13,"verse":"आणि त्यांच्या कामामुळे त्यांना प्रीतीने अत्यंत मान द्यावा. तुम्ही आपसांत शांतीने राहा."},{"number":14,"verse":"बंधूंनो, आम्ही तुम्हांला बोध करतो की, अव्यवस्थित लोकांना ताकीद द्या, जे अल्पधीराचे आहेत त्यांना धीर द्या. अशक्तांना आधार द्या, सर्वांबरोबर सहनशीलतेने वागा."},{"number":15,"verse":"कोणी कोणाचे वाइटाबद्दल वाईट करू नये म्हणून जपून राहा आणि सर्वदा एकमेकांचे व सर्वांचे चांगले करत राहा."},{"number":16,"verse":"सर्वदा आनंदित असा;"},{"number":17,"verse":"निरंतर प्रार्थना करा;"},{"number":18,"verse":"सर्व स्थितीत उपकारस्तुती करा; कारण तुमच्याविषयी ख्रिस्त येशूमध्ये देवाची इच्छा हीच आहे."},{"number":19,"verse":"आत्म्याला विझवू नका;"},{"number":20,"verse":"संदेशांचा धिक्कार करू नका;"},{"number":21,"verse":"सर्व गोष्टींची पारख करा; चांगले ते बळकट धरा;"},{"number":22,"verse":"वाइटाच्या प्रत्येक प्रकारापासून दूर राहा."},{"number":23,"verse":"शांतीचा देव स्वत: तुम्हांला परिपूर्णपणे पवित्र करो; आणि आपला प्रभू येशू ख्रिस्त ह्याच्या आगमनसमयी तुमचा आत्मा, जीव व शरीर ही निर्दोष अशी संपूर्णपणे राखली जावोत."},{"number":24,"verse":"तुम्हांला पाचारण करणारा विश्वसनीय आहे; तो हे करीलच."},{"number":25,"verse":"बंधूंनो, आमच्यासाठी प्रार्थना करा."},{"number":26,"verse":"पवित्र चुंबनाने सर्व बंधुवर्गाला सलाम करा."},{"number":27,"verse":"मी तुम्हांला प्रभूच्या नावाने निक्षून सांगतो की, हे पत्र सर्व पवित्र बंधूंना वाचून दाखवण्यात यावे."},{"number":28,"verse":"आपला प्रभू येशू ख्रिस्त ह्याची कृपा तुमच्याबरोबर असो."}]}
{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":124,"verses":[{"number":1,"verse":"( शत्रूंच्या तावडीतून सुटल्याबद्दल उपकारस्तुती) दाविदाचे आरोहणस्तोत्र. आता इस्राएलाने म्हणावे की, जर परमेश्वर आमच्या पक्षाचा नसता,"},{"number":2,"verse":"लोक आमच्यावर उठले तेव्हा जर परमेश्वर आमच्या पक्षाचा नसता,"},{"number":3,"verse":"तर त्यांचा क्रोध आमच्यावर भडकला त्या वेळी त्यांनी आम्हांला जिवंत गिळून टाकले असते;"},{"number":4,"verse":"जलांनी आम्हांला बुडवले असते; त्यांचा लोंढा आमच्या गळ्याशी आला असता;"},{"number":5,"verse":"खवळलेले लोंढे आमच्या गळ्याशी आले असते."},{"number":6,"verse":"परमेश्वराचा धन्यवाद होवो; त्याने आम्हांला त्यांच्या दाढांत भक्ष्य म्हणून पडू दिले नाही."},{"number":7,"verse":"आमचा जीव पक्ष्याप्रमाणे पारध्यांच्या पाशांतून मुक्त झाला आहे; पाश तुटून आम्ही मुक्त झालो आहोत."},{"number":8,"verse":"आकाश व पृथ्वी ह्यांचा निर्माणकर्ता जो परमेश्वर त्याच्या नावामुळे आम्हांला साहाय्य मिळते."}]}
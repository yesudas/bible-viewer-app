{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":116,"verses":[{"number":1,"verse":"( मृत्यूपासून सुटका झाल्याबद्दल उपकारस्तुती) मी परमेश्वरावर प्रेम करतो कारण तो माझी विनवणी ऐकतो."},{"number":2,"verse":"त्याने आपला कान माझ्याकडे लावला आहे, म्हणून मी जन्मभर त्याचा धावा करीन."},{"number":3,"verse":"मृत्यूच्या बंधनांनी मला वेष्टले, मला अधोलोकाच्या यातना झाल्या, मला उपद्रव व क्लेश झाले,"},{"number":4,"verse":"तेव्हा मी परमेश्वराच्या नावाचा धावा करून म्हणालो, “हे परमेश्वरा, तुला मी विनवतो की माझा जीव मुक्त कर.”"},{"number":5,"verse":"परमेश्वर कृपाळू व न्यायी आहे; आमचा देव कनवाळू आहे."},{"number":6,"verse":"परमेश्वर भोळ्यांचे रक्षण करतो; मी दीनावस्थेत होतो तेव्हा त्याने माझा उद्धार केला."},{"number":7,"verse":"हे माझ्या जिवा, तू आपल्या विश्रामस्थानी परत ये, कारण परमेश्वराने तुझ्यावर पुष्कळ उपकार केले आहेत."},{"number":8,"verse":"तू माझा जीव मरणापासून, माझे डोळे अश्रूंपासून, माझे पाय ठेचाळण्यापासून वाचवले आहेत."},{"number":9,"verse":"जिवंतांच्या भूमीवर मी परमेश्वरासमोर चालेन."},{"number":10,"verse":"“मी फार पीडित आहे,” असे मी म्हणतो; तरी देवावर माझी श्रद्धा आहे."},{"number":11,"verse":"मी अधीरपणे म्हणालो की, “सर्व माणसे लबाड आहेत.”"},{"number":12,"verse":"परमेश्वराने माझ्यावर केलेल्या सर्व उपकारांबद्दल मी त्याचा कसा उतराई होऊ?"},{"number":13,"verse":"मी तारणाचा प्याला हाती घेऊन परमेश्वराच्या नावाचा धावा करीन."},{"number":14,"verse":"परमेश्वराला केलेले नवस मी त्याच्या सर्व लोकांसमक्ष फेडीन."},{"number":15,"verse":"परमेश्वराच्या दृष्टीने त्याच्या भक्तांचे मरण अमोल आहे."},{"number":16,"verse":"हे परमेश्वरा, मी खरोखर तुझा दास आहे; मी तुझा दास, तुझ्या दासीचा पुत्र आहे; तू माझी बंधने सोडली आहेत."},{"number":17,"verse":"मी तुला उपकारस्तुतीचा यज्ञ करीन, परमेश्वराच्या नावाचा धावा करीन."},{"number":18,"verse":"परमेश्वराला केलेले नवस मी त्याच्या सर्व लोकांसमक्ष फेडीन."},{"number":19,"verse":"परमेश्वराच्या घराच्या अंगणात, हे यरुशलेमा, तुझ्यामध्ये ते फेडीन. परमेशाचे स्तवन करा!1"}]}
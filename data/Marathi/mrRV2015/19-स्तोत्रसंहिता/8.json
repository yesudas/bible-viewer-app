{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":8,"verses":[{"number":1,"verse":"( देवाचा गौरव आणि मानवाची थोरवी) मुख्य गवयासाठी; गित्ती चालीवर गायचे दाविदाचे स्तोत्र. हे परमेश्वरा, आमच्या प्रभो, सर्व पृथ्वीवर तुझे नाव किती थोर आहे! तू आपले वैभव आकाशभर पसरले आहेस."},{"number":2,"verse":"तू बाळके व तान्हुली ह्यांच्या मुखाने सामर्थ्य स्थापित केले आहे; तुला विरोधी आहेत म्हणून आणि वैरी व सूड घेणारा ह्यांना कुंठित करावे म्हणून तू असे केले आहेस."},{"number":3,"verse":"आकाश जे तुझे अंगुलीकार्य, व त्यात तू नेमलेले चंद्र व तारे ह्यांच्याकडे पाहावे तर ―"},{"number":4,"verse":"मर्त्य मनुष्य तो काय की तू त्याची आठवण करावी? मानव तो काय की तू त्याला दर्शन द्यावे?"},{"number":5,"verse":"तू त्याला देवापेक्षा1 किंचित कमी असे केले आहेस; त्याला गौरव व थोरवी ह्यांनी मुकुटमंडित केले आहेस."},{"number":6,"verse":"तू त्याला आपल्या हातच्या कृत्यांवरचे प्रभुत्व दिले आहेस, तू सर्वकाही त्याच्या पायांखाली ठेवले आहेस."},{"number":7,"verse":"शेरडेमेंढरे, गुरेढोरे ही सारी, तसेच वनपशू;"},{"number":8,"verse":"आकाशातील पाखरे, समुद्रातील मासे व जलात संचार करणारे सर्व प्राणी."},{"number":9,"verse":"हे परमेश्वरा, आमच्या प्रभो, सर्व पृथ्वीवर तुझे नाव किती थोर आहे!"}]}
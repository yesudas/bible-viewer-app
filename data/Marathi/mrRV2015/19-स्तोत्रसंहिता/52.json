{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":52,"verses":[{"number":1,"verse":"( ज्ञानशून्य दुष्टांचा फोलपणा) मुख्य गवयासाठी; दाविदाचे मस्कील (बोधपर स्तोत्र); दावीद अहीमलेखाच्या घरी आला आहे असे दवेग अदोमी ह्याने शौलाकडे येऊन कळवले तेव्हाचे. हे बलवान पुरुषा, दुष्कर्माची आढ्यता का मिरवतोस? देवाचे वात्सल्य अखंड आहे."},{"number":2,"verse":"अरे कपट करणार्‍या, तुझी जीभ तीक्ष्ण वस्तर्‍यासारखी अनर्थाची योजना करते."},{"number":3,"verse":"तुला बर्‍यापेक्षा वाइटाची, सत्य बोलण्यापेक्षा असत्याची आवड आहे. (सेला)"},{"number":4,"verse":"अगे कपटी जिभे, तुला सर्व विध्वंसकारक शब्द आवडतात;"},{"number":5,"verse":"परंतु देव तुझा नाश करील; तो तुला धरून डेर्‍यातून खेचून काढील, व जिवंतांच्या भूमीतून मुळासकट उपटून टाकील. (सेला)"},{"number":6,"verse":"नीतिमान हे पाहून भितील, व त्याला हसून म्हणतील,"},{"number":7,"verse":"“पाहा, हाच तो पुरुष, ह्याने देवाला आपले आश्रयस्थान केले नाही, तर ह्याने आपल्या विपुल धनावर भरवसा ठेवला आणि हा दुष्कर्माने माजला.”"},{"number":8,"verse":"मी तर देवाच्या घरी हिरव्यागार जैतून झाडासारखा आहे; देवाच्या दयेवर सदासर्वकाळ माझा भरवसा आहे."},{"number":9,"verse":"हे तू घडवून आणले आहे म्हणून मी सर्वकाळ तुझे उपकारस्मरण करीन; तुझ्या भक्तांसमोर तुझ्या नावाची घोषणा करीन, कारण ते उत्तम आहे."}]}
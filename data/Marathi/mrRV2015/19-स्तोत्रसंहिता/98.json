{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":98,"verses":[{"number":1,"verse":"( देवाच्या नीतिमत्त्वाबद्दल स्तुती) स्तोत्र. परमेश्वराचे गुणगान नवे गीत गाऊन करा, कारण त्याने अद्भुत कृत्ये केली आहेत; त्याने आपल्या उजव्या हाताने, आपल्या पवित्र बाहूने स्वत:साठी विजय साधला आहे."},{"number":2,"verse":"परमेश्वराने आपला विजय विदित केला आहे; राष्ट्रांसमक्ष आपले न्यायीपण प्रकट केले आहे."},{"number":3,"verse":"त्याने इस्राएलाच्या घराण्यावरील आपली दया व आपली सत्यता ह्यांचे स्मरण केले आहे; पृथ्वीच्या सर्व सीमांनी आमच्या देवाचा विजय पाहिला आहे."},{"number":4,"verse":"अहो पृथ्वीवरील सर्व लोकहो, परमेश्वराचा जयजयकार करा; उच्च स्वराने, आनंदाने गा; त्याची स्तोत्रे गा."},{"number":5,"verse":"परमेश्वराचे गुणगान वीणेवर करा, वीणेवर सुस्वर स्तोत्र गा."},{"number":6,"verse":"कर्णा व शिंग वाजवून परमेश्वर राजासमोर जयघोष करा."},{"number":7,"verse":"समुद्र व त्यातील सर्वकाही, जग व त्यात राहणारे हर्षनाद करोत."},{"number":8,"verse":"नद्या टाळ्या वाजवोत; पर्वत एकवटून परमेश्वरासमोर आनंदाने गावोत;"},{"number":9,"verse":"कारण तो पृथ्वीचा न्याय करण्यास आला आहे; तो जगाचा न्याय यथार्थतेने करील, व लोकांचा न्याय सरळपणे करील."}]}
{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":76,"verses":[{"number":1,"verse":"( विजयी व न्यायी देव) मुख्य गवयासाठी; तंतुवाद्यांच्या साथीने गायचे आसाफाचे संगीतस्तोत्र. यहूदात देव प्रकट झाला आहे; इस्राएलात त्याचे नाव थोर आहे."},{"number":2,"verse":"शालेमात त्याचा मंडप आहे; व सीयोनेत त्याचे निवासस्थान आहे."},{"number":3,"verse":"तेथे धनुष्याचे बाण, ढाल, तरवार व युद्धसामग्री त्याने मोडून टाकली. (सेला)"},{"number":4,"verse":"तू प्रतापी आहेस, लुटीने भरलेल्या पर्वतावर तेजस्वी आहेस."},{"number":5,"verse":"कणखर मनाच्या पुरुषांची लूटमार झाली आहे; ते झोपी गेले आहेत; त्यांतील कोणाही बलवानाचे हात चालेनात."},{"number":6,"verse":"हे याकोबाच्या देवा, तुझ्या धमकीने रथ व घोडा ह्यांना गाढ निद्रा लागली आहे."},{"number":7,"verse":"तुझे, केवळ तुझेच, भय धरले पाहिजे; तुला एकदा क्रोध आला म्हणजे तुझ्यापुढे कोण उभा राहील?"},{"number":8,"verse":"तू स्वर्गातून आपला निर्णय ऐकवला; तेव्हा पृथ्वी भ्याली व स्तब्ध झाली;"},{"number":9,"verse":"पृथ्वीवरील सर्व दीनांस तारण्यासाठी, न्यायनिवाडा करण्यासाठी देव उठला, तेव्हा असे झाले. (सेला)"},{"number":10,"verse":"कारण मनुष्याचा क्रोध तुझ्या स्तुतीचे साधन असा होतो; अवशिष्ट क्रोधाने तू आपली कंबर बांधतोस."},{"number":11,"verse":"परमेश्वर तुमचा देव ह्याला नवस करा व ते फेडा; ज्याचे भय धरले पाहिजे त्याला त्याच्या सभोवतालच्या सर्वांनी नजराणे आणावेत."},{"number":12,"verse":"अधिपतींची हिंमत तो नष्ट करतो; पृथ्वीवरील राजांना तो भयप्रद आहे."}]}
{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":127,"verses":[{"number":1,"verse":"( भरभराट परमेश्वराकडूनच प्राप्त होते) शलमोनाचे आरोहणस्तोत्र. परमेश्वर जर घर बांधत नाही तर ते बांधणार्‍यांचे श्रम व्यर्थ आहेत; परमेश्वर जर नगर रक्षत नाही तर पहारेकर्‍यांचे जागरण व्यर्थ आहे."},{"number":2,"verse":"तुम्ही पहाटे उठता, उशिरा विश्रांती घेता, व कष्टाचे अन्न खाता, पण हे व्यर्थ आहे; तोच आपल्या प्रियजनांना लागेल ते झोपेतही देतो."},{"number":3,"verse":"पाहा, संतती ही परमेश्वराने दिलेले धन आहे; पोटचे फळ त्याची देणगी आहे."},{"number":4,"verse":"तरुणपणचे मुलगे हे वीराच्या हातातील बाणांप्रमाणे आहेत."},{"number":5,"verse":"ज्या पुरुषाचा भाता अशांनी भरला आहे, तो धन्य! वेशीवर शत्रूंशी त्यांची बोलाचाली होत असता ते फजीत होणार नाहीत."}]}
{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":20,"verses":[{"number":1,"verse":"( विजयासाठी प्रार्थना) मुख्य गवयासाठी; दाविदाचे स्तोत्र. संकटाच्या दिवशी परमेश्वर तुझे ऐको; याकोबाच्या देवाचे नाव तुला उच्चपदी प्रस्थापित करो;"},{"number":2,"verse":"पवित्रस्थानातून तो तुला साहाय्य पाठवो, सीयोनेतून तो तुला आधार देवो;"},{"number":3,"verse":"तो तुझ्या सर्व अन्नार्पणांचे स्मरण ठेवो, तुझे होमार्पण त्याला मान्य होवो;"},{"number":4,"verse":"तुझे मनोरथ तो पूर्ण करो, तुझे सर्व संकल्प सिद्धीस नेवो."},{"number":5,"verse":"तुला मिळालेल्या तारणामुळे आम्ही उत्सव करू; आमच्या देवाच्या नावाचा ध्वज उभारू; तुझ्या सर्व मागण्या परमेश्वर पूर्ण करो."},{"number":6,"verse":"परमेश्वर आपल्या अभिषिक्ताला तारतो, हे मला आता कळून आले; तो आपल्या उजव्या हाताच्या उद्धारक प्रतापाची कृत्ये करून आपल्या पवित्र स्वर्गातून त्याचे ऐकेल."},{"number":7,"verse":"कोणी रथाची व कोणी घोड्यांची बढाई मारतात; आम्ही तर आमचा देव परमेश्वर ह्याच्या नावाची प्रशंसा करू."},{"number":8,"verse":"ते वाकून खाली पडले आहेत; आम्ही तर उठून ताठ उभे आहोत."},{"number":9,"verse":"हे परमेश्वरा, तारण कर. आम्ही धावा करतो तेव्हा राजाने आमचे ऐकावे."}]}
{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":48,"verses":[{"number":1,"verse":"( सीयोनेचे सौंदर्य व वैभव) कोरहाच्या मुलांचे संगीतस्तोत्र. परमेश्वर थोर आहे, आमच्या देवाच्या नगरात, त्याच्या पवित्र डोंगरावर, तो स्तुतीस अत्यंत पात्र आहे."},{"number":2,"verse":"उत्तर सीमेवरील सीयोन डोंगर, राजाधिराजाचे नगर, उच्चतेमुळे सुंदर व सर्व पृथ्वीचा आनंद आहे."},{"number":3,"verse":"देव त्याच्या प्रासादांमध्ये आश्रयदुर्ग असा प्रकट झाला आहे."},{"number":4,"verse":"कारण पाहा, राजे एकत्र झाले व एकजुटीने चढाई करून आले."},{"number":5,"verse":"हे नगर पाहताच ते विस्मित झाले, व घाबरे होऊन पळत सुटले."},{"number":6,"verse":"तेथे त्यांना कंप सुटला; त्यांना प्रसूतिवेदनांप्रमाणे वेदना झाल्या"},{"number":7,"verse":"पूर्वेच्या वार्‍याने तार्शीशची गलबते तू फोडतोस."},{"number":8,"verse":"जे आम्ही ऐकले ते सेनाधीश परमेश्वराच्या नगरात, आमच्या देवाच्या नगरात पाहिले; ते हे की, देव सर्वकाळ ते स्थिर राखील. (सेला)"},{"number":9,"verse":"हे देवा, तुझ्या मंदिरात आम्ही तुझ्या वात्सल्याचे चिंतन केले."},{"number":10,"verse":"हे देवा, जसे तुझे नाव, तशी तुझी कीर्ती पृथ्वीच्या शेवटापर्यंत जात आहे; तुझा उजवा हात न्यायपूर्ण आहे;"},{"number":11,"verse":"तुझ्या न्यायकृत्यांमुळे सीयोन डोंगर आनंद पावो; यहूदाच्या कन्या उल्लासोत."},{"number":12,"verse":"सीयोनेसभोवती फिरा, तिला फेरा घाला; तिचे बुरूज मोजा;"},{"number":13,"verse":"तिच्या कोटांकडे लक्ष द्या, तिच्या प्रासादांमधून फिरा, म्हणजे पुढील पिढीला तिच्याविषयी तुम्हांला सांगता येईल."},{"number":14,"verse":"कारण हा देव आमचा सनातन देव आहे; तो सर्वकाळ आमचा मार्गदर्शक होईल."}]}
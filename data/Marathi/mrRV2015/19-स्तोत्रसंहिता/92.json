{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":92,"verses":[{"number":1,"verse":"( देवाच्या चांगुलपणाबद्दल उपकारस्तुती) शब्बाथ दिवशी गायचे संगीतस्तोत्र. परमेश्वराचे उपकारस्मरण करणे, हे परात्परा, तुझ्या नावाची स्तोत्रे गाणे चांगले आहे."},{"number":2,"verse":"प्रभातसमयी तुझे वात्सल्य, प्रतिरात्री तुझी सत्यता वाखाणणे,"},{"number":3,"verse":"दशतंतुवाद्य, सतार व वीणा ह्यांच्या साथीने, गंभीर स्वराने गाणे चांगले आहे."},{"number":4,"verse":"कारण हे परमेश्वरा, तू आपल्या कृतीने मला हर्षित केले आहेस; तुझ्या हातच्या कृत्यांचा मी जयजयकार करतो."},{"number":5,"verse":"हे परमेश्वरा, तुझी कृत्ये किती थोर आहेत. तुझे विचार फार गहन आहेत"},{"number":6,"verse":"पशुतुल्य मनुष्याला कळत नाही, मूर्खाला समजत नाही की,"},{"number":7,"verse":"दुर्जन गवताप्रमाणे उगवले व सर्व दुष्कर्मी उत्कर्ष पावले, म्हणजे त्यांचा कायमचा विध्वंस ठरलाच."},{"number":8,"verse":"हे परमेश्वरा, तू तर सदासर्वकाळ उच्च स्थानी आहेस."},{"number":9,"verse":"हे परमेश्वरा, पाहा, तुझे वैरी, पाहा, तुझे वैरी नाश पावतील; सर्व दुष्कर्म्यांची दाणादाण होईल."},{"number":10,"verse":"पण माझे शिंग तू रानबैलाच्या शिंगांप्रमाणे उन्नत केले आहेस, मला ताज्या तेलाचा अभ्यंग झाला आहे."},{"number":11,"verse":"माझ्यावर टपलेल्यांना पाहून माझे डोळे निवाले आहेत; माझ्यावर उठलेल्या दुष्कर्म्यांसंबंधाने माझे कान तृप्त झाले आहेत."},{"number":12,"verse":"नीतिमान खजुरीसारखा समृद्ध होईल, तो लबानोनावरील गंधसरूसारखा वाढेल."},{"number":13,"verse":"जे परमेश्वराच्या घरात रोवलेले आहेत ते आपल्या देवाच्या अंगणात समृद्ध होतील."},{"number":14,"verse":"वृद्धपणातही ते फळ देत राहतील; ते रसभरित व टवटवीत असतील;"},{"number":15,"verse":"ह्यावरून दिसेल की परमेश्वर सरळ आहे. तो माझा दुर्ग आहे, त्याच्या ठायी अन्याय मुळीच नाही."}]}
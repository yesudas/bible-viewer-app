{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":114,"verses":[{"number":1,"verse":"( आश्‍चर्यकारक निर्गमन) इस्राएल मिसर देशातून निघाला, याकोबाचे घराणे परकी भाषा बोलणार्‍या लोकांतून निघाले,"},{"number":2,"verse":"तेव्हा यहूदा त्याचे पवित्रस्थान झाला, इस्राएल त्याचे राज्य झाला."},{"number":3,"verse":"हे पाहून समुद्र पळाला; यार्देन मागे हटली."},{"number":4,"verse":"पर्वतांनी मेंढ्यांसारख्या आणि टेकड्यांनी कोकरांसारख्या उड्या मारल्या."},{"number":5,"verse":"हे समुद्रा, तुला काय झाले म्हणून तू पळतोस? हे यार्देने, तुला काय झाले म्हणून तू मागे हटतेस?"},{"number":6,"verse":"अहो पर्वतांनो, तुम्हांला काय झाले म्हणून तुम्ही मेंढ्यांसारख्या उड्या मारता? अहो टेकड्यांनो, तुम्हांला काय झाले म्हणून तुम्ही कोकरांसारख्या उड्या मारता?"},{"number":7,"verse":"हे पृथ्वी, तू प्रभूसमोर, याकोबाच्या देवासमोर, थरथर काप."},{"number":8,"verse":"तो खडक पालटून पाण्याचे तळे करतो, गारेचा खडक पालटून पाण्याचा झरा करतो."}]}
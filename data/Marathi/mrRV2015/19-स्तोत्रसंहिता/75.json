{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":75,"verses":[{"number":1,"verse":"( देव दुष्टाला खाली पाडतो व नीतिमानाला वर आणतो) मुख्य गवयासाठी अल्तश्केथ (नष्ट करू नको) ह्या चालीवर गायचे आसाफाचे संगीतस्तोत्र. हे देवा, आम्ही तुझे उपकारस्मरण करतो; तुझे उपकारस्मरण करतो; कारण तुझे नाव समीप आहे; तुझ्या अद्भुत कृत्यांचे वर्णन लोक करतात."},{"number":2,"verse":"नेमलेली वेळ आली म्हणजे मी यथार्थ न्याय करीन."},{"number":3,"verse":"पृथ्वी व तिच्यावर राहणारे सर्व भेदरून गेले. तरी तिचे स्तंभ मीच स्थापले आहेत. (सेला)"},{"number":4,"verse":"फुशारकी मारणार्‍यांना मी म्हणालो, “फुशारकी मारू नका;” आणि दुर्जनांना म्हणालो, “आपल्या बळाचा तोरा मिरवू नका;"},{"number":5,"verse":"तुम्ही आपले नाक वर करू नका; ताठ मानेने बोलू नका.”"},{"number":6,"verse":"कारण उन्नती ही पूर्वेकडून नव्हे, पश्‍चिमेकडून नव्हे, व अरण्याकडूनही नव्हे;"},{"number":7,"verse":"तर न्याय करणारा देव आहे; तो एकाला खाली पाडतो व दुसर्‍याला वर चढवतो."},{"number":8,"verse":"पाहा, परमेश्वराच्या हाती प्याला आहे व त्यात द्राक्षारस फेसाळत आहे; त्यात मसाला मिसळला आहे आणि त्यातून तो ओतून देतो; पृथ्वीवरील सर्व दुर्जनांना तो खातरीने गाळासकट प्यावा लागेल."},{"number":9,"verse":"मी तर सदा आनंद करीन, याकोबाच्या देवाची स्तोत्रे गाईन."},{"number":10,"verse":"दुर्जनांचा ध्वज मी खाली ओढीन,1 पण नीतिमानाचा ध्वज फडकत राहील.2"}]}
{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":122,"verses":[{"number":1,"verse":"( यरुशलेमेच्या कुशलासाठी प्रार्थना) दाविदाचे आरोहणस्तोत्र. “आपण परमेश्वराच्या घराकडे जाऊ” असे ते मला म्हणाले, तेव्हा मला आनंद झाला."},{"number":2,"verse":"हे यरुशलेमे, तुझ्या वेशींना आमचे पाय लागले आहेत."},{"number":3,"verse":"हे यरुशलेमे, एकत्र जोडलेल्या नगरीसारखी तू बांधलेली आहेस."},{"number":4,"verse":"इस्राएलास लावून दिलेल्या निर्बंधाप्रमाणे तुझ्याकडे वंश ― परमेशाचे वंश ― परमेश्वराच्या नावाचे उपकारस्मरण करण्यासाठी चढून येतात,"},{"number":5,"verse":"कारण तेथे न्यायासने, दाविदाच्या घराण्याची राजासने मांडली आहेत."},{"number":6,"verse":"यरुशलेमेच्या शांतीसाठी प्रार्थना करा. “तुझ्यावर प्रीती करणार्‍यांचे कल्याण असो."},{"number":7,"verse":"तुझ्या कोटात शांती वसो; तुझ्या राजवाड्यात समृद्धी नांदो.”"},{"number":8,"verse":"माझे बंधू व माझे मित्र ह्यांच्यासाठी “तुझ्यामध्ये शांती वसो” अशी मी प्रार्थना करीन."},{"number":9,"verse":"परमेश्वर आमचा देव ह्याच्या घरासाठी तुझ्या कल्याणासाठी मी झटत जाईन."}]}
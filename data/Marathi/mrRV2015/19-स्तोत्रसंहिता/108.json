{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":108,"verses":[{"number":1,"verse":"( शत्रूंविरुद्ध साहाय्याची याचना) ( ( 230 57:7-11 ; 230 60:5-12 )) दाविदाचे संगीतस्तोत्र. हे देवा, माझे मन स्थिर आहे; मी गाईन, मी जिवेभावे स्तोत्र गाईन."},{"number":2,"verse":"हे सतारी, हे वीणे, जागृत व्हा; मी प्रभातेला जागे करीन."},{"number":3,"verse":"हे परमेश्वरा, लोकांमध्ये मी तुझे उपकारस्मरण करीन; राष्ट्रांमध्ये तुझी स्तोत्रे गाईन."},{"number":4,"verse":"कारण तुझी दया आकाशाहून उंच आहे, व तुझे सत्य गगनापर्यंत आहे."},{"number":5,"verse":"हे देवा, आकाशाहून तू उन्नत हो; तुझा गौरव सर्व पृथ्वीभर होवो."},{"number":6,"verse":"तुझ्या प्रिय जनांनी मुक्त व्हावे म्हणून तू आपल्या उजव्या हाताने त्यांचे तारण कर आणि आमचे ऐक."},{"number":7,"verse":"देव आपल्या पवित्रतेला अनुसरून म्हणाला, “मी उल्लास पावेन; मी शखेम विभागीन व सुक्कोथाचे खोरे मोजून देईन;"},{"number":8,"verse":"गिलाद माझा आहे व मनश्शे माझा आहे; एफ्राईम माझे शिरस्त्राण आहे; यहूदा माझे राजवेत्र आहे."},{"number":9,"verse":"मवाब माझे स्नानाचे गंगाळ आहे; अदोमावर मी आपले पायतण फेकीन; पलेशेथाविषयी मी जयघोष करीन.”"},{"number":10,"verse":"मला तटबंदीच्या नगरात कोण घेऊन जाईल? अदोमात मला कोण नेईल?"},{"number":11,"verse":"हे देवा, तू आमचा त्याग केलास ना? हे देवा, तू आमच्या सैन्याबरोबर चालत नाहीस."},{"number":12,"verse":"शत्रूंपासून तू आमची सुटका कर; कारण मनुष्याचे साहाय्य केवळ व्यर्थ आहे."},{"number":13,"verse":"देवाच्या साहाय्याने आम्ही पराक्रम करू; तोच आमच्या शत्रूंना तुडवून टाकील."}]}
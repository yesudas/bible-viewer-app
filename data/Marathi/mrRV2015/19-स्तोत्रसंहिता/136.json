{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":136,"verses":[{"number":1,"verse":"( परमेश्वराच्या अखंड प्रेमाबद्दल उपकारस्तुती) परमेश्वराचे उपकारस्मरण करा, कारण तो चांगला आहे; कारण त्याची दया सनातन आहे."},{"number":2,"verse":"देवाधिदेवाचे उपकारस्मरण करा; कारण त्याची दया सनातन आहे."},{"number":3,"verse":"प्रभूंच्या प्रभूचे उपकारस्मरण करा; कारण त्याची दया सनातन आहे."},{"number":4,"verse":"जो एकटाच मोठी अद्भुत कृत्ये करतो त्याचे; कारण त्याची दया सनातन आहे."},{"number":5,"verse":"ज्याने बुद्धिचातुर्याने आकाश केले त्याचे; कारण त्याची दया सनातन आहे."},{"number":6,"verse":"ज्याने पृथ्वी जलांवर विस्तारली त्याचे; कारण त्याची दया सनातन आहे."},{"number":7,"verse":"ज्याने मोठमोठ्या ज्योती निर्माण केल्या त्याचे; कारण त्याची दया सनातन आहे."},{"number":8,"verse":"ज्याने दिवसावर प्रभुत्व चालवण्यासाठी सूर्य निर्माण केला त्याचे; कारण त्याची दया सनातन आहे."},{"number":9,"verse":"ज्याने रात्रीवर प्रभुत्व चालवण्यासाठी चंद्र व तारे निर्माण केले त्याचे; कारण त्याची दया सनातन आहे."},{"number":10,"verse":"ज्याने मिसर देशातील प्रथमजन्मलेले मारून टाकले त्याचे; कारण त्याची दया सनातन आहे."},{"number":11,"verse":"ज्याने मिसरी लोकांतून इस्राएल लोकांना बाहेर आणले त्याचे; कारण त्याची दया सनातन आहे."},{"number":12,"verse":"ज्याने प्रतापी हाताने व पुढे केलेल्या बाहूने त्यांना बाहेर आणले त्याचे; कारण त्याची दया सनातन आहे."},{"number":13,"verse":"ज्याने तांबडा समुद्र दुभागला त्याचे; कारण त्याची दया सनातन आहे."},{"number":14,"verse":"ज्याने इस्राएलास त्यामधून पार नेले त्याचे; कारण त्याची दया सनातन आहे."},{"number":15,"verse":"ज्याने फारोला व त्याच्या सैन्याला तांबड्या समुद्रात गडप केले त्याचे; कारण त्याची दया सनातन आहे."},{"number":16,"verse":"ज्याने आपल्या लोकांना रानातून नेले त्याचे; कारण त्याची दया सनातन आहे."},{"number":17,"verse":"ज्याने मोठेमोठे राजे मारून टाकले त्याचे; कारण त्याची दया सनातन आहे."},{"number":18,"verse":"ज्याने प्रतापी राजे ठार केले त्याचे; कारण त्याची दया सनातन आहे."},{"number":19,"verse":"ज्याने अमोर्‍यांचा राजा सीहोन ह्याला ठार मारले त्याचे; कारण त्याची दया सनातन आहे."},{"number":20,"verse":"ज्याने बाशानाचा राजा ओग ह्याला ठार मारले त्याचे; कारण त्याची दया सनातन आहे."},{"number":21,"verse":"ज्याने त्यांचा देश वतन करून दिला त्याचे; कारण त्याची दया सनातन आहे."},{"number":22,"verse":"ज्याने आपला सेवक इस्राएल ह्याला तो वतन करून दिला त्याचे; कारण त्याची दया सनातन आहे."},{"number":23,"verse":"ज्याने आमच्या दैन्यावस्थेत आमची आठवण केली त्याचे; कारण त्याची दया सनातन आहे."},{"number":24,"verse":"ज्याने आम्हांला आमच्या शत्रूंपासून सोडवले त्याचे; कारण त्याची दया सनातन आहे."},{"number":25,"verse":"जो सर्व प्राण्यांना अन्न देतो त्याचे; कारण त्याची दया सनातन आहे."},{"number":26,"verse":"स्वर्गातील देवाचे उपकारस्मरण करा; कारण त्याची दया सनातन आहे."}]}
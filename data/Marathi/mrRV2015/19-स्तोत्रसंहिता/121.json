{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":121,"verses":[{"number":1,"verse":"( परमेश्वर तुझा रक्षक आहे) आरोहणस्तोत्र. मी आपली दृष्टी पर्वतांकडे लावतो; मला साहाय्य कोठून येईल?"},{"number":2,"verse":"आकाशाचा व पृथ्वीचा निर्माणकर्ता जो परमेश्वर त्याच्यापासून मला साहाय्य येते."},{"number":3,"verse":"तो तुझा पाय कदापि ढळू देत नाही; तुझ्या रक्षकाला झोप लागत नाही."},{"number":4,"verse":"पाहा, इस्राएलाच्या रक्षकाला झोप लागत नाही व तो डुलकीही घेत नाही."},{"number":5,"verse":"परमेश्वर तुझा रक्षक आहे; परमेश्वर तुझ्या उजव्या हाताला तुला सावली आहे."},{"number":6,"verse":"दिवसा सूर्याची व रात्री चंद्राची तुला बाधा होणार नाही."},{"number":7,"verse":"परमेश्वर सर्व अनिष्टांपासून तुझे रक्षण करील. तुझ्या जिवाचे रक्षण करील."},{"number":8,"verse":"परमेश्वर तुझे येणेजाणे येथून पुढे सर्वकाळ सुरक्षित करील."}]}
{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":25,"verses":[{"number":1,"verse":"( मार्गदर्शन, क्षमा आणि संरक्षण ह्यांसाठी प्रार्थना) दाविदाचे स्तोत्र. हे परमेश्वरा, तुझ्याकडे मी आपले चित्त लावतो."},{"number":2,"verse":"हे देवा, तुझ्यावर माझी श्रद्धा आहे; माझी फजिती होऊ देऊ नकोस; माझ्या वैर्‍यांना माझ्यावर विजयी होऊ देऊ नकोस;"},{"number":3,"verse":"तुझी कास धरणारा कोणीच फजीत होत नाही! निष्कारण कपट करणारे फजीत होतात."},{"number":4,"verse":"हे परमेश्वरा, तुझे मार्ग मला दाखव; तुझ्या वाटा मला प्रकट कर."},{"number":5,"verse":"तू आपल्या सत्पथाने मला ने, मला शिक्षण दे, कारण तूच माझा उद्धारक देव आहेस; मी तुझी नित्य प्रतीक्षा करतो."},{"number":6,"verse":"हे परमेश्वरा, तू आपला कळवळा व वात्सल्य आठव; ती पुरातन काळापासून आहेत."},{"number":7,"verse":"हे परमेश्वरा, माझी तारुण्यातली पातके व माझे अपराध आठवू नकोस; तू आपल्या वात्सल्यानुसार माझे स्मरण कर."},{"number":8,"verse":"परमेश्वर उत्तम व सरळ आहे, म्हणून तो पातक्यांना सन्मार्ग दाखवतो."},{"number":9,"verse":"तो नम्र जनांना न्यायपथाला लावतो. तो दीनांना आपला मार्ग शिकवतो."},{"number":10,"verse":"परमेश्वराचा करार व त्याचे विधी पाळणार्‍यांना त्याचे सर्व मार्ग वात्सल्यमय व सत्यपूर्ण आहेत."},{"number":11,"verse":"हे परमेश्वरा, तू आपल्या नावासाठी माझ्या दुष्टाईची क्षमा कर; कारण ती फार झाली आहे."},{"number":12,"verse":"परमेश्वराचे भय धरणारा असा मनुष्य कोण? त्याने जो मार्ग धरला पाहिजे त्याविषयीचे शिक्षण तो त्याला देईल."},{"number":13,"verse":"त्याचा जीव सुखासमाधानाने राहील; त्याचे वंशज पृथ्वीचे वतन पावतील."},{"number":14,"verse":"परमेश्वराचे सख्य त्याचे भय धरणार्‍यांबरोबर असते; तो आपला करार त्यांना कळवील."},{"number":15,"verse":"माझे नेत्र परमेश्वराकडे नित्य लागले आहेत, म्हणून तो माझे पाय जाळ्यातून सोडवील."},{"number":16,"verse":"माझ्याकडे वळून मला प्रसन्न हो; कारण मी निराश्रित व दीन आहे."},{"number":17,"verse":"माझ्या मनावरचे दडपण काढ; माझ्या संकटातून मला सोडव."},{"number":18,"verse":"माझी दैन्यावस्था व माझे कष्ट पाहा; माझ्या सर्व पापांची क्षमा कर."},{"number":19,"verse":"माझे वैरी पाहा, ते फार झाले आहेत; ते अत्यंत कठोरपणे माझा द्वेष करतात."},{"number":20,"verse":"माझ्या जिवाचे रक्षण कर; मला मुक्त कर; मी तुझा आश्रय धरला आहे म्हणून माझी फजिती होऊ देऊ नकोस."},{"number":21,"verse":"सात्त्विकपण व सरळपण माझे संरक्षण करोत, कारण मी तुझी प्रतीक्षा करीत आहे."},{"number":22,"verse":"हे देवा, इस्राएलास त्याच्या सर्व संकटांतून सोडव."}]}
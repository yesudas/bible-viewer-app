{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":70,"verses":[{"number":1,"verse":"( मुक्ततेसाठी प्रार्थना) ( ( 230 40:13-17 )) मुख्य गवयासाठी; दाविदाचे स्मरणार्थ स्तोत्र. हे देवा, प्रसन्न होऊन मला मुक्त कर; हे परमेश्वरा, मला साहाय्य करण्यास त्वरा कर."},{"number":2,"verse":"जे माझा जीव घेऊ पाहतात ते पूर्णपणे लज्जित व फजीत होवोत; माझे विघ्नसंतोषी मागे हटून अप्रतिष्ठा पावोत."},{"number":3,"verse":"मला “अहाहा! अहाहा!” असे चिडवणार्‍यांची फजिती होऊन ते लज्जेने मागे हटोत."},{"number":4,"verse":"तुला शरण येणारे सर्व तुझ्या ठायी आनंद व उल्लास पावोत; तू सिद्ध केलेले तारण प्रिय मानणारे “देवाचा महिमा वाढो,” असे सतत म्हणोत."},{"number":5,"verse":"मी तर दीन व दरिद्री आहे. हे देवा, माझ्याकडे येण्याची त्वरा कर; माझा साहाय्यकर्ता व माझा मुक्तिदाता तू आहेस; हे परमेश्वरा, विलंब लावू नकोस."}]}
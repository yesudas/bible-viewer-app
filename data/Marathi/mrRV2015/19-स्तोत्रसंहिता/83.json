{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":83,"verses":[{"number":1,"verse":"( इस्राएलाच्या शत्रूंच्या नाशासाठी प्रार्थना) एक गीत; आसाफाचे संगीतस्तोत्र. हे देवा, तू स्तब्ध राहू नकोस. हे देवा, मौन धरू नकोस, स्वस्थ राहू नकोस."},{"number":2,"verse":"कारण पाहा, तुझे शत्रू दंगल करीत आहेत; तुझ्या द्वेष्ट्यांनी डोके वर काढले आहे."},{"number":3,"verse":"ते तुझ्या लोकांविरुद्ध कपटाची योजना करतात; तुझ्या आश्रितांविरुद्ध ते मसलत करतात."},{"number":4,"verse":"ते म्हणतात, “चला, आपण त्यांचा असा विध्वंस करू की, ते राष्ट्र म्हणून राहणार नाहीत; म्हणजे इस्राएलाच्या नावाची आठवण पुढे राहणार नाही.”"},{"number":5,"verse":"कारण त्यांनी एकचित्ताने मसलत केली आहे, ते तुझ्याविरुद्ध कट करतात;"},{"number":6,"verse":"तंबूंत राहणारे अदोमी व इश्माएली, मवाबी व हगारी,"},{"number":7,"verse":"गबाल, अम्मोन व अमालेक, पलेशेथ व सोरकर हे ते आहेत;"},{"number":8,"verse":"अश्शूरही त्यांना सामील झाला आहे; त्यांनी लोटाच्या वंशजांना हात दिला आहे. (सेला)"},{"number":9,"verse":"मिद्यानाला आणि सीसरा व याबीन ह्यांना कीशोन नदीजवळ तू जसे केलेस, तसे त्यांना कर;"},{"number":10,"verse":"ते एन-दोर येथे नाश पावले; ते शेताला खत झाले."},{"number":11,"verse":"ओरेब व जेब ह्यांच्यासारखे त्यांच्या सरदारांना कर. जेबह व सलमुन्ना ह्यांच्यासारखे त्यांच्या सर्व अमिरांना कर."},{"number":12,"verse":"ते म्हणतात, “देवाची निवासस्थाने2 आपल्या ताब्यात घेऊ या.”"},{"number":13,"verse":"हे माझ्या देवा, वावटळीच्या धुरळ्यासारखे, वार्‍याने उडवलेल्या भुसासारखे त्यांना कर."},{"number":14,"verse":"अग्नी वनाला भस्म करतो, ज्वाला डोंगराला आग लावते,"},{"number":15,"verse":"त्याप्रमाणे तू आपल्या वादळाने त्यांचा पाठलाग कर व आपल्या तुफानाने त्यांना घाबरून सोड."},{"number":16,"verse":"हे परमेश्वरा, त्यांनी तुझ्या नावाचा शोध करावा म्हणून त्यांची मुखे अगदी लज्जित कर."},{"number":17,"verse":"ते सदासर्वकाळ फजीत व भयभीत होवोत; ते लज्जित होवोत, ते नष्ट होवोत;"},{"number":18,"verse":"म्हणजे तू, केवळ तूच, परमेश्वर3 ह्या नावाने सर्व पृथ्वीवर परात्पर आहेस असे त्यांना कळू दे."}]}
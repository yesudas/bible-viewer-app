{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":137,"verses":[{"number":1,"verse":"( बाबेलमध्ये पाडाव करून नेलेल्यांचा आकांत) बाबेलच्या नद्यांजवळ आम्ही बसलो; हो, तेथे आम्हांला सीयोनेची आठवण झाली; तेव्हा आम्ही रडलो."},{"number":2,"verse":"तेथील वाळुंजांवर आम्ही आपल्या वीणा टांगून ठेवल्या,"},{"number":3,"verse":"कारण तेथे आमचा पाडाव करणार्‍यांनी आम्हांला गाणी गायला सांगितले आमचा छळ करणार्‍यांनी आम्हांला त्यांची करमणूक करण्यास सांगितले. ते म्हणाले, “आम्हांला सीयोनेचे एखादे गाणे गाऊन दाखवा.”"},{"number":4,"verse":"आम्ही परक्या स्थळी परमेश्वराचे गाणे कसे गावे?"},{"number":5,"verse":"हे यरुशलेमे, जर मी तुला विसरलो तर माझा उजवा हात आपले कौशल्य विसरो."},{"number":6,"verse":"जर मी तुझी आठवण ठेवली नाही, जर मी यरुशलेमेला माझ्या आनंदाच्या मुख्य विषयाहून अधिक मानले नाही, तर माझी जीभ माझ्या टाळूला चिकटो."},{"number":7,"verse":"हे परमेश्वरा, अदोमी लोकांविरुद्ध यरुशलेमेच्या त्या दिवसाची आठवण ठेव; ते म्हणाले, “ती पाडून टाका, पायापर्यंत जमीनदोस्त करा.”"},{"number":8,"verse":"हे बाबेलच्या कन्ये, तू ओसाड पडणार आहेस; तू आमच्याशी केलेल्या वर्तनांबद्दल जो तुझे पारिपत्य करील तो धन्य!"},{"number":9,"verse":"जो तुझी बाळके धरून खडकावर आपटील तो धन्य!"}]}
{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":23,"verses":[{"number":1,"verse":"( परमेश्वर माझा मेंढपाळ) दाविदाचे स्तोत्र. परमेश्वर माझा मेंढपाळ आहे; मला काही उणे पडणार नाही."},{"number":2,"verse":"तो मला हिरव्यागार कुरणात बसवतो; तो मला संथ पाण्यावर नेतो."},{"number":3,"verse":"तो माझा जीव ताजातवाना करतो; तो आपल्या नावासाठी मला नीतिमार्गांनी चालवतो."},{"number":4,"verse":"मृत्युच्छायेच्या दरीतूनही मी जात असलो तरी कसल्याही अरिष्टाला भिणार नाही, कारण तू माझ्याबरोबर आहेस; तुझी आकडी व तुझी काठी मला धीर देतात."},{"number":5,"verse":"तू माझ्या शत्रूंच्या देखत माझ्यापुढे ताट वाढतोस; तू माझ्या डोक्याला तेलाचा अभ्यंग करतोस; माझे पात्र काठोकाठ भरून वाहत आहे."},{"number":6,"verse":"खरोखर माझ्या आयुष्याचे सर्व दिवस मला कल्याण व दया ही लाभतील; आणि परमेश्वराच्या घरात मी चिरकाल राहीन."}]}
{"bibleAbbr":"mrRV2015","bookName":"स्तोत्रसंहिता","bookEnglishName":"Psalms","chapterNumber":148,"verses":[{"number":1,"verse":"( अखिल निर्मितीने उपकारस्तुती करण्याचा आदेश) परमेशाचे स्तवन करा!1 आकाशातून परमेश्वराचे स्तवन करा; उर्ध्वलोकी त्याचे स्तवन करा."},{"number":2,"verse":"अहो त्याच्या सर्व दिव्यदूतांनो, त्याचे स्तवन करा; त्याच्या सर्व सैन्यांनो, त्याचे स्तवन करा;"},{"number":3,"verse":"अहो सूर्यचंद्रहो, त्याचे स्तवन करा; सर्व प्रकाशमय तार्‍यांनो, त्याचे स्तवन करा."},{"number":4,"verse":"आकाशांवरील आकाशांनो, आकाशांवरील जलांनो, त्याचे स्तवन करा."},{"number":5,"verse":"ती परमेश्वराच्या नावाचे स्तवन करोत, कारण त्याने आज्ञा केली आणि ती निर्माण झाली."},{"number":6,"verse":"त्याने ती सर्वकाळासाठी स्थापली; त्याने नियम लावून दिला त्याचे उल्लंघन कोणी करणार नाही."},{"number":7,"verse":"पृथ्वीवरून परमेश्वराचे स्तवन करा; मोठेमोठे जलचर व सर्व जलाशय,"},{"number":8,"verse":"अग्नी, गारा, हिम व धुके, त्याची आज्ञा सिद्धीस नेणारे वादळ,"},{"number":9,"verse":"पर्वत व सर्व टेकड्या, फळझाडे व सर्व गंधसरू,"},{"number":10,"verse":"वनपशू व सर्व ग्रामपशू सरपटणारे प्राणी व उडणारे पक्षी,"},{"number":11,"verse":"पृथ्वीवरील राजे व सर्व प्रजा, अधिपती व पृथ्वीवरील सर्व न्यायाधीश,"},{"number":12,"verse":"कुमार व कुमारी, वृद्ध व तरुण"},{"number":13,"verse":"ही सगळी परमेश्वराच्या नावाचे स्तवन करोत; कारण केवळ त्याचेच नाव उच्च आहे; त्याचे ऐश्वर्य पृथ्वीच्या व आकाशांच्या वर आहे."},{"number":14,"verse":"आणि त्याने आपल्या लोकांचा पुन्हा उत्कर्ष केला आहे;2 तो आपल्या सर्व भक्तांना, त्याच्याजवळ असलेल्या लोकांना म्हणजे इस्राएलाच्या संततीला स्तुतिपात्र आहे. परमेशाचे स्तवन करा!1"}]}
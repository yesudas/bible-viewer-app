{"bibleAbbr":"mrRV2015","bookName":"यहेज्केल","bookEnglishName":"Ezekiel","chapterNumber":35,"verses":[{"number":1,"verse":"( सेईर पर्वताविषयी भविष्य) परमेश्वराचे वचन मला प्राप्त झाले ते असे :"},{"number":2,"verse":"“मानवपुत्रा, सेईर डोंगराकडे आपले तोंड कर व त्याच्याविरुद्ध संदेश दे;"},{"number":3,"verse":"त्याला सांग, प्रभू परमेश्वर म्हणतो, हे सेईर डोंगरा, पाहा, मी तुझ्याविरुद्ध आहे; मी आपला हात तुझ्यावर चालवीन आणि तुला वैराण व उद्ध्वस्त करीन."},{"number":4,"verse":"मी तुझी नगरे ओस करीन व तू उजाड होशील; तेव्हा तुला समजेल की मी परमेश्वर आहे."},{"number":5,"verse":"तू कायमचे वैर धरलेस आणि इस्राएल लोकांवर संकट आले तेव्हा, त्यांचा पापमूलक अंतसमय आला तेव्हा, त्यांना तलवारीच्या धारेच्या हवाली केलेस;"},{"number":6,"verse":"म्हणून प्रभू परमेश्वर म्हणतो, माझ्या जीविताची शपथ, मी तुझ्या रक्तपाताची तयारी करीन व रक्तपात तुझा पिच्छा पुरवील; तू रक्तपाताविषयी नापसंती दाखवली नाहीस म्हणून रक्तपात तुझ्या पाठीस लागेल."},{"number":7,"verse":"मी सेईर डोंगर उद्ध्वस्त व वैराण करीन; त्यात येणार्‍याजाणार्‍यांचा उच्छेद करीन."},{"number":8,"verse":"त्याच्या वधलेल्या लोकांनी मी त्याचे डोंगर व्यापून टाकीन; तुझ्या टेकड्यांवर, तुझ्या खोर्‍यात व तुझ्या नाल्यांत तलवारीने वधलेले पडतील."},{"number":9,"verse":"मी तुला कायमचे उद्ध्वस्त करीन, तुझी नगरे पुन्हा वसायची नाहीत; तेव्हा तुम्हांला समजेल की मी परमेश्वर आहे."},{"number":10,"verse":"‘ही दोन राष्ट्रे, हे दोन देश माझे आहेत, आपण त्यांचा ताबा घेऊ,’ असे तेथे परमेश्वर असता तू म्हणालास,"},{"number":11,"verse":"म्हणून प्रभू परमेश्वर म्हणतो, माझ्या जीविताची शपथ, तू जो द्वेष दाखवलास, तू त्यांचा द्वेष करून जो हेवा प्रकट केलास, त्यानुसार मी तुझ्याबरोबर वागेन; मी न्याय करून तुला शासन करीन, तेव्हा मी त्यांना प्रकट होईन."},{"number":12,"verse":"तू इस्राएलाच्या पर्वतांविरुद्ध म्हणालास की, ‘ते उद्ध्वस्त झाले आहेत, ते आम्हांला भक्षण करण्यासाठी दिले आहेत,’ हे तुझे सर्व दुर्भाषण मी परमेश्वराने ऐकले आहे हे तुला कळेल."},{"number":13,"verse":"ह्या प्रकारे तुम्ही आपल्या तोंडाने माझ्याविरुद्ध आपली थोरवी मिरवलीत, माझ्याविरुद्ध हवे तितके बोललात; ते मी ऐकले आहे."},{"number":14,"verse":"म्हणून प्रभू परमेश्वर म्हणतो, सर्व पृथ्वी आनंद करीत असता मी तुला उजाड करीन."},{"number":15,"verse":"इस्राएल घराण्याचे वतन उद्ध्वस्त झाले तेव्हा तुला हर्ष वाटला, म्हणून मी तुझेही तसेच करीन; हे सेईर डोंगरा, तू वैराण होशील, एकदम सारा अदोम ओसाड होईल; तेव्हा त्यांना समजेल की, मी परमेश्वर आहे."}]}
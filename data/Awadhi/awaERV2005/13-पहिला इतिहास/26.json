{"bibleAbbr":"awaERV2005","bookName":"पहिला इतिहास","bookEnglishName":"1 Chronicles","chapterNumber":26,"verses":[{"number":1,"verse":"( दुआरपाल) दुआरपालन क समूह: इ सबइ दुआरपाल कोरह परिवार स अहइँ: आसाप क परिवार क कोरह क पूत मसेलेम्याह अउर ओकरे पूत।"},{"number":2,"verse":"मसेलेम्याह क पूत रहेन। जकर्याह सब स बड़का पूत रहा। यदीएल दूसर पूत रहा। जबद्याह तीसर पूत रहा। यतीएल चउथा पूत रहा।"},{"number":3,"verse":"एलाम पाँचवाँ पूत रहा। यहोहानान छठा पूत रहा अउर एल्यहोएनै सातँवा पूत रहा।"},{"number":4,"verse":"ओबेदेदोम अउर ओनकर पूत। ओबेदेदोम क सब स बड़का पूत समायाह रहा। यहोजाबाद ओकर दूसर पूत रहा। योआह ओकर तीसर पूत रहा। साकार ओकर चउथा पूत रहा। नतनेल ओकर पाँचवाँ पूत रहा।"},{"number":5,"verse":"अम्मीएल ओकर छठाँ पूत रहा। इस्साकार ओकर सातवाँ पूत रहा अउर पुल्लतै ओकर आठवाँ पूत रहा। परमेस्सर फुरइ ओबेदेदोम क बरदान दिहस।"},{"number":6,"verse":"ओबेदेदोम क पूत समायाह रहा। समायाह क भी पूत रहेन। समायाह क पूत अपने बाप क परिवार मँ प्रमुख रहेन काहेके उ पचे बीर जोधा रहेन।"},{"number":7,"verse":"समायाह क पूत ओती, रपाएल, ओबेद, एलजाबाद, एलीहू अउर समक्याह रहेन। एलजाबाद क सम्बंधी कुसल कारीगर रहेन।"},{"number":8,"verse":"उ पचे सबहिं लोग ओबेदेदोम क सन्तान रहेन। उ सबइ मनईयन अउर ओनकर पूत अउर ओनकर सम्बंधी सक्तीसाली मनईयन रहेन। उ सबइ अच्छे रच्छक रहेन। ओबेदेदोम क बासठ संतान रहिन।"},{"number":9,"verse":"मसेल्मयाह क पूत अउर सम्बंधी सक्तीसाली लोग रहेन। सब मिलाइके अट्ठारह पूत अउर सम्बंधी रहेन।"},{"number":10,"verse":"मरारी क परिवार स इ सबइ दुआरपाल रहेन ओनमाँ एक ठू होसा रहा। सिम्री पहिला पूत चुना गवा रहा। सिम्री असल मँ स बड़ा नाहीं रहा, मुला ओकर बाप ओका पहिलौठा पूत चुना लिहे रहा।"},{"number":11,"verse":"हिल्किय्याह ओकर दूसर पूत रहा। तबल्याह ओकर तीसर पूत रहा। अउर जकर्याह ओकर चउथा पूत रहा। सब मिलाइके होसा क तेरह पूत अउ सम्बन्धी रहेन।"},{"number":12,"verse":"इ सबइ दुआरपालन क समूह क प्रमुख रहेन। दुआरपालन क यहोवा क मन्दिर मँ सेवा करइ क खास ढंग रहा, जइसा कि ओनकर सम्बंधी करत रहेन।"},{"number":13,"verse":"हर एक परिवार क एक दुआर रच्छा करइ बरे दीन्ह गवा रहा। एक परिवार क बरे दुआर चुनइ क गोट डाई जात रही। बूढ़ा अउ जवानन क संग एक समान बर्त्ताव कीन्ह जात रहा।"},{"number":14,"verse":"मसेल्मयाह पूरबी दुआर क रच्छा बरे चुना गवा रहा। तब मसेल्मयाह क पूत जकर्याह बरे गोट डाइ गइ। जकर्याह एक बुद्धिमान सलाहकार रहा। जकर्याह उत्तरि दुआर बरे चुना गवा।"},{"number":15,"verse":"ओबेदेदोम दक्खिन दुआर बरे चुना गवा अउर ओबेदेदोम क पूत उ घर क रच्छा क बरे चने गएन जेहमाँ कीमती चिजियन रखी जात रहिन।"},{"number":16,"verse":"सुप्पीम अउर होसा पच्छि दुआर अउर ऊपरी सड़क पइ सुल्लेकेत दुआर बरे चुने गएन। दुआरपाल एक दूसरे क बगल मँ खड़े होत रहेन।"},{"number":17,"verse":"पूरबी दुआर पइ छ: लेवीबंसी रच्छक हर दिन खड़े होत रहेन। उत्तरी दुआर पइ हर दिन चार लेवीबंसी रच्छक खड़े होत रहेन। दक्खिनी दुआर पइ चार लेवीबंसी रच्छक खड़े होत रहेन अउर दुइ लेवीबंसी रच्छक उ घरे क रच्छा करत रहेन जेहमाँ कीमती चिजियन धरी जात रहिन।"},{"number":18,"verse":"चार रच्छक पच्छिमी निआव घर पइ रहेन दुइ रच्छक निआव घरे तलक क सड़कियन पइ रहेन।"},{"number":19,"verse":"इ सबइ दुआरपालन क समूह रहेन। उ सबइ दुआरपाल कोरह अउर मरारी क परिवार मँ स रहेन।"},{"number":20,"verse":"( कोसाध्यच्छ अउर दूसर अधिकारी) अहिय्याह लेवी क परिवार समूह स रहा। अहिय्याह परमेस्सर क मन्दिर क कीमती चिजियन क देखभाल क जिम्मेदार रहा। अहिय्याह ओन जगहन क रच्छा बरे भी उत्तरदायी रहा जहाँ पवित्तर चिजियन रखी जात रहिन।"},{"number":21,"verse":"लादान गेर्सोन परिवार स रहा। यहोएल लादान परिवार समूह क प्रमुखन मँ स एक रहा।"},{"number":22,"verse":"यहोएला क पूत जेताम अउ जेताम क भाई योएल रहेन। उ पचे यहोवा क मन्दिर मँ कीमती चिजियन क बरे उत्तरदायी रहेन।"},{"number":23,"verse":"दूसर प्रमुख अम्राम, यिसहार, हेब्रोन अउर उज्जीएल क परिवार समूह स चुने गए रहेन।"},{"number":24,"verse":"सबूएल यहोवा क मन्दिर मँ चिजियन क रच्छा क उत्तरदायी प्रमुख रहा। सबूएल गेर्सोम क पूत रहा। गेर्सोम मूसा क पूत रहा।"},{"number":25,"verse":"इ सबइ सबूएल क सम्बंधी रहेन: एलीआज़ार स ओकर सम्बंधी रहेन: एलीआज़ार क पूत रहब्याह, रहब्याह क पूत यसायाह, यसायाह क पूत योराम, योराम क पूत जिवी अउर जिवी क पूत सलोमोत।"},{"number":26,"verse":"सलोमोत अउर ओकर सम्बंधी ओन सब चिजियन क बरे उत्तरदायी रहेन जेका दाऊद मन्दिर क बरे एकट्ठा किहे रहा। सेना क अधिकारियन भी मन्दिर क बरे चिजियन दिहन।"},{"number":27,"verse":"उ पचे जुद्धन मँ लीन्ह गइ चिजियन मँ स कछू चिजियन दिहेन। उ पचे यहोवा क मन्दिर क मरम्मत करइ बरे उ सबइ चिजियन दिहन।"},{"number":28,"verse":"सलोमोत अउर ओकर सम्बंधी दर्सी समूएल, कीस क पूत साऊल, नेर क पूत अबनेर, सरूयाह क पूत योआब क जरिये दीन्ह गइ पवित्तर चिजियन क भी रच्छा करत रहेन। सलोमोत अउ ओकर सम्बंधी लोगन क जरिये, यहोवा क दीन्ह गइ सबहिं पवित्तर चिजियन क रच्छा करत रहेन।"},{"number":29,"verse":"कनन्याह यिसहार परिवार क रहा। कनन्याह अउर ओकर पूत मन्दिर क बाहेर काम करत रहेन। उ पचे इस्राएल क विभिन्न जगहन पइ अधिकारी अउ निआवधीस क कार्य करत रहेन।"},{"number":30,"verse":"हसब्याह हेब्रोन परिवार स रहा। हसब्याह अउर ओकर सम्बंधी यरदन नदी क पच्छिम मँ इस्राएल क राजा दाऊद क कामन अउर यहोवा क सबहिं कामन क बरे उत्तरदायी रहेन। हसब्याह क समूह मँ एक हजार सात सौ सक्तीसाली मनई रहेन।"},{"number":31,"verse":"हेब्रोन क परिवार समूह इ बात पइ प्रकास डावत ह कि यरिय्याह ओनकर प्रमुख रहा। जब दाऊद चालीस बरिस तलक राजा रह चुका, तउ उ अपने लोगन क परिवार क इतिहासन स सक्तीसाली अउर वुसल मनइयन क खोज क आदेस दिहस। ओनमाँ स कछू हेब्रोन परिवार मँ मिलेन जउन गिलाद क याजार नगर मँ रहत रहेन।"},{"number":32,"verse":"यरिय्याह क लगे दुइ हजार सात सौ सम्बंधी रहेन जउन सक्तीसाली मनईयन रहेन अउर परिवारन क प्रमुख रहेन। दाऊद ओन दुइ हजार सात सौ सम्बंधियन क रूबेन, गाद अउ आधे मनस्से क परिवार क संचालन अउर यहोवा अउ राजा क कार्य क जिम्मेदारी सौंपेस।"}]}
{"bibleAbbr":"awaERV2005","bookName":"पहिला इतिहास","bookEnglishName":"1 Chronicles","chapterNumber":4,"verses":[{"number":1,"verse":"( यहूदा क दूसर परिवार समूह) इ यहूदा क पूतन क सूची अहइ: उ पचे पेरेस, हेस्रोन, कर्मी हूर अउ सोबाल रहेन।"},{"number":2,"verse":"सोबाल क पूत रायाह रहा। रायाह, यहत क बाप रहा। यहत, अहूमै अउ लहद क बाप रहा। सोराई लोग अहूमै अउ लहद क सन्तान रहेन।"},{"number":3,"verse":"एताम क पूत यिज्रेल, यिस्मा, अउ यिद्वास रहेन अउर ओनकर एक बहिन हस्सलेलपोनी नाउँ क रहा।"},{"number":4,"verse":"पनूएल गदोर क बाप रहा अउर एजेर रुसा क बाप रहा। हूर क इ सबइ पूत रहेन: हूर एप्राता क पहिला पूत रहा अउर एप्राता बेतलहेम क संस्थापक रहा।"},{"number":5,"verse":"तको क बाप असहूर रहा। तको क दुइ पत्नियन रहिन। ओनकर नाउँ हेबा अउ नारा रहा।"},{"number":6,"verse":"नारा क अहुज्जाम, हेपेर, तेमनी अउ हाहस्तारी पूत रहेन। इ सबइ असहूर स नारा क पूत रहेन।"},{"number":7,"verse":"हेला क पूत सेरेत, यिसहर अउ एत्नान अउ कोस रहेन।"},{"number":8,"verse":"कोस आनूब अउ सोबेबा क बाप रहा। कोस, अर्हेल परिवार समूह क भी बाप रहा। अर्हेल हारून क पूत रहा।"},{"number":9,"verse":"याबेस बहोत नीक मनई रहा। उ अपने भाइयन स जियादा आदरणीय रहा। ओकर महतारी कहेस, “मइँ ओकर नाउँ याबेस धरेउँ ह काहेकि मइँ उ समइ बड़ी पीरा मँ रही जब मइँ एका जन्म दिहेउ।”"},{"number":10,"verse":"याबेस इस्राएल क परमेस्सर स पराथना किहस। याबेस कहेस, “मइँ चाहत हउँ कि तू मोका फुरइ आसीर्बाद द्या। मइँ चाहत हउँ कि तू मोका जियादा भुइँया द्या। मोरे निचके रहइँ अउर कउनो क मोका चोट न पहोंचावइ देइँ। तब मोका कउनो कस्ट नाहीं होइ अउर परमेस्सर याबेस क उ दिहस, जउन उ माँगेस।”"},{"number":11,"verse":"कलूब सूहा क भाई रहा। कलूब महीर क बाप रहा। महीर एसतोन क बाप रहा।"},{"number":12,"verse":"एसतोन, बेतरामा, पासेह अउ तहिन्ना क बाप रहा। तहिन्ना ईर्नाहास क बाप रहा। उ सबइ लोग रेका स रहेन।"},{"number":13,"verse":"कनज क पूत ओत्नीएल अउ सरायाह रहेन। ओत्नीएल क पूत हतत अउ ओनोतै रहेन।"},{"number":14,"verse":"मोनोतै ओप्रा क बाप रहा। अउर सरायाह योआब क बाप रहा। योआब गेहरासीम क संस्थापक रहा। इ सबइ लोग इ नाउँ क उपयोग करत रहेन काहेकि उ पचे कारीगर रहेन।"},{"number":15,"verse":"कालेब यपुन्ने क पूत रहा। कालेब क पूत इरू, एला अउ नाम रहेन। एला क पूत कनज रहा।"},{"number":16,"verse":"यहल्लेल क पूत जीप, जीपा, तीरया अउ असरेल रहेन।"},{"number":17,"verse":"एज्रा क पूत येतेर, मेरेद, एपेर अउ यालोन रहेन। मेरेद, मिर्य्याम, सम्मै अउ यिसबह क बाप रहा। यिसबह, एसतमो क बाप रहा। मेरेद क एक मेहरारु मिस्र क रही। ओकर पूत येरेद, हेबेर, अउर यवूतीएल रहेन। येरेद गदोर क बाप रहा। हेबेर सोको क बाप रहा अउर यवूतीएल जानोह क बाप रहा। इ सबइ बित्या क पूत रहेन। बित्या फिरौन क बिटिया रही। उ मिस्र क मेरेद क पत्नी रही।"},{"number":19,"verse":"मेरेद क मेहरारु नहम क बहिन रही। मेरेद क मेहरारु यहूदा क रही। मेरेद क मेहरारु क पूत कीला अउ एसतमो क बाप रहेन। कीला गेरेमी लोगन मँ स रहा अउ एसतमो माकाई लोगन मँ स रहा।"},{"number":20,"verse":"सिमोन क पूत अम्मोन, रिन्ना बेन्हानान अउ तोलोन रहेन। यिसी क पूत जोहेत अउर बेनजोहेत रहेन।"},{"number":21,"verse":"सेला यहूदा क पूत रहा। सेला क पूत एर, लादा, योकीम, कोर्जवा क लोग, योआस, अउर साराप रहेन। एर लेका क बाप रहा। लदा मारेसा क बाप रहा अउर बेतेआसबे क सन कारीगरन क परिवार समूह क रहा। यआस अउ साराप मोआबी मेहररुअन स बियाह किहस। तब उ पचे बेतलेहेम क लउट आएन। उ परिवार क बारे मँ लिखी गई सामग्री बहोत पुरानी अहइ।"},{"number":23,"verse":"सेला उ सबइ पूत अइसे कारीगर रहेन जउन माटी स चिजियन बनावत रहेन। उ पचे नताईम अउ गदेरा मँ रहत रहेन। उ पचे ओन नगरन मँ रहत रहेन अउर राजा बरे काम करत रहेन।"},{"number":24,"verse":"( सिमोन क गदेलन) सिमोन क पूत, नमूएल, यामीन, यारीब, जेरह अउर साऊल रहेन।"},{"number":25,"verse":"साऊल क पूत सल्लूम रहा। सल्लूम क पूत मिबसाम रहा। मिबसाम क पूत मिस्मा रहा।"},{"number":26,"verse":"मिस्मा क पूत हम्मूएल रहा। हम्मूएल क पूत जकूर रहा। जकूर क पूत सिमी रहा।"},{"number":27,"verse":"सिमी क सोलह पूत अउ छ: बिटियन रहिन। किन्तु सिमी क भाइयन क जियादा बच्चन नाहीं रहेन। सिमी क भाइयन क बड़के परिवार नाहीं रहेन। ओनकर परिवार ओतने बड़े नाहीं रहेन जेतने बड़के यहूदा क दूसर परिवार समूह रहेन।"},{"number":28,"verse":"सिमी क बच्चन बेर्सना, मोलादा, हसर्सआल,"},{"number":29,"verse":"बिल्हा, एसेम, तोलाद,"},{"number":30,"verse":"बतूएल होर्मा, सिकलग,"},{"number":31,"verse":"बेत मर्कोबोत, हसर्स्सीम, बेतबिरी, अउर सारैम मँ रहत रहेन। उ पचे ओन नगरन मँ तब तलक रहेन जब तलक दाऊद राजा नाहीं भवा।"},{"number":32,"verse":"एन नगरन क समीप क पाँच गाँव एताम, ऐन, रिम्मोन, तोकेन अउ आसान रहेन।"},{"number":33,"verse":"दूसर गाँव जइसे बाल बहोत दूर रहेन अउर उ पचे अपने परिवार क इतिहास भी लिखेन।"},{"number":34,"verse":"इ सूची ओन लोगन क अहइ जउन अपने परिवार समूह क प्रमुख रहेन। उ पचे मसोबाब, यम्लेक, अमस्याह क पूत योसा, योएल, योसिय्याह क पूत येहू, सरायाह क पूत योसिय्याह, असीएल क पूत सरायाह, एल्योएनै, याकोबा, यसोहायाह, असायाह, अदीएल, यसीमीएल, बनायाह अउर सिपी क पूत जीजा रहेन। सिपी अल्लोल क पूत रहा। अउर अल्लोन यदायाह क पूत रहा। यदायाह सिम्री क पूत रहा। अउर सिम्री समायाह क पूत रहा। एन मनसेधुअन क इ सबइ परिवार बहोत विस्तृत भएन।"},{"number":39,"verse":"उ पचे गदोर नगर क बाहेर, घाटी क पूरब क छेत्र मँ गएन। उ पचे अपनी भेड़िन अउर गोरुअन बरे चरागाह हेरइ बरे उ जगह पइ गएन।"},{"number":40,"verse":"ओनका बहोत घासवाले अच्छे मैदान मिलेन। उ पचे हुँवा बहोत जियादा अच्छी भुइँया पाएन। उ पहँटा सान्तिपूर्ण अउ सान्त रहा। पुराने जमाने मँ हिआँ हम लोगन क सन्तानन रहत रहिन।"},{"number":41,"verse":"इ तब भवा जब हिजकिय्याह यहूदा क राजा रहा। उ पचे लोग गदोर पहोंचेन अउर हमीत लोगन स लड़ेन। उ पचे हमीत लोगन क डेरन क नस्ट कइ दिहन। उ सबइ लोग मूनी लोगन स भी लड़ेन जउन हुवाँ रहत रहेन। एन लोग सबहिं मूनी लोगन क नस्ट कइ डाएन। आजु भी एन जगहन मँ कउनो मूनी नाहीं अहइँ। एह बरे ओन लोग हुँवा रहब सुरु किहन। उ पचे हुवाँ रहइ लागेन। काहेकि ओनकर भेड़ियन बरे उ भूइया पइ घास रही।"},{"number":42,"verse":"पाँच सौ लोग सिमोनी लोगन सिमोनी क पर्वत क छेत्र मँ गएन। सिसी क पूतन ओन लोगन क मार्ग दर्सन किहन। उ पचे पूतन रहेन: पलत्याह, नार्याह, रपायाह अउर उज्जीएल रहेन। सिमोनी लोग उ जगह पइ रहइवाले लोगन स लड़ेन।"},{"number":43,"verse":"हुवाँ अबहिं थोड़े स सिरिफ अमेलेकी लोग रहत रहेन अउर एन सिमोनी लोग ओनका मारि दिहन अउर हुवाँ आजु तलक लगातार रहत आवत हीं।"}]}
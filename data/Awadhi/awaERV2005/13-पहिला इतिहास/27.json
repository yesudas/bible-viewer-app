{"bibleAbbr":"awaERV2005","bookName":"पहिला इतिहास","bookEnglishName":"1 Chronicles","chapterNumber":27,"verses":[{"number":1,"verse":"( सेना क समूह) इ ओन इस्राएली लोगन क सूची अहइ जउन रजा क सेना मँ सेवा करत रहेन। हर एक समूह हर बरिस एक महीने अपने काम पइ रहत रहा। ओहमाँ परिवारन क सासक, नायक, सेनाध्यच्छ अउर अधिकारी लोग रहेन जउन राजा क सेवा करत रहेन। हर एक सेना क समूह मँ चौबीस हजार मनईयन रहेन।"},{"number":2,"verse":"जबदीएल क पूत यासोबाम पहिले महीने बरे पहिले समूह क अधीच्छक रहा। यासोबाम क समूह मँ चौबीस हजार मनइयन रहेन।"},{"number":3,"verse":"यासोबाम पेरेस क सन्तानन मँ स एक रहा। यसोबाम पहिले महीने क फउजी अधिकारियन क प्रमुख रहा।"},{"number":4,"verse":"दोदै दूसरे महीने बरे सेना समूह क अधिच्छक रहा। उ ओहोही स रहा। दोदै क समूह मँ चौबीस हजार मनई रहेन।"},{"number":5,"verse":"यहोयादा क पूत बनायाह तीसरा सेनापति रहा। बनायाह तीसरे महीने क सेनापति रहा। यहोयादा प्रमुख याजक रहा। बनायाह क समूह मँ चौबीस हजार मनइयन रहेन।"},{"number":6,"verse":"इ उहइ बनायाह रहा जउन तीस बीरन मँ स एक ठू वीर फउजी रहा। बनायाह ओन मनइयन क संचालन करत रहा। बनायाह क पूत अम्मीजाबाद बनायाह क समूह क अधीच्छक रहा।"},{"number":7,"verse":"चउथा सेनापति असाहेल रहा। असाहेल चउथे महीने क सेनापति रहा असाहेल योआब क भाई रहा। पाछे, असाहेल क पूत जबद्याह ओकर जगह सेनापति क रूप मँ लिहस। असाहेल क समूह मँ चौबीस हजार मनई रहेन।"},{"number":8,"verse":"पाँचवाँ सेनापति सम्हूत रहा, सम्हूत पाँचवें महीने क सेनापति रहा। सम्हूत यिज्राही क परिवार स रहा। सम्हूत क समूह मँ चौबीस हजार मनई रहेन।"},{"number":9,"verse":"छठा सेनापति ईरा रहा। ईरा छठवें महीने क सेनापति रहा। ईरा इक्केस क पूत रहा। इक्केस तकोई नगर स रहा। ईरा क समूह मँ चौबीस हजार मनई रहेन।"},{"number":10,"verse":"सातवाँ सेनापति हेलेस रहा। हेलेस सातवें महीने क सेनापति रहा। उ पेलोनी लोगन स रहा अउर एप्रैम क सन्तान रहा। हेलेस क समूह मँ चौबीस हजार मनई रहेन।"},{"number":11,"verse":"सिब्बकै आठवाँ सेनापति रहा। सिब्बकै आठवें महीने क सेनापति रहा। सिब्बकै हूस स रहा। सिब्बकै जेरह परिवार क रहा। सिब्बकै क समूह मँ चौबीस हजार मनई रहेन।"},{"number":12,"verse":"नवाँ सेनापति अबीएजेर रहा। अबीएजेर नवें महीने क सेनापति रहा। अबीएजेर अनातोत नगर स रहा। अबीएजेर बिन्यामीन क परिवार समूह क रहा। अबीएजेर क समूह मँ चौबीस हजार मनई रहेन।"},{"number":13,"verse":"दसवाँ सेनापति महरै रहा। महरै दसवें महीने क सेनापति रहा। महरै नतोप स रहा। उ जेरह परिवार क रहा। महरै क समूह मँ चौबीस हजार मनई रहेन।"},{"number":14,"verse":"गियारहवाँ सेनापति बनायाह रहा। बनायाह गियारहवें महीने क सेनापति रहा। बनायाह पिरातोन स रहा। बनायाह एप्रैम क परिवार समूह क रहा। बनायाह क समूह मँ चौबीस हजार मनई रहेन।"},{"number":15,"verse":"बारहवाँ सेनापति हेल्दै रहा। हेल्दै बारहवें महीने क सेनापति रहा। हेलदे, नपोत स रहा। हेल्दै ओत्नीएल क परिवार क रहा। हेल्दै क समूह मँ चौबीस हजार मनई रहेन।"},{"number":16,"verse":"( परिवार समूह क प्रमुख) इस्राएल क परिवार समूहन क प्रमुख इ सबइ रहेन: रूबेन: जिक्री क पूत रहा एलीआजर। सिमोन: माका क पूत सपत्याह।"},{"number":17,"verse":"लेवी: समूएल क पूत हसब्याह। हारून: सादोक।"},{"number":18,"verse":"यहूदा: एलीहू (एलीहू दाऊद क भाइयन मँ स एक रहा।) इस्साकार: मीकाएल क पूत ओम्नी।"},{"number":19,"verse":"जबूलून: ओबद्याह क पूत यिसमायाह, नप्ताली: अज्रीएल क पूत यरीमोत।"},{"number":20,"verse":"एप्रैम: अजज्याह क पूत होसे। पच्छिमी मनस्से: फ़दायाह क पूत योएल।"},{"number":21,"verse":"पूर्वी मनस्से: जकार्याह क पूत इद्दो। बिन्यामीन: अब्नेर क पूत यासीएल।"},{"number":22,"verse":"दान: यारोहाम क पूत अजरेल। उ सबइ इस्राएल क परिवार समूह क प्रमुख रहेन।"},{"number":23,"verse":"( दाऊद इस्राएलियन क गणना करत ह) दाऊद इस्राएली क मनइयन क गणना क निहचइ किहस। हुवाँ बहोत लोग रहेन काहेकि परमेस्सर इस्राएल क लोगन क आसमान क तारन क बराबर बनावइ क प्रतिग्या किहस। एह बरे दाऊद सिरिफ बीस बरिस अउर ओहसे ऊपर क मनइयन क गणना किहस।"},{"number":24,"verse":"सरूयाह क पूत योआब लोगन क गनब सुरू किहस। मुला उ गणना क पूरा नाहीं किहस। परमेस्सर इस्राएल क लोगन पइ कोहाइ गवा। इहइ कारण अहइ कि लोगन क गिनती राजा दाऊद क इतिहास क किताबे मँ नाहीं लिखी गइ।"},{"number":25,"verse":"( राजा क प्रसासक) इ ओन मनइयन क सूची अहइ जउन राजा क सम्पत्ति बरे उत्तरदायी रहेन: अदीएल क पूत अजमावेत राजा भण्डारन क अधीच्छक रहा। उज्जिय्याह क पूत यहोनातान नान्ह नगरन क भण्डारन, गाँव, खेतन, अउ मीनारन क अधीच्छक रहा।"},{"number":26,"verse":"कलूब क पूत एज़्री खेत मँ काम करइवालन क अधीच्छक रहा।"},{"number":27,"verse":"सिमी अंगूर क खेतन क अधीच्छक रहा। सिमी रामा नगर क रहा। जब्दी अंगूर क खेतन स आवइवाली दाखरस क देखरेख अउ भंडारण करइ क अधीच्छक रहा। जब्दी सापाम क रहा।"},{"number":28,"verse":"बाल्हानान पच्छिमी पहाड़ी पहँटा मँ जइतून अउर अंजीर क बृच्छन क अधीच्छक रहा। बाल्हानान गदेर क रहा। योआस जइतून क तले क भंडारण क अधीच्छक रहा।"},{"number":29,"verse":"सित्रै सारोन छेत्र मँ पसुअन क अधीच्छक रहा। सित्रै सारोन छेत्र क रहा। अदलै क पूत सापात घाटियन मँ पसुअन क अधीच्छक रहा।"},{"number":30,"verse":"ओबील ऊँटन क अधीच्छक रहा। ओबील इस्माएली रहा। येहदयाह गदहन क अधीच्छक रहा। येहदयाह एक मरोनेतवासी रहा।"},{"number":31,"verse":"याजीज भेड़िन क अधीच्छक रहा। याजीज हग्री लोगन मँ स रहा। इ सबइ सबहिं मनई उ सबइ प्रमुख रहेन जउन दाऊद क सम्पत्ति क देखभाल करत रहेन।"},{"number":32,"verse":"योनातान एक ठू बुद्धिमान सलाहकार अउर सास्त्री रहा। योनातान दाऊद क चाचा रहा। हक्मोन क पूत एलीएल राजा क पूतन क देखभाल करत रहा।"},{"number":33,"verse":"अहीतोपेल राजा क सलाहकार रहा। हूसै राजा क मीत रहा। हूसै एरेकी लोगन मँ स रहा।"},{"number":34,"verse":"पाछे यहोयदा अउर एब्यातार राजा क सलाहकार क रूप मँ अहीतोपेल क जगह लिहस। यहोयादा बनायाह क पूत रहा। योआब राजा क सेना क सेनापति रहा।"}]}
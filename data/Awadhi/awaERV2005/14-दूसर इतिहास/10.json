{"bibleAbbr":"awaERV2005","bookName":"दूसर इतिहास","bookEnglishName":"2 Chronicles","chapterNumber":10,"verses":[{"number":1,"verse":"( रहूबियाम बेववूफी क काम करत ह) रहूबियाम सकेम नगर क गवा काहेकि इस्राएल क सबहिं लोग ओका राजा बनावइ बरे हुवँइ गएन। नाबात क पूत यारोबाम मिस्र मँ रहा काहेकि उ राजा सुलैमान क हिआँ स पराइ गवा रहा। किन्तु यारोबाम सुनेस कि सुलैमान मरि गवा अउर रहूबियाम नवा राजा होइ जात अहइ। एह बरे यारोबाम मिस्र स लउट आवा। इस्राएल क लोग यारोबाम क अपने संग रहइ क बरे बोलाएस। तब यारोबाम अउर इस्राएल क सबहिं लोग रहूबियाम क हिआँ गएन। उ पचे ओहसे कहेन, “रहूबियाम,"},{"number":4,"verse":"तोहरे बिना हम लोगन क जिन्नगी क कस्टकर बनाएस। उ भारी वजन लइ चलइ क नाई रहा। उ वजन क हल्का करा तउ हम तोहार सेव करब।”"},{"number":5,"verse":"रहूबियाम ओनसे कहेस, “तीन दिन पाछे लउटिके मोरे लगे आवा।” एह बरे लोग चले गएन।"},{"number":6,"verse":"तब राजा रहूबियाम ओन बुजुर्ग लोगन स बातन किहस जउने पहिले ओकरे बाप क सेवा किहे रहेन। रहूबियाम ओनसे कहेस, “आप एन लोगन स का कहइ बरे सलाह देत ही?”"},{"number":7,"verse":"बुजुर्ग रहूबियाम स कहेन, “जदि तू ओन लोग क बरे दयालु अहा अउर ओनका खुस करत अहा अउ ओहसे नीक बातन कहत अहा तउ उ पचे तोहार सेवा सदा ही करिहीं।”"},{"number":8,"verse":"मुला रहूबियाम बुजुर्गन क दीन्ह सलाह क अंगीकार नाहीं किहस। रहूबियाम ओन जुवकन स बात किहस जउन ओकरे संग जुवा रहेन अउर ओकर सेवा करत रहेन।"},{"number":9,"verse":"रहूबियाम ओनसे कहेस, “तू लोग का सलाह देत अहा जेका मइँ ओन लोगन स कहउँ? उ पचे मोहसे अपने काम क हल्का करइ क कहे ह अउर उ पचे चाहत हीं कि मइँ अपने बाप क जरिये ओन पइ डाले गए वजन क कछू कम करउँ।”"},{"number":10,"verse":"तब ओन जुवकन जउन रहूबियाम क संग जुवा भए रहेन, ओहसे कहेन, “जउन लोगन तोहसे बातन किहन ओनसे तू इ कहा। लोगन तोहसे कहेन, ‘तोहार बाप हमरी जिन्नगी क कस्टकर बनाएन रहेन। इ भारी वजन लइ चलइ क नाई रहा। मुला हम चाहित ह कि तू हम लोगन क वजन क कछू हल्का करा।’ किन्तु रहूबियाम, तोहका इ इहइ ओन लोगन स कहइ चाही। ओनसे कहा, ‘मोर नान्ह अँगरी भी मोरे बाप क करिहाउँ स मोटी होइ।"},{"number":11,"verse":"मोर बाप तोह पइ भारे बोझा लादेन। मुला मइँ उ बोझा क बढ़ाउब। मोर बाप तोहका कोड़ा लगावइ क सजा दिहे रहेन। मइँ अइसे कोड़ा लगावइ क सजा देब जेकरे छोर पइ तेज धातु क टूका अहइँ।’”"},{"number":12,"verse":"राजा रहूबियाम लोगन स कहे रहा: “तीसरे दिन लउटिके आवा।” एह बरे तीसरे दिन यारोबाम अउ सब इस्राएली जनता राजा रहूबियाम क लगे आएन।"},{"number":13,"verse":"तब राजा रहूबियाम ओनसे कठोरता स बातन किहस। राजा रहूबियाम बुजुर्ग लोगन क सलाह न मानेस।"},{"number":14,"verse":"राजा रहुबियाम लोगन स वइसे ही बात किहस जइसे जुवकन सलाह दिहे रहेन। उ कहेस, “मोर बाप तोहरे बोझ क भारी किहे रहा, किन्तु मइँ ओका अउर जिआदा भारी करब। मोर बाप तोह पइ कोड़न लगावइ क सजा दिहे रहेन, किन्तु मइँ अइसे कोड़न लगावइ क सजा देब जेनकर छोर तेज धातु क टूकन होइहीं।”"},{"number":15,"verse":"इ तरह राजा रहूबियाम लोगन क एक न सुनेन। एकर कारण इ रहा कि उ परमेस्सर रहा जउन इ किहेस ह। यहोवा आपन बचन क पूरा करइ चाहत ह जउन उ सीलो क अहिय्याह क जरिये नबात क पूत यारोबाम स किहे रहा।"},{"number":16,"verse":"इस्राएल क लोग लखेन कि राजा रहूबियाम ओनकर एक नाहीं सुनत। उ पचे राजा स कहेन, “का हम दाऊद क पखिरे क अंग अही? नाहीं! का हम क यिसै क कउनो भुइँया मिलइ क अहइ? नाहीं! एह बरे इस्राएलियन क हम लोगन क सिबिर मँ वापिस जाइ द्या। दाऊद क पूत क ओकरे अपने लोगन पइ हुकूमत करइ देइँ।” तब इस्राएल क सबहिं लोग अपने सिबिरन मँ लउटि गएन।"},{"number":17,"verse":"किन्तु इस्राएल क कछू अइसे लोग रहेन जउन यहूदा नगर मँ रहत रहेन अउर रहूबियाम ओनकर राजा रहा।"},{"number":18,"verse":"हदोराम काम करइ क बरे मजबूर कीन्ह जाइवाले लोगन क अधीच्छक रहा। रहूबियाम ओका इस्राएल क लोगन क लगे पठएस। किन्तु इस्राएल क लोग हदोराम पइ पाथर लोकाएन अउर ओका मार डाएन। तब रहूबियाम भागा अउर अपने रथ मँ कूद पड़ा अउ बच निकरा। उ पराइके यरूसलेम गवा।"},{"number":19,"verse":"उ समइ स लइके अब तलक इस्राएली दाऊद क परिवार क खिलाफ होइ गएन ह।"}]}
{"bibleAbbr":"awaERV2005","bookName":"उत्पत्ति","bookEnglishName":"Genesis","chapterNumber":36,"verses":[{"number":1,"verse":"( एसाव क परिवार) एसाव अर्थात् एदोम क इतिहास अहइ।"},{"number":2,"verse":"एसाव कनान देस क मेहररुअन स बियाह किहस। एसाव क मेहररुअन रहिन: आदा, हित्ती एलोन क बिटिया। ओहोलीबामा हिव्वी सिबोन क नतिनी अउ अना क बिटिया।"},{"number":3,"verse":"बासमत इस्माएल क बिटिया अउ नबायोत क बहिन।"},{"number":4,"verse":"आदा एसाव क एक पूत एलीपज दिहस। बासमत क रूएल नाउँ क पूत भवा।"},{"number":5,"verse":"ओहोलीबामा एसाव क तीन पूत दिएस यूस, यालाम अउ कोरह इ सबइ एसाव क पूत रहेन। इ सबइ कनान पहटा मँ पइदा भए रहेन।"},{"number":6,"verse":"याकूब अउ एसाव क परिवार अब बहोत बाढ़ि गएन अउ कनान मँ इ बड़ा परिवार क खाइ-पिअइ क जुटाइ पाउब कठिन होइ गवा। ऍह बरे एसाव कनान तजि दिहस अउ आपन भाइ याकूब स दूर दूसर पहटा मँ चला गवा। एसाव आपन सबहि चीजन क आपन संग लिआवा। कनान मँ रहत भवा उ सबहि इ चीजन क पाए रहा। ऍह बरे एसाव आपन संग आपन मेहररुअन, पूतन बिटियन सबहि नउकरन, गोरु अउ दूसर सबहि जनावरन क लिहस। एसाव अउ याकूब क परिवार ऍतना बाढ़त रहेन कि ओनका एक जगह प रहब कठिन रहा। उ भुइँया दुइनउँ परिवारे क पेट पालइ बरे जियादा नाही रही। ओनके लगे बहोत जियादा गोरु रहेन। एसाव पहाड़ी पहटा सेइर कइँती बढ़ा। (एसाव क नाउँ एदोम भी अहइ।)"},{"number":9,"verse":"एसाव एदोम क मनइयन क आदि बाप रहा। सेईर क पहाड़ी पहटा मँ बसइयन एसाव क घराने क इ नाउँ अहइँ।"},{"number":10,"verse":"एसाव क पूत रहेन: एलीपज, आदा अउ एसाव क पूत। रूएल बासमत अउ एसाव क पूत।"},{"number":11,"verse":"एलीपज क पाँच पूत रहेन: तेमान, ओमार, सपो, गाताम अउ कनज।"},{"number":12,"verse":"एलीपज क एक तिम्ना नाउँ क उपपत्नी भी रही। तिम्ना अउ एलीपज अमालेक क जन्म दिहन।"},{"number":13,"verse":"रूएल क चार पूत रहेन: नहत, जेरह, सम्मा, मिज्जा। इ सबइ एसाव क मेहरारु बासपत स ओकरे पोता रहेन।"},{"number":14,"verse":"एसाव क तीसर मेहरारु अना क बिटिया ओहोलीबामा रही। (अना सिबोन क पूत रहा) एसाव अउ ओहोलीबामा क पूत रहेन: यूस, यालाम, कोरह।"},{"number":15,"verse":"एसाव स चलइ वाला बंस इ सबइ ही बाटेन। एसाव क पहिला पूत एलीपज रहा। एलीपज स तेमान, ओमार, सपो, कनज,"},{"number":16,"verse":"कोरह, गाताम, अमालेक भएन। इ सबहि परिवार एसाव क मेहरारु आदा स भएन।"},{"number":17,"verse":"एसाव क पूत रूएल इ परिवारन क आदि पिता रहा: नहत, जेरह, सम्मा, मिज्जा। इ सबहि परिवार एसाव क मेहरारु बासमात स भएन।"},{"number":18,"verse":"अना क बिटिया एसाव क मेहरारु ओहोलीबामा यूस, यालाम अउ कोरह क जन्म दिहन। इ सबइ तीनउँ आपन-आपन घराने क बाप रहेन।"},{"number":19,"verse":"इ सबहि परिवार एसाव स चलेन।"},{"number":20,"verse":"एसाव क पहिले एदोम मँ सईर नाउँ क एक ठु होरी मनई रहत रहा। सेईर क पूत इ सबइ अहइँ: लोतान, सोबाल, सिबोन, अना"},{"number":21,"verse":"दीसोन, एसेर, दिसान। इ सबइ पूतन आपन परिवार क मुखिया रहेन।"},{"number":22,"verse":"लोतान, होरी, हेमाम क बाप रहा। (तिम्ना लोतान क बहिन रही।)"},{"number":23,"verse":"सोबल, अल्वान, मानहत एबल सपो, ओनाम क पिता रहा।"},{"number":24,"verse":"सिबोन क दुइ पूत रहेन: अय्या अउर अना। (अना उ मनई अहइ जउन आपन पिता क गदहन क देखरेख करत समइ रेगिस्तान मँ गरम पानी क झरना हेरेस।)"},{"number":25,"verse":"अना, दीसोन अउ ओहोलीबामा क पिता रहा।"},{"number":26,"verse":"दीसोन क चार पूत रहेन: हेमदान, एस्बान, यित्रान, करान।"},{"number":27,"verse":"एसेर क तीन पूत रहेन: बिल्हान, जावान, अकान।"},{"number":28,"verse":"दीसान क दुइ पूत रहेन: ऊस अउ अरान।"},{"number":29,"verse":"इ होरी परिवारन क मुखियन क नाउँ अहइँ। लोतान, सोबाल, सिबोन, अना,"},{"number":30,"verse":"दिसोन, एसेर, दीसान। इ सबइ मनइयन ओन परिवारन क मुखिया रहेन जउन सेईर पहटा मँ रहत रहेन।"},{"number":31,"verse":"उ टेम एदोम मँ कइउ राजा रहेन। इस्राएल मँ राजा होइ के बहोत पहिले एदोम मँ राजा रहेन।"},{"number":32,"verse":"बोर क पूत बेला एदोम मँ राज्ज करइ वाला राजा रहा। उ दिन्हाबा सहर प राज्ज करत रहा।"},{"number":33,"verse":"जब बेला मरा तउ योबाब राजा भवा। योबाब बोस्रा क जेरह क पूत रहा।"},{"number":34,"verse":"जब योबाब मरा, हूसाम राज्ज किहस। हूसाम तेमानी लोगन क देस क रहा।"},{"number":35,"verse":"जब हूसाम मरा, हदद उ पहटा प राज्ज किहस। हदद बदद क पूत रहा। (हदद उ मनई रहा जउन मिद्यानी लोगन क मोआब देस मँ हराए रहा।) हदद अबीत सहर क रहा।"},{"number":36,"verse":"जब हदद मरा, सम्ला उ प्रदेस प राज्ज किहस। सम्ला मस्रेक क रहा।"},{"number":37,"verse":"जब सम्ला मरा, साऊल उ पहटा प राज्ज किहस। साऊल फरात नदी क किनारे रहोबोत क रहा।"},{"number":38,"verse":"जब साऊल मरि गवा, बाल्हानान उ देस प हूकूमत किहस। बाल्हानान अकबोर क पूत रहा।"},{"number":39,"verse":"जब बाल्हनान मरा, हदर उ प्रदेस प राज्ज किहस। हदर पाऊ सहर क रहा। मत्रेद क बिटिया हदर क मेहरारु क नाउँ महेतबेल रहा। (मत्रेद क बाप मेजाहब रहा।)"},{"number":40,"verse":"एदोमी परिवारन, तिम्ना, अल्बा, यतेत, ओहोलीबामा, एला, पीपोन, कनज, तेमान, मिबसार, मग्दीएल अउ ईराम आदि क बाप एसाव रहा। हर एक परिवार एक ठु अइसे प्रदेस मँ रहत रहा जेकर नाउँ उहइ रहा जउन ओनकइ परिवारे क नाउँ रहा।"}]}
{"bibleAbbr":"awaERV2005","bookName":"उत्पत्ति","bookEnglishName":"Genesis","chapterNumber":5,"verses":[{"number":1,"verse":"( आदम क परिवारे क इतिहास) इ अध्याय मँ आदम क परिवार क बंसज क बारे मँ अहइ। परमेस्सर मनई क आपन सरुप मँ बनाएस।।"},{"number":2,"verse":"परमेस्सर ओनका नर अउर मादा बनाएस। जउन दिन ओनका बनाएस उहइ दिन उ ओनका असीसेस अउर ओनका नाउँ “आदम” राखेस।"},{"number":3,"verse":"जब आदम एक सौ तीस बरिस क होइ गवा तब उ एक अउर बचवा क बाप भवा। इ पूत ठीक आदम क तरह देखाइ देत रहा। आदम आपन पूत क नाउँ सेत राखेस।"},{"number":4,"verse":"सेत क जन्म क पाछे आदम आठ सौ बरिस जिअत रहा। इ दिनन मँ आदम क दूसर बेटवन अउ बिटियन भइन।"},{"number":5,"verse":"इ तरह आदम पूरा नौ सौ तीस बरिस जिअत रहा, तब उ मरा।"},{"number":6,"verse":"जब सेत एक सौ पाँच बरिस क होइ गवा तब ओका एनोस नाउँ क पूत पइदा भवा।"},{"number":7,"verse":"एनोस क जन्म क पाछे सेत आठ सौ सात बरिस जिअत रहा। इहइ सेत क दूसर बेटवन अउ बिटियन पइदा भइन।"},{"number":8,"verse":"इ तरह सेत पूरा नौ सौ बारह बरिस जिअत रहा, तब उ मरा।"},{"number":9,"verse":"एनोस जब नब्बे बरिस क भवा, ओका केनान नाउँ क पूत पइदा भवा।"},{"number":10,"verse":"केनान क जन्म क पाछे एनोस आठ सौ पन्द्रह बरिस जिअत रहा। इ दिनन एकर दूसर बेटवन अउ बिटियन पइदा भइन।"},{"number":11,"verse":"इ तरह एनोस पूरा नौ सौ पाँच बरिस जिअत रहा, तब उ मरा।"},{"number":12,"verse":"जब केनान सत्तर बरिस क भवा, ओका महललेल नाउँ क पूत पइदा भवा।"},{"number":13,"verse":"महललेल क जन्म क पाछे केनान आठ सौ चालीस बरिस जिअत रहा। इ दिनन केनान क दूसर बेटवन अउ बिटियन पइदा भइन।"},{"number":14,"verse":"इ तरह केनान पूरा नौ सौ दस बरिस जिअत रहा, तब उ मरा।"},{"number":15,"verse":"जब महललेल पैसंठ बरिस क भवा, ओका येरेद नाउँ क पूत पइदा भवा।"},{"number":16,"verse":"येरेद क जन्म क पाछे महललेल आठ सौ तीस बरिस जिअत रहा। इ दिनन मँ ओका दूसर बेटवन अउ बिटियन पइदा भइन।"},{"number":17,"verse":"इ तरह महललेल पूरा आठ सौ पंचान्नबे बरिस जिअत रहा। तब उ मरा।"},{"number":18,"verse":"जब येरेद एक सौ बासठ बरिस क भवा तउ ओका हनोक नाउँ क पूत पइदा भवा।"},{"number":19,"verse":"हनोक क जनम क पाछे येरेद आठ सौ बरिस जिअत रहा। इ दिनन मँ ओका दूसर बेटवन अउ बिटियन पइदा भइन।"},{"number":20,"verse":"इ तरह येरेद पूरा नौ सौ बासठ बरिस जिअत रहा, तब उ मरा।"},{"number":21,"verse":"जब हनोक पैंसठ बरिस क भवा, ओका मतूसेलह नाउँ क पूत पइदा भवा।"},{"number":22,"verse":"मतूसेलह क जन्म क पाछे हनोक परमेस्सर क संग तीन सौ बरिस रहा। इ दिनन ओकर दूसर बेटवन अउ बिटियन पइदा भइन।"},{"number":23,"verse":"इ तरह हनोक पूरा तीन सौ पैंसठ बरिस जिअत रहा।"},{"number":24,"verse":"एक दिना हनोक परमेस्सर क संग चलत रहा अउ अछन्न होइ गवा काहेकि परमेस्सर उठाइ लिहस।"},{"number":25,"verse":"जब मतूसेलह एक सौ सत्तासी बरिस क भवा, ओका लेमेक नाउँ क पूत पइदा भवा।"},{"number":26,"verse":"लेमेक क जन्म क पाछे मतूसेलह सात सौ बयासी बरिस जिअत रहा। इ दिना ओकरे दूसर बेटवन अउ बिटियन पइदा भइन।"},{"number":27,"verse":"इ तरह मतूसेलह पूरा नौ सौ ओनहत्तर बरिस जिअत रहा, तब उ मरा।"},{"number":28,"verse":"जब लेमेक एक सौ ब्यासी बरिस क भवा, उ एक ठु पूत क बाप बना।"},{"number":29,"verse":"लेमेक आपन पूत क नाउँ नूह धरेस। लेमेक कहेस, “हम किसान लोग कठोर मेहनत करित ह काहेकि परमेस्सर भुइँया क सरापे अहइ। मुला नूह हम पचन क अराम देब।”"},{"number":30,"verse":"नूह क जन्म क पाछे, लेमेक पाँच सौ पंचान्नबे बरिस जिअत रहा। इ दिनन ओकरे दूसर बेटवन अउ बिटियन पइदा भइन।"},{"number":31,"verse":"इ तरह लेमेक पूरा सात सौ सतहत्तर बरिस जिअत रहा, तब उ मरा।"},{"number":32,"verse":"जब नूह पाँच सौ बरिस क भवा, ओकरे सेम, हाम अउर येपत नाउँ क पूत पइदा भएन।"}]}
{"bibleAbbr":"awaERV2005","bookName":"यहोसू","bookEnglishName":"Joshua","chapterNumber":19,"verses":[{"number":1,"verse":"( सिमोन बरे प्रदेस) सिमोन क परिवार बरे दूसर पाँसा डावा गवा रहा। जउन ओनका मिली, यहूदा क अधिकार-छेत्र क भीतर रही।"},{"number":2,"verse":"इ उ भुइँया क विवरण रही जउन ओनका मिली: बेर्सबा जउन सेबा भी कहलावत ह। मोलादा,"},{"number":3,"verse":"हसर्सूआल, बाला, एसेम,"},{"number":4,"verse":"एलन्तोलद, बतूल, होर्मा,"},{"number":5,"verse":"सिक्लग, बेत्मर्काबोत, हसर्सूसा,"},{"number":6,"verse":"बेतलबाओत अउ सारुहने, इ सबइ तेरह सहर अउर ओनकर सारा खेत सिमोन क रहेन।"},{"number":7,"verse":"ओनका ऐन, रिम्मोन, एतेर अउ आसान सहर भी एकर खेतन क साथ पाए रहेन।"},{"number":8,"verse":"उ पचे उ सबइ सारा खेत सहरन क साथे पाएन जउन बालत्बेर तलक फइला रहेन। (इ नेगव छेत्र मँ रामा ही अहइ।) इ तरह इ उ प्रदेस रहा, जउन सिमोनी लोगन क परिवार समूह क दीन्ह गवा। हर एक इ भुइँया क पाएस।"},{"number":9,"verse":"सिमोनी लोगन क भुइँया यहूदा क प्रदेस क भाग स लीन्ह गइ रही। यहूदा क लगे ओनँ लोगन क जरुरत स जियादा भुइँया रही। ऍह बरे सिमोनी लोगन क ओनकी भुइँया क हींसा मिला।"},{"number":10,"verse":"( जबूलूनी बरे प्रदेस) जबूलून क परिवार समूह अउर ओकरे कबीलन बरे तीसर पाँसा डावा गवा रहा। जबूलून क प्रदेस सारीद तलक जात रही।"},{"number":11,"verse":"फिन उ पच्छिम मँ दब्बेसेत स होत भइ मरला क छेत्र क निचके तलक पहोंचत रहा। तब इ चउहद्दी संकरी घाटी स होत भए योकनाम क छेत्र तलक जात रही।"},{"number":12,"verse":"तब इ चउहद्दी पूरब कइँती मुड़ी रही। इ सारीद स किसलोत्ताबोर क छेत्र तलक पहोंचत रही। तब इ चउहद्दी दाबरत अउ यापी तलक चलत गइ रही।"},{"number":13,"verse":"तब चउहद्दी पूरब मँ गथेपेर अउर इत्कासीन तलक लगातार रही। इ चउहद्दी रिम्मोन पइ खतम भइ। तब चउहद्दी मुड़ी अउर नेआ तलक गइ।"},{"number":14,"verse":"नेआ पइ फिन चउहद्दी मुड़ी अउ उत्तर कइँती गइ। इ चउहद्दी हन्नातोन तलक पहोंची अउर लगातार यिप्तहेल क घाटी तलक गइ।"},{"number":15,"verse":"इ चउहद्दी क भीतर कत्तात, नहलाल, सिम्रोन यिदला अउर बेतलेहेम सहर रहेन। सब मिलाइके इ सबइ बारह सहर आपन खेतन क साथे रहेन।"},{"number":16,"verse":"ऍह बरे इ सबइ सहर अउ छेत्र अहइँ जउन जबूलून क कबीलन क दीन्ह गएन।"},{"number":17,"verse":"( इस्साकार बरे प्रदेस) चउथा पाँसा इस्साकार क परिवार समूह क कबिलन बरे डावा गवा रहा।"},{"number":18,"verse":"उ परिवार समूह क जउन भुइँया दीन्ह गइ रही उ इ अहइ: यिज्रेल, कसुल्लोत, सूनेम"},{"number":19,"verse":"हपारैम, सीओन, अनाहरत,"},{"number":20,"verse":"रब्बीत, किस्योन, एबेस,"},{"number":21,"verse":"रेमेत, एनगन्नीम, एन हददा अउर बेतपस्सेस।"},{"number":22,"verse":"ओनकर प्रदेस क चउहद्दी ताबोरसहसूसा अउर बेतसेमेस क छुअत रही। इ चउहद्दी यरदन छेत्र पइ खतम होत रही। सब मिलाइके सोहाह सहर अउर ओनकर खेत रहेन।"},{"number":23,"verse":"इ सबइ सहर अउर कस्बा इस्साकार परिवार समूह अउर ओनकइ कबीलन क दीन्ह गएन प्रदेस क हींसा रहेन।"},{"number":24,"verse":"( आसेर बरे प्रदेस) पाँचवाँ पाँसा आसेर क परिवार समूह अउर ओनकइ कबीलन बरे डावा गवा रहेन।"},{"number":25,"verse":"उ परिवार समूह क जउन भुइँया दीन्ह गइ उ इ अहइ: हेल्कत, हली, बेतेन, अच्छाप,"},{"number":26,"verse":"अलाम्मेल्लेक, अमाद अउ मिसाल। पच्छिमी चउहद्दी लगातार कर्मेल पहाड़ अउ सीहोलिब्नात तलक रही।"},{"number":27,"verse":"तब चउहद्दी पूरब कइँती मुड़ी। इ चउहद्दी बेतदागोन तलक गइ। इ चउहद्दी जबूलून अउ यिप्तहेल क घाटी क छुअत रही। तब इ चउहद्दी बेतेमेक अउ नीएल क उत्तर क गइ। इ चउहद्दी काबुल क उत्तर स गइ रही।"},{"number":28,"verse":"तब इ चउहद्दी एब्रोन, रहोब अउर हम्मोन होत भइ काना तलक गइ रही। इ प्रदेस लगातार एक सक्तीसाली सहर सिदोन तलक गइ रही।"},{"number":29,"verse":"इ चउह्ददी रामा कइँती मुड़ी अउर फुन किलाबन्द सहर सूर तलक गइ। तब फुन मुड़ी अउर होसा तलक गइ। इ चउहद्दी अकज़ीब,"},{"number":30,"verse":"उम्मा, अपेक अउर रहोब क छेत्र मँ समुद्दर पइ खतम होत रही। सब मिलाइके हुआँ बाईस सहर अउ ओनकर खेत रहेन।"},{"number":31,"verse":"इ सबइ सहर अउ ओनके खेत आसेर परिवार समूह क दीन्ह गए भुइँया क हींसा रहेन। उ परिवार समूह क हर एक कबिला इ भुइँया क कछू हींसा पाएस।"},{"number":32,"verse":"( नप्ताली बरे प्रदेस) छठा पाँसा नप्ताली क परिवार समूह अउर ओनकर कबीलन बरे डावा गवा रहेन।"},{"number":33,"verse":"ओनकर प्रदेस क चउहद्दी सानन्नीम क छेत्र मँ बिसाल बृच्छ स सुरू भइ। इ हेलेप क निअरे रहा। तब इ चउहद्दी अदानीमेकेब अउ यब्नेल स होइके गइ। इ चउहद्दी लक्कूम पइ खतम भइ।"},{"number":34,"verse":"तब इ चउहद्दी पच्छिम क अजनोत्ताबोर होइके गइ। इ चउहद्दी हुक्कोक पइ खतम भइ। इ चउहद्दी दक्खिन क जबूलून छेत्र तलक गइ। इ चउहद्दी पच्छिम मँ आसेर क छेत्र तलक पहोंचत रही। इ चउहद्दी पूरब मँ यरदन नदी पइ यहूदा क जात रही।"},{"number":35,"verse":"इ चउहद्दी क भीतर कछू बहोत सक्तीसाली सहर रहेन। इ सबइ सहर सिद्दीम, सेर, हम्मत, रक्कत, किन्नेरेत,"},{"number":36,"verse":"अदामा, रामा, हासोर,"},{"number":37,"verse":"केदेस, एद्रेइ, अन्हासेर,"},{"number":38,"verse":"यिरोन, मिगदलेल, होरेम, बेतनात अउ बेतसेमेस रहेन, सब मिलाइके हुआँ उन्नीस सहर अउर ओनकर खेत रहेन।"},{"number":39,"verse":"इ सबइ सहर अउर ओनकर चारिहुँ कइँती क कस्बन उ प्रदेस क हींसा रहेन, जउन नप्ताली क परिवार समूह क ओनकइ कबीलन क अनुसार दीन्ह ग रहेन।"},{"number":40,"verse":"( दान बरे प्रदेस) तब सताएँ पाँसा दान क परिवार समूह अउर ओनकर कबीलन बरे डावा गवा रहेन।"},{"number":41,"verse":"ओनका जउन कछू प्रदेस दीन्ह गवा उ इ अहइ: सोरा, एस्ताओल, ईरसेमेस,"},{"number":42,"verse":"सालब्बीन, अय्यालोन, यितला,"},{"number":43,"verse":"एलोन, तिम्ना, एकोन,"},{"number":44,"verse":"एलतके, गिब्बतोन, बालात,"},{"number":45,"verse":"यहूद, बेनेबराक, गत्रिम्मोन,"},{"number":46,"verse":"मेयर्कोन, रक्कोन अउ यापो क निचके क छेत्र।"},{"number":47,"verse":"मुला दान क लोगन क आपन प्रदेस लेइ मँ परेसानी उठावइ क पड़ी। हुआँ सक्तीवाला दुस्मन रहेन अउर दान क लोग ओनका आसानी स हराइ नाहीं सकत रहेन। ऍह बरे दान क लोग गएन अउर लेसेम क खिलाफ लड़ेन। उ पचे लेसेम क हराएन अउ जउन लोग हुआँ रहत रहेन, ओनका मार डाएन। ऍह बरे दान क लोग लेसेम सहर मँ रहेन। उ पचे ओकर नाउँ बदलिके दान कइ दिहन काहेकि इ नाउँ ओनके परिवार समूह क पुरखा क रहा।"},{"number":48,"verse":"इ सबइ सबहिं सहरन अउर खेत उ भुइँया मँ रहेन जउन दान क परिवार समूह क ओनकर कबीलन क अनुसार दीन्ह ग रहेन।"},{"number":49,"verse":"( यहोसू बरे प्रदेस) इ तरह प्रदेसन क बँटवारा करब अउर अलग-अलग परिवार समूहन क ओनका देब पूरा किहन। तब इस्राएल क सब लोग नून क पूत यहोसू क भी कछू प्रदेस देइ क निहचय किहन।"},{"number":50,"verse":"यहोवा हुकुम दिहस कि ओका उ भुइँया मिलइ। ऍह बरे उ पचे एप्रैम क पहाड़ी प्रदेस मँ यहोसू क विम्नत्सेरह सहर दिहन। इहइ उ सहर रहा, जेकरे बरे यहोसू कहे रहा कि मइँ ओका चाहत हउँ। यहोसू उ सहर क फुन: बनाएस अउर उ ओहमाँ रहइ लाग।"},{"number":51,"verse":"इ तरह इ सबइ प्रदेस इस्राएल क अलग-अलग परिवार समूहन क दीन्ह गएन। याजक एलीआजार, नून क पूत यहोसू अउ हर एक परिवार समूह क नेता लोग सिलोह मँ मिलापवाला तम्बू क दुआर पइ यहोवा क मौजूदगी मँ बटुरा रहेन। इ तरह उ पचे प्रदेस क बँटवारा पूरा कइ लिहन।"}]}
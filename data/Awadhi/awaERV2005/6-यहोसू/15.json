{"bibleAbbr":"awaERV2005","bookName":"यहोसू","bookEnglishName":"Joshua","chapterNumber":15,"verses":[{"number":1,"verse":"( यहूदा बरे प्रदेस) यहूदा क जउन प्रदेस दीन्ह गवा उ ओकरे सारे कबिलन क बीच मँ बँटा। उ प्रदेस एदोम क छेत्र तलक अउर सीन क रेगिस्तान मँ ऍका सबइ त दक्खिन छेत्र तलक फइला रहा।"},{"number":2,"verse":"यहूदा क प्रदेस क दक्खिनी सीमा मृत सागर क दक्खिनी छोर स सुरु होत रही।"},{"number":3,"verse":"इ सीमा बिच्छू दर्रा क दक्खिन तलक जात रही अउर सीन तलक बढ़ी भइ रही। तब इ सीमा कादेसबर्ने क दक्खिन तलक लगातार गइ रही। इ सीमा हेस्रोन क आगे अद्दार तलक चलत चली गइ रही। अद्दार स चउहद्दी मुड़त रही अउर कर्काआ तलक गइ रही।"},{"number":4,"verse":"इ सीमा अम्मोन स होत भइ मिस्र क नहर तलक लगातार चलिके अन्त मँ भूमध्य सागर तलक पहोंचत रही। उ प्रदेस, प्रदेस क दक्खिनी सीमा बनावत रही।"},{"number":5,"verse":"उ प्रदेस क पूर्बी सीमा मृत सागर (खारा समुद्दर) क किनारे स सुरू होत रही जहाँ पइ यरदन नदी समुद्र मँ गिरत रही। उत्तरी सीमा उ छेत्र स सुरू होत रही जहाँ यरदन नदी मृत सागर मँ गिरत रही।"},{"number":6,"verse":"तब उत्तरी सीमा बेथोग्ला स होत भइ गएन अउर बोहन चट्टान (बोहन रूबेन क पूत रहा।) होत भइ उत्तरी बेतराबा तलक चली गइ रही।"},{"number":7,"verse":"तब उत्तरी सीमा आकोर क घाटी स होइके दबीर तलक गइ रही। हुआँ सीमा उत्तर क मुड़ि जात रही अउर गिलगाल तलक जात रही। गिलगाल उ सड़क क पार अहइ जउन अदुम्मीम पहाड़े स होइके जात ह जउन कि घाटी क दक्खिन कइँती अहइ। इ सीमा एनसेमेस पानी क बहाव क संग लगातार गइ रही। एन रोगेल पइ सीमा खतम रही।"},{"number":8,"verse":"तब इ सीमा यबूसी सहर क दक्खिन कइँती स बेन हिन्नोम घाटी स होइके गइ रही। उ यबूसी सहर क यरूसलेम कहा जात रहा। (उ जगह पइ सीमा हिन्नोम घाटी क उतरी छोर प रही।)"},{"number":9,"verse":"तब सीमा पहाड़ क चोटी पइ स नेप्तोह क पानी क झील तलक जात रही। ओकरे पाछे सीमा एप्रोन पहाड़े क निचके क सहरन तलक जात रही। उ जगह पइ सीमा मुड़त रही अउर बाला क जात रही जो कि किर्यत-यारीम अहइ।"},{"number":10,"verse":"बाला स सीमा पच्छिम कइँती मुड़ी अउर सेईर क पहाड़ी देस क गइ। यारीम पहाड़े क उत्तर क छोर तलक सीमा चलत रही (एका कासालोन भी कहा जात ह) अउर बेतसमेस तलक गइ। हुआँ स सीमा तिम्ना क पार गइ।"},{"number":11,"verse":"तब इकरोन क उत्तरी छोर मँ क गइ। तब उ जगह स सीमा सिक्करोन क मुड़ी अउर बाला पर्वत क पार गइ। इ सीमा लगातार यब्नेल तलक गइ अउर भूमध्य सागर पइ खतम भइ।"},{"number":12,"verse":"भूमध्य सागर यहूदा प्रदेस क पच्छिमी सीमा पइ रहा। इ सबइ यहूदा क प्रदेस सीमा रहेन। यहूदा क परिवार समूह इ प्रदेस मँ रहत रहा।"},{"number":13,"verse":"यहोवा यहोसू क आदेस दिहे रहा कि उ यपुन्ने क पूत कालेब क यहूदा क भुइँया मँ स हींसा देइ। ऍह बरे यहोसू कालेब क उ प्रदेस दिहस जेकरे बरे परमेस्सर आदेस दिहे रहा। यहोसू ओका किर्यत-अर्बा क सहर दिहस (जउन हेब्रोन भी कहा जात रहा)। (अर्बा अनाक क बाप रहा।)"},{"number":14,"verse":"कालेब तीन अनाक परिवारन क हेब्रोन, जहाँ उ पचे रहत रहेन, छोड़ देइ क मजबूर किहस। उ सबइ परिवार रहेन: सेसाइ, अहीमन अउ तल्मै। उ सबइ अनाक क परिवार क रहेन।"},{"number":15,"verse":"कालेब दबीर मँ रहइवाले लोगन स लड़ा। (पुराने जमाना मँ दबीर भी किर्यत्सेपेर कहा जात रहा।)"},{"number":16,"verse":"कालेब कहेस, “कउनो मनई जउन किर्यत्सेपेर पइ हमला करी अउर उ सहर क जीत लइ, उहइ मोर बिटिया अकसा स बियाह कइ सकी। इ ओकरे बरे एक भेंट होब्य।”"},{"number":17,"verse":"कालेब क भाई कनजी क पूत ओत्नीएल उ सहर क हराएस। ऍह बरे कालेब आपन बिटिया अकसा क ओका आपन पत्नी होइ बरे कन्यादान दिहस।"},{"number":18,"verse":"ओत्नीएल अकसा स कहेस कि उ आपन बाप स कछू जियादा भुइँया माँगइ। अकसा आपन बाप क लगे गइ। जब उ आपन गदहा स उतरी तउ ओकर बाप ओहसे पूछेस, “तू का चाहति अहा?”"},{"number":19,"verse":"अकसा जवाब दिहस, “मइँ आपन एक ठु आसीर्बाद पावइ चाहत हउँ। मइँ पानीवाली भुइँया चाहत हउँ जउन भुइँया आप मोका जेगेब मँ दिहा ह, उ बहोत झुरान अहइ, ऍह बरे मोका अइसी भुइँया द्या जेहमाँ पानी क सोता होइँ।” ऍह बरे कालेब ओका भुइँया क ऊपरी अउ खाले क हींसा मँ सोतन क साथ भुइँया दिहस।"},{"number":20,"verse":"यहूदा क परिवार समूह उ भुइँया पाएस जेका परमेस्सर ओका देइ क वचन दिहे रहा। हर एक कबीला समूह भुइँया क हींसा पाएस।"},{"number":21,"verse":"यहूदा क कबीला दक्खिन मँ सबइ सहरन क पाएस। इ सबइ सहर एदोम क प्रदेस क निचके रहेन। इ सबइ रहेन: कबसेल, एदेर, यागूर,"},{"number":22,"verse":"कीना, दीमोना, अदादा,"},{"number":23,"verse":"केदेस, हासोर, यित्नान,"},{"number":24,"verse":"जीप, तेलेम, बालोत,"},{"number":25,"verse":"हासोर्हदत्ता, करिय्योत-हेस्रोन (हासोर भी कहा जात रहा।),"},{"number":26,"verse":"अमाम, समा, मोलादा,"},{"number":27,"verse":"हर्सगद्दा, हेसमोन, बेत्पालेत,"},{"number":28,"verse":"हसर्सूआल, बेर्सबा, बिज्योत्या,"},{"number":29,"verse":"बाला, इय्यीम, एसेम,"},{"number":30,"verse":"एलतोलद, कसील, होर्मा,"},{"number":31,"verse":"सिकलग, मदमन्ना, सनसन्ना,"},{"number":32,"verse":"लबाओत, सिल्हीम ऐन अउ रिम्मोंन। सब मिलाइके उन्तीस सहर अउर ओनके सबहिं खेत रहेन।"},{"number":33,"verse":"पच्छिमी पहाड़ियन क तलहटी क सहरन: एसताओल, सोरा, असना,"},{"number":34,"verse":"जानोह, एनगन्नीम, तप्पूह, एनाम,"},{"number":35,"verse":"यर्मूत, अदुल्लाम, सोको, अजेका,"},{"number":36,"verse":"सारैम, अदीतैम अउ गदेरा (गदेरोतैम भी कहा जात रहा)। सब मिलाइके हुआँ चोदह सहर अउ ओनकर सारे खेत रहेन।"},{"number":37,"verse":"सनान, हदासा, मिगदलगाद,"},{"number":38,"verse":"दिलान, मिस्पे, योक्तेल,"},{"number":39,"verse":"लाकीस, बोस्कत, एग्लोन,"},{"number":40,"verse":"कब्बोन, लहमास, कितलीस,"},{"number":41,"verse":"गेदोरेत, बेतदागोन, नामा, अउर मक्केदा, सब मिलाइके हुआँ सोलह सहर अउर ओनकर सारा खेत रहेन।"},{"number":42,"verse":"लिब्ना, ऐतेर, आसान,"},{"number":43,"verse":"यिप्ताह, असना, नसीब,"},{"number":44,"verse":"कीला, अकजीब अउ मारेसा। सब मिलाइके इ सबइ नौ सहर अउर ओनकर सारा खेत रहेन।"},{"number":45,"verse":"एकोन अउर ऍकर चारिहुँ कइँती क गाँव, अउर खेतन। सहर अउ निचके क नान्ह सहर सारा खेतन क संग पाएन।"},{"number":46,"verse":"एकोन क पच्छिम क छेत्र, सारा खेत अउर असदोद क निअरे क सहरन।"},{"number":47,"verse":"असदोद क चारिहुँ कइँती क छेत्र अउर हुआँ क नान्ह नगर जउन कि यहूदा प्रदेस क हींसा रहेन, ऍकर संग चारिहुँ ओर क खेतन अउर सहरन समेत। गाजा क सबइ कइँती क छेत्र ओनकर प्रदेस मिस्र क नदी अउर आगे लगातार भूमध्य सागर क किनारे तलक फइला रहा।"},{"number":48,"verse":"पहाड़ी देस सहरन: सामीर, यत्तीर, सोको,"},{"number":49,"verse":"दन्ना, किर्यत्सन्ना (एका दबीर भी कहत रहेन),"},{"number":50,"verse":"अनाब, एसतमो, आनीम,"},{"number":51,"verse":"गोसेन, होलोन अउर गीलो सब मिलाइके ग्यारह सहर अउर ओनकर खेत रहेन।"},{"number":52,"verse":"अराब, दूमा, एसान,"},{"number":53,"verse":"यानीम, बेत्तप्पूह, अपेका,"},{"number":54,"verse":"हुमता, किर्यतर्बा (हेब्रोन) अउर सीओर इ सबइ नौ सहर अउर एनकर सारा खेत रहेन।"},{"number":55,"verse":"माओन, कर्मेल, जीप, यूता,"},{"number":56,"verse":"यिज्रेल, योकदाम, जानोह,"},{"number":57,"verse":"कैन, गिबा अउर तिम्जा। इ सबहिं दस सहर अउर ओनकर सारा खेत रहेन।"},{"number":58,"verse":"हलहूल, बेतसूर, गदोर,"},{"number":59,"verse":"मरात, बेतनोत अउर एलतकोन सबहिं छ: सहर अउ ओनकर सारा खेत रहेन।"},{"number":60,"verse":"रब्बा अउर किर्यत-बाल, जेका किर्यत-यारीम भी कहा जात रहा।"},{"number":61,"verse":"यहूदा क लोगन क रेगस्तिन मँ सहर दीन्ह ग रहेन। ओन सहरन क सूची इ अहइ। बेतराबा, मिद्दीन, सकाका,"},{"number":62,"verse":"निबसान, लवण सहर अउर एनगदी। सब मिलाइके छ: सहर अउ ओनकर सारा खेत रहेन।"},{"number":63,"verse":"यहूदा क फउज यरूसलेम मँ बसइयन यबूसी लोगन क जबरदस्ती बाहेर करइ मँ समरथ नाहीं भइ। ऍह बरे अब तलक यबूसी लोग यरुसलेम मँ यहूदा लोगन क बचि रहत हीं।"}]}
{"bibleAbbr":"awaERV2005","bookName":"यहोसू","bookEnglishName":"Joshua","chapterNumber":13,"verses":[{"number":1,"verse":"( प्रदेस जउन अबहिं तलक नाहीं लीन्ह गएन) जब यहोसू बहोतइ बुढ़वा होइ गवा तउ यहोवा ओहसे कहेस, “यहोसू तू बुढ़वा होइ ग अहा, मुला अबहिं तोहका बहोत स भुइँया पइ कब्जा करइ क बाटइ।"},{"number":2,"verse":"तू अबहिं तलक गसूर लोगन क भुइँया अउर पलिस्तियन क भुइँया नाहीं लिह्या ह।"},{"number":3,"verse":"तू मिस्र क चउहद्दी पइ सिहोर नदी स लइके उत्तर मँ एकोन चउहद्दी तलक क छेत्र नहीं लिह्या ह। उ उबहिं तलक कनानी लोगन क अहइ। तू पचन्क अज्जा, असदोद, असकलोन, गत अउ एकोन पाँचहूँ पलिस्ती क प्रमुख्य सहरन क हराउब अहइ। तू पचन्क ओन अब्बी लोगन्क हरावइ चाही,"},{"number":4,"verse":"जउन कनान क सारे भुइँया क दक्खिन मँ अउर मिराह मँ जउन कि सिदोनी लोगन, अफेक क अधिकार मँ अहइ अउर अमोरी लोगन सरहद तलक क भुइँया मँ रहत हीं।"},{"number":5,"verse":"तू अभी तलक गबाली लोगन्क छेत्र क नाहीं हराया ह अउर बालगाद क पूरब अउ हेर्मोन पहाड़े क घाटी हमाथ क प्रवेस दुआर तलक क बीच क अलबानोन क छेत्र भी अभी तलक हराइ क बचा भवा अहइ।"},{"number":6,"verse":"“सिदोन क लोग लबानोन स मिस्रपोतमैम तलक पहाड़ी प्रदेस मँ रहत अहइँ। मुला मइँ इस्राएल क लोगन बरे इ सबहिं क दबाइके निकारि बाहेर करब। जब तू इस्राएल क लोगन मँ भुइँया बाँट्या, तु इ प्रदेस क निहचय ही सुमिर लिह्या। ऍका वइसेन ही करा जइसेन मइँ कहेउँ ह।"},{"number":7,"verse":"अब, तू भुइँया क नौ परिवार समूह अउ मनस्से क आधा परिवार समूह क मँ बाटा।”"},{"number":8,"verse":"( प्रदेसन क बँटवारा) मइँ मनस्से क आधा परिवार समूह क लोगन क पहिले ही भुइँया दइ दीन्ह ह। मइँ रूबेन क परिवार समूह अउ गाद क परिवार समूह क भी पहिले ही भुइँया दइ दीन्ह ह। यहोवा क सेवक मूसा यरदन नदी क पूरब क प्रदेस ओनका दिहस।"},{"number":9,"verse":"मूसा जउन भुइँया यरदन नदी क पूरब मँ ओनका दिहे रहा, उ इ अहइ: इ भुइँया क भीतर दीबोन स मेदबा तलक क पूरा मइदान आवत ह। इ भुइँया अर्नान सँकरी घाटी स सुरु होत ह। इ भुइँया घाटी क बीच सहर तलक लगातार फइली अहइ।"},{"number":10,"verse":"एमोरी लोगन क राजा सीहोन जउने सहरन पइ सासन करत रहा, उ पचे इ भुइँया मँ रहेन। उ राजा हेसबोन सहर मँ सासन करत रहा। उ भुइँया लगातार उ छेत्र तलक रही जेहमाँ एमोरी लोग रहत रहेन।"},{"number":11,"verse":"गिलाद सहर भी अहइ भुइँया मँ रहा। गसूर अउ माका लोग जउनो छेत्र मँ रहत रहेन उ उहइ भुइँया मँ रहा। सारा हेर्मोन पहाड़ अउर सल्का तलक सारा बासान उ भुइँया मँ रहा।"},{"number":12,"verse":"राजा ओग क सारा राज्ज उहइ भुइँया मँ रहा। राजा ओग बासान मँ सासन करत रहा। पहिले उ आसतरोत अउ एदेई मँ सासन करत रहा। ओग रपाइ लोगन मँ स रहा। मूसा ओन लोगन क हराए रहा अउर ओनका प्रदेस लइ लिहे रहा।"},{"number":13,"verse":"इस्राएल क लोग गसूर अउर माका लोगन क जबरदस्ती निकारिके बाहेर नाहीं कइ सकेन। उ सबइ लोग अब तलक आजु भी इस्राएल क लोगन क संग रहत रहेन।"},{"number":14,"verse":"सिरिफ लेवी क परिवार समूह ही अइसा रहा जेका कउनो भुइँया नाहीं मिली। ओकरे बदले ओनका उ सबइ भेंटन मिलिन जेका इस्राएल क परमेस्सर यहोवा क चढ़ाई जात रहिन। यहोवा लेवी परिवार समूह क सन्तानन क इ वचन दिहे रहा।"},{"number":15,"verse":"मूसा रूबेन क परिवार समूह स हर एक परिवार समूह क कछू भूइँया दिहस। इ भुइँया अहइ जेका उ पचे पाएन"},{"number":16,"verse":"अर्नोन क सँकरी घाटी क निअरे अरोएर स लइके मेदबा सहर तलक क भुइँया। एहमाँ सारा मइदान अउ दर्राक बीचक सहर सामिल रहा।"},{"number":17,"verse":"इ भुइँया हेसबोन तलक लगातर फइली रही। इ भुइँया मँ मइदान क सबहिं सहर रहेन। इ सबइ सहर दीबोन, बोमोतबाल, बेतबालमोन,"},{"number":18,"verse":"यहसा, कदेमोत, मेपात,"},{"number":19,"verse":"किर्यातैम, सिबमा, इ मँ घाटी क सहरन सेरेध-साहार,"},{"number":20,"verse":"बेतपोर, पिसगा क पहाड़ियन अउ बेत्यसीमोत सामिल रहेन।"},{"number":21,"verse":"इ भुइँया मँ मइदान क सबहिं सहर अउ एमोरी लोगन क राजा सीहोन जउने छेत्रन पइ सासन किहे रहा उ सबइ छेत्र रहा। उ राजा हेसबोन पइ सासन किहे रहा। मुला मूसा ओका अउर मिद्यानी लोगन क हराए रहा। उ सबइ लोग एवी, रेकेम, सूर, हूर अउर रेबा रहेन। (इ सबइ नेतन जउन उ देस मँ रहत रहेन सीहोन क संग जुद्ध करत रहेन।)"},{"number":22,"verse":"इस्राएल क लोग बारे क पूत बिलाम क मारेन। (बिलाम भविस्सबाणी बरे जादू क उपयोग करइ क जतन किहस।) इस्राएल क लोग जुद्ध मँ अनेक लोगन क मारेन।"},{"number":23,"verse":"जउन पहँटा रूबेन क दीन्ह ग रहा, ओकर अन्त यरदन नदी क किनारे पइ होत रहा। ऍह बरे इ भुइँया रूबेन क परिवार समूहन क दइ दीन्ह गइ, एहमाँ इ सबइ सहर अउ सूची मँ लिखे भए सबहिं खेत सामिल रहेन।"},{"number":24,"verse":"मूसा गाद क परिवार समूह क भुइँया क गाद कबिलन क बीच मँ बाँटे दिहस।"},{"number":25,"verse":"गाद क प्रदेस याजेर क पहाँटा अउ गिलाद क सबहिं नगर मँ रहेन। मूसा ओनका अम्मोनी लोगन क भुइँया का आधा हींसा रब्बा क निअरे अरोएर तलक भी दिहे रहा।"},{"number":26,"verse":"इ प्रदेस मँ हेसबोन रामतमिस्पे अउ बेतोनीम क छेत्र सामिल रहेन। इ प्रदेस मँ महनैम स दबीर तलक क छेत्र सामिल रहेन।"},{"number":27,"verse":"एहमाँ बेथारम क घाटी, बेत्रिम्रा, सुक्कोत अउर सापोन सामिल रहेन। बाकी क उ समूचा हींसा जेह पइ हेसबोन क राजा सीहोन सासन किहे रहा, एहमाँ सामिल रहा। इ भुइँया यरदन नदी क पूरब कइँती अहइ। इ भुइँया लगातार गलील झिलिया क आखीर तलक फइली अहइ।"},{"number":28,"verse":"इ सारा पहँटा उ अहइ जेका मूसा गाद क परिवार समूह क दिहे रहा। इ भुइँया मँ इ सबइ देस रहेन जउन सूची मँ अहइँ। मूसा उ भुइँया हर एक कबिलन क बांटे दिहस।"},{"number":29,"verse":"मूसा मनस्से क आधा परिवार समूह क कबिलन क बीच मँ भी भुइँया बांटे रहा। मनस्से क परिवार समूह क कबिलना इ भुइँया पाएन:"},{"number":30,"verse":"भुइँया महनैम स सुरु भइ। एहमाँ उ पूरा बासान यानी जउन सारा प्रदेस पइ बासान क राजा ओग सासन करत रहा अउर बासान मँ याइर क सबहिं सहर सामिल रहेन। (सब मिलाइके साठ सहर रहेन।)"},{"number":31,"verse":"इ भुइँया मँ आधा गिलाद, अस्तारोत अउ एदेई सामिल रहेन। (गिलाद, अस्तारोत अउ एदेई उ सबइ सहर रहेन जेहमाँ ओग रहत रहा।) इ सारा प्रदेस मनस्से क पूत माकीर क परिवार क दीन्ह गएन। ऍन आधा पूतन इ पहँटा क पाएन।"},{"number":32,"verse":"मूसा मोआब क मइदान मँ इ सबइ परिवार समूह क इ पूरी भुइँया दिहस। इ यरीहो क पूरब मँ यरदन नदी क पार रही।"},{"number":33,"verse":"मुला मूसा लेवी परिवार समूह क कउनो भुइँया नाहीं दिहस। इस्राएल क परमेस्सर यहोवा इ वचन दिहस कि उ खुद लेवी क परिवार समूह क भेंट क रुप मँ होइ।"}]}
{"bibleAbbr":"awaERV2005","bookName":"नहेमायाह","bookEnglishName":"Nehemiah","chapterNumber":12,"verses":[{"number":1,"verse":"( याजक अउर लेवीबंसी) जउन याजक अउर लेवीबंसी यहूदा क धरती पइ लउटिके वापस आए रहेन, उ सबइ इ सब रहेन। उ सबइ सालतीएल क पूत जरूब्बाबेल अउ येसू क संग लउटे रहेन, ओनके नाउँन क सूची इ अहइ: सरायाह, यिर्मयाह, एज्रा,"},{"number":2,"verse":"अमर्याह, मल्लूक, हत्तूस,"},{"number":3,"verse":"सकन्याह, रहूम, मरेमोत,"},{"number":4,"verse":"इद्दो, गिन्तोई, अबियाह,"},{"number":5,"verse":"मिन्यामीन, माद्याह, बिल्गा,"},{"number":6,"verse":"समायाह, योआरीब, यदायाह,"},{"number":7,"verse":"सल्लू, आमोक, हिल्किय्याह अउर यदायाह। इ सबइ लोग याजकन अउर ओनके सम्बन्धियन क मुखिया रहेन। येसू क दिनन मँ इ सबइ ही ओनके मुखिया हुआ करत रहेन।"},{"number":8,"verse":"लेवीबंसी लोग इ सबइ रहेन: येसू, बिन्नूई, कदमिएल, सेरेब्याह, यहूदा अउर मत्तन्याह भी। मत्तन्याह क सम्बन्धियन समेत इ सबइ लोग परमेस्सर क धन्यवाद गीतन क अधिकारी रहेन।"},{"number":9,"verse":"बकबुकियाह अउ उन्नो एन लेवीबंसियन क सम्बन्धी रहेन। इ दुइनउँ आराधना सेवा क अवसरन पइ ओनके समन्वा खड़े रहा करत रहेन।"},{"number":10,"verse":"येसू योयाकीम क बाप रहा अउर योयाकीम एल्यासीब क बाप रहा अउर एल्यासीब योयादा क बाप रहा।"},{"number":11,"verse":"योयादा योनातान क बाप रहा। योनातान यहूदा बाप रहा।"},{"number":12,"verse":"योयाकीम क दिनन मँ इ सबइ मनसेधू याजकन क परिवारन क मुखिया हुआ करत रहेन: सरायाह क घराने क मुखिया मरायाह रहा यिर्मयाह क घराने क मुखिया हनन्याह रहा।"},{"number":13,"verse":"मस्सूलाम एज्रा क घराने क मुखिया रहा अर्मयाह क घराने क मुखिया रहा यहोहानान।"},{"number":14,"verse":"योनातान मल्लूक क घराने क मुखिया रहा योसेप सबन्याह क घराने क मुखिया रहा।"},{"number":15,"verse":"अदना हारीम क घराने क मुखिया रहा। हेलैक मेरेमोत क घराने क मुखिया रहा।"},{"number":16,"verse":"जकर्याह इद्दो क घराने क मुखिया रहा। मसुल्लाम गिन्नतोन क घराने क मुखिया रहा।"},{"number":17,"verse":"जिक्री अबियाह क घराने क मुखिया रहा। पिलतै मिन्यामीन अउर मोअद्याह क घराने क मुखिया रहा।"},{"number":18,"verse":"सम्मू बिल्गा क घराने क मुखिया रहा। यहोनातान सामायह क घराने क मुखिया रहा।"},{"number":19,"verse":"मतैन योयारीब क घराने क मुखिया रहा। उजी, यदायाह क घराने क मुखिया रहा।"},{"number":20,"verse":"कल्लै सल्लै क घराने क मुखिया रहा। एबेर आमोक क घराने क मुखिया रहा।"},{"number":21,"verse":"हसब्याह हिल्किय्याह क घराने क मुखिया रहा। अउर नतनेल यदायाह क घराने क मुखिया रहा।"},{"number":22,"verse":"फारस क राजा दारा क सासन काल मँ लेवी परिवारन क मुखिया लोगन अउर याजक घरानन क मुखिया लोगन क नाउँ एल्यासीब, योयादा, योहानान अउ यहूदा क दिनन मँ लिखे गएन।"},{"number":23,"verse":"लेवी परिवार क संतानन क बीच जउन परिवार क मुखिया रहेन, ओनकर नाउँ एल्यासीब क पूत योहानान तलक इतिहास क पुस्तक मँ लिखे गएन।"},{"number":24,"verse":"लेवियन क मुखिया लोगन क नाउँ इ सबइँ अहइँ: हसब्याह, सेरेब्याह, कदमिएल क पूत येसू ओकर भाईयन। ओनके भाईयन स्तुतिगान अउ धन्यवाद-गीत क वास्ते ओनके समन्वा खड़ा रहत रहेन। उ पचे आमने-सामने इ तरह खड़े होत रहेन कि एक गायक समूह दूसरे गायक समूह क जवाब मँ गीत गावत रहा। परमेस्सर क भक्त दाऊद क अइसी ही आग्या रही।"},{"number":25,"verse":"जउन दुआरपाल दुआरन क लगे क कोठियारन पइ पहरा देत रहेन, उ पचे इ सब रहेन: मत्तन्याह, बकबुकियाह, ओबाद्याह, मसुल्लाम, तलमोन अउर अक्ककूब।"},{"number":26,"verse":"इ सबइ दुआरपालक येसू क पूत योयाकीम क दिनन मँ सेवा कार्य किया करत रहेन। येसू जउन कि योसादाक क पूत रहा। एन दुआरपालन ही राज्जपाल नहेमायाह अउर याजक अउ विद्वान एज्रा क दिनन मँ सेवा कार्य किहे रहेन।"},{"number":27,"verse":"( यरूसलेम क देवार क समर्पित किया जाब) लोग यरूसलेम क देवार क समर्पित किहन। उ पचे सबहिं लेवीबंसियन क बोलाएन। तउ लेवी जउने नगर मँ रहत रहेन, हुवाँ स उ पचे आएन। यरूसलेम क देवार क समर्पण क मनावइ क बरे उ पचे यरूसलेम आएन। परमेस्सर क धन्नवाद देइ अउ स्तुतिगीत गावइ क बरे लेवीबंसी हुवाँ आएन उ पचे आपन झाँझ, सारंगी अउर वीणन बजाएन।"},{"number":28,"verse":"दूसर सबइ गायकन भी यरूसलेम आएन। उ पचे गायक यरूसलेम क आसपास क नगरन स आए रहेन। उ पचे नतोपतियन क गाँवन स,"},{"number":29,"verse":"बेत-गिलगाल, गेबा अउर अजमाबेत क नगरन स आए रहेन। गायकन, यरूसलेम क इर्द-गिर्द नान्ह-नान्ह बस्तियन बनाइ रखी रहिन।"},{"number":30,"verse":"इ तरह याजकन अउ लेवियन एक समारोह क जरिये अपने अपने क सुद्ध किहन। फुन एक सभारोह क जरिये उ पचे लोगन, दुआरन अउर यरूसलेम क देवार क भी सुद्ध किहन।"},{"number":31,"verse":"फुन मइँ यहूदा क मुखिया लोगन स कहेउँ कि उ पचे ऊपर जाइके देवार क सिखर पइ खड़े होइ जाइँ। मइँ परमेस्सर क धन्नवाद देइ क बरे दुइ बडकी गायक मण्डलियन क चुनाव भी किहेउँ। एनमाँ स एक गायक मण्डली क कुरडी दुआर कइँती दाहिनी तरफ देवार क सिखर पइ जाब सुरू रहा।"},{"number":32,"verse":"होसायाह अउर यहूदा क आधे मुखिया ओन गायकन क पाछे होइ लिहन।"},{"number":33,"verse":"अजर्याह, एज्रा मसुल्लाम,"},{"number":34,"verse":"यहूदा बिन्यामीन, समायाह, अउर यिर्मयाह भी ओनके पाछे होइ लिहे रहेन।"},{"number":35,"verse":"तुरही बरे कछू याजक भी देवार पइ ओनकर अनुसरण करत भए गएन। जकर्याह भी ओनके पाछे पाछे रहा। (जकर्याह योहानान क पूत रहा। योहानान समायाह क पूत रहा। समायाह मत्तन्याह क पूत रहा। मत्तन्याह मीकायाह क पूत रहा। मीकायाह जक्कूर क पूत रहा। जक्कूर आसाप क पूत रहा।)"},{"number":36,"verse":"हुवाँ जकरिया क भाई समायाह, अजरेल, मिल्लै, गिल्लै, माऐ, नतनेल, यहूदा अउर हनानी भी मौजूद रहेन। ओनके लगे परमेस्सर क मनसेधू, दाऊद क बनाए भए बाजन रहेन। देवार क समर्पित करइ क बरे जउन लोग हुवाँ रहेन, ओनके समूह क अगुवाई, विद्वान एज्रा किहस।"},{"number":37,"verse":"अउर उ पचे स्रोत दुआर पइ चले गएन। फुन उ पचे सामने क सीढ़ियन स होत भए दाऊद क नगर पैदल ही गएन। फुन उ पचे नगर देवार क सिखर पइ जाइ पहोचेन अउर इ तरह दाऊद क घर पइ स होत भए उ पचे पूर्बी जल दुआर पइ पहोंच गएन।"},{"number":38,"verse":"गायकन क दूसर मण्डली बाई कइँती दूसर दिसा मँ चल पड़ी। उ पचे जब देवार क सिखर कइँती जात रहेन, मइँ ओनके पाछे होइ लिहेउँ। आधे लोग भी ओनके पाछे होइ लिहन। भट्ठन क मीनारन क पाछे छोड़त भए उ पचे चौड़े देवार पइ चले गएन।"},{"number":39,"verse":"एकरे पाछे उ पचे एन दुआरन पइ गएन एप्रैम दुआर, पुरान दरवाजा अउर मछरी फाटक अउर फुन उ पचे हननेल अउ हम्मेआ क बुर्जन पइ गएन। उ पचे भेड दुआर तलक जाइ पहोचेन अउर पहरेदारन क दुआर पइ जाइके रुक गएन।"},{"number":40,"verse":"फुन गायकन क उ सबइ दुइनउँ मण्डलियन परमेस्सर क मन्दिर मँ अपने-अपने जगहन क चली गइन अउर मइँ अपने जगह पइ खड़ा होइ गवा अउ आधे हाकिम मन्दिर मँ अपने अपने जगहन पइ जा खड़े भएन।"},{"number":41,"verse":"फुन एकरे पाछे अपने-अपने जगहन पइ जउन याजक जाइ खड़े भए रहेन, ओनकर नाउँ अहइँ एल्याकीम, मासेयाह, मिन्यामीन, मीकायाह, एल्योएनै, जकर्याह अउर हनन्याह। ओन याजकन अपनी अपनी तुर्रुहियन लइ रखे रहेन।"},{"number":42,"verse":"एकरे पाछे इ सबइ याजक मन्दिर मँ अपने-अपने जगहन पइ आइ खड़े भएन: मासेयाह, समायाह, एलियाजर, उज्जी, यहोहानाम, मल्कियाह, एलाम अउ एजेर। फुन दुइनउँ, गायक मण्डलियन यिज्रहियाह क अगुवाई मँ गाना सुरू किहन।"},{"number":43,"verse":"तउ उ बिसेस दिन, याजकन बहोत स बलियन चढ़ाएन। हर कउनो बहोत खुस रहा। परमेस्सर हर कउनो क आनंदित किहे रहा। हिआँ तलक कि मेहररूअन अउर बच्चन तलक बहोत उल्लास मँ भरे अउ खुस रहेन। दूर दराज क लोग भी यरूसलेम स आवत भए आनन्दपूर्ण सोर क सुन सकत रहेन।"},{"number":44,"verse":"उ दिन मुखिया लोग कोठियारन क अधिकारियन क नियुक्ति किहन। इ सबइ कोठियार ओन उपहार क रखइ क बरे रहेन जेनका लोग अपने पहिले फलन अउर अपनी फसल अउर आय क दसवें हीसे क रूप मँ लिआवा करत रहेन। ब्यवस्था क विधान क अनुसार लोगन क नगर क चारिहुँ ओर क खेतन अउ बगीचन स उपज क एक हीसा, याजकन अउ लेवियन बरे लिआवइ चाही। यहूदा क लोग जउन याजक अउ लेवी सेवा कार्य करत रहेन ओनके बरे अइसा करइ मँ खुसी क अनुभव करत रहेन।"},{"number":45,"verse":"याजकन अउ लेवियन अपने परमेस्सर बरे अपना कर्त्तव्य पालन किहे रहेन। उ पचे उ सबइ समारोह किहे रहेन जेनसे लोग पवित्तर भएन। गायकरन अउर दुआरपालन भी अपने हीसे क काम किहन। दाऊद अउर ओकर पूत सुलैमान जउन भी आग्यन दिहे रहा, उ पचे सब कछू वइसा ही किहे रहेन।"},{"number":46,"verse":"(बहोत दिनन पहिले दाऊद अउर आसाप क दिनन मँ उ धन्नवाद क गीतन अउर परमेस्सर क स्तुतियन अउ गायकन क मुखिया हुवा करत रहेन।)"},{"number":47,"verse":"तउ जरूब्बबेल अउ नहेमायाह क दिनन मँ गायकन अउर दुआरपालन क रखरखाव बरे इस्राएल क सबहिं लोग हर रोज दान दिया करत रहेन। दूसरे लेवियन क बरे भी उ पचे बिसेस दान दिया करत रहेन अउर फुन लेवी ओहमाँ स हारून क संतानन अउ याजकन क बरे बिसेस योगदान दिया करत रहेन।"}]}
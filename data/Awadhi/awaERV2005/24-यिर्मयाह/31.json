{"bibleAbbr":"awaERV2005","bookName":"यिर्मयाह","bookEnglishName":"Jeremiah","chapterNumber":31,"verses":[{"number":1,"verse":"( नवा इस्राएल) यहोवा इ सबइ कहेस: “उ समइ मइँ इस्राएल क पूरे परिवार समूहन क परमेस्सर होब अउर उ पचे मोर लोग होइहीं।”"},{"number":2,"verse":"यहोवा कहत ह, “जउन लोग दुस्मन क तरवार स बच गएन, उ सबइ लोगन क रेगिस्ताने मँ आराम मिला। इस्राएल आराम क खोज मँ रहा।”"},{"number":3,"verse":"बहोत दूर स यहोवा आपन लोगन क समन्वा परगट भवा। यहोवा कहत ह, लोगो, “मइँ तोहसे पिरेम करत हउँ अउर मोर पिरेम सदैव रही। मइँ सदैव तोहरे बरे सच्चा रहब।"},{"number":4,"verse":"मोर दुलहिन, इस्राएल मइँ तोहका फुन बनाउब्या। तू फुन लोगन स भरा सुन्नर देस बनबिउ। तू आपन तम्बूरा फुन सँभलबिउ। तू बिनोद करइवाले दूसर सबहिं लोगन क संग नचबिउ।"},{"number":5,"verse":"इस्राएल क किसानो, तू अंगूरे क बगिया फुन लगउब्या। तू सोमरोन सहर क चारिहुँ कइँती ओन पहाड़ी पइ ओन अंगूरन क बाग लगउब्या अउर किसान लोग ओन अंगूरन क बागन क फलन क आनन्द लेइहीं।"},{"number":6,"verse":"उ समइ आइ जब एप्रैम क पहाड़ी प्रदेस क चौकीदार इ सँदेसा घोसित करी: ‘आवा, हम आपन परमेस्सर यहोवा क उपासना करइ सिय्योन चली।’ एप्रैम क पहाड़ी प्रदेस क चौकीदार भी अहइ सँदेसा क घोसणा करिहीं।”"},{"number":7,"verse":"यहोवा कहत ह, “खुस ह्वा अउर याकूब बरे गावा। सर्वस्रेस्ठ रास्ट्र इस्राएल क बरे उद्घोस करा। आपन स्तुतियाँ करा। इ उद्घोस करा, ‘यहोवा आपन लोगन क रच्छा किहस ह। उ इस्राएल रास्ट्र क जिअत बचे भए लोगन क रच्छा किहस ह।’"},{"number":8,"verse":"मइँ उत्तर क प्रदेस स इस्राएल क लिआउब। मइँ पृथ्वी क बहोत दूर ठउरन स इस्राएल क लोगन क बटोरब। ओन मनइयन मँ स कछू आँधर अउर लँगड़ा अहइँ। कछू मेहररूअन गर्भवती अहइँ अउ बच्चन क जन्म देइहीं। असंख्य लोग वापस अइहीं।"},{"number":9,"verse":"लउटत समइ उ सबइ लोग रोवत रहा होइहीं। किन्तु मइँ ओनकर अगुवाई करब अउर ओनका आराम देब। मइँ ओन लोगन क पानी क नालन क संग लिआउब। मइँ ओनका बढ़िया रास्तन स लिआउब जेहसे उ पचे ठोकर खाइके न गिरइँ। मइँ ओनका इ तरह लिआउब काहेकि मइँ इस्राएल क बाप हउँ अउर एप्रैम मोर पहिलौटी क बेटा अहइ।"},{"number":10,"verse":"“रास्ट्रन, यहोवा क इ सँदेसा सुना। सागर क किनारे क दूर देसन क इ सँदेसा द्या कहा: ‘जउन इस्राएल क लोगन क बिखेरेस, उहइ ओनका एक संग वापस लिआइ अउर उ गड़रिया क तरह आपन झुंड (लोग) क देखरेख करी।’"},{"number":11,"verse":"यहोवा याकूब क वापस लिआइ यहोवा आपन लोगन क रच्छा ओन लोगन स करी जउन ओनसे जियादा बलवान अहइँ।"},{"number":12,"verse":"इस्राएल क लोग सिय्योन क ऊँचाइयन अइहीं, अउर उ पचे आनन्द घोस करिहीं। ओनकर मुँह यहोवा क जरिये दीन्ह गइ नीक चिजियन क कारण खुसी स झूमि उठी। यहोवा ओनका अन्न, नई दाखरस, तेल, नई भेड़िन अउ गइयन देइ। उ पचे उ बगीचे क तरह होइहीं जेहमाँ प्रचुर जल होइ अउर इस्राएल क लोग भविस्स मँ तंग नाहीं कीन्ह जाइँ।"},{"number":13,"verse":"तब इस्राएल क जुवतियन खुस होइहीं अउर नचिहीं। जुवा, बुढ़वा मनई भी उ नाच मँ भाग लेइहीं। मइँ ओनके दुःख क सुख मँ बदल देब। मइँ इस्राएल क लोगन क आराम देब। मइँ ओनकर उदासी क खुसी मँ बदल देब।"},{"number":14,"verse":"याजकन बरे जरूरत स जियादा बलि भेंट दीन्ह जाइ अउर मोर लोग एहसे भरे पूरे अउर संतुट्ठ होइहीं जउन अच्छी चिजियन मइँ ओनका देब।” इ सँदेसा यहोवा क अहइ।"},{"number":15,"verse":"यहोवा कहत ह, “रामा मँ एक चिल्लाहट सुनाई पड़ी। इ कटु चिल्लाहट अउर जियादा उदासी भरी भवी अही। राहेल आपन बच्चन बरे जोर-जोर स रोवत भवा ह। सान्त्वना पावइ स इन्कार करी, काहेकि ओकर बच्चन मर गएन ह।”"},{"number":16,"verse":"किन्तु यहोवा कहत ह: “रोउब बन्द करा, आपन आँखिन आँसू स न भरा। तोहका आपन कामे क पुरस्कार मिली।” इ सँदेसा यहोवा क अहइ। “इस्राएल क लोग आपन सत्रु क देस स वापस अइहीं।"},{"number":17,"verse":"एह बरे इस्राएल, तोहरे बरे आसा अहइ।” इ सँदेसा यहोवा क अहइ। “तोहर बच्चन आपन देस मँ वापस लौटिहीं।"},{"number":18,"verse":"मइँ एप्रैम क रोवत सुनेउँ ह। मइँ एप्रैम क इ कहत सुनेउँ ह: ‘हे यहोवा, तू फुरइ ही, मोका सजा दिहा ह अउर मइँ आपन पाठ सीख लिहेउँ ह। मइँ उ बछवा क तरह रहेउँ जेका कबहुँ प्रसिच्छन नहीं मिला मेहरबानी कइके मोका सजा देब बन्द करा, मइँ तोहरे लगे वापस आउब। तू फुरइ ही मोर परमेस्सर यहोवा अहा।"},{"number":19,"verse":"हे यहोवा, मइँ तोहका भटक गवा रहा। किन्तु मइँ जउन बुरा किहेउँ ओहसे सिच्छा ल्या। एह बरे मइँ आपन हिरदय अउर जीवन क बदल डाएउँ। जउन मइँ जवानी क उमिर मँ मूरखता स भरे काम किहेउँ ओकरे बरे मइँ परेसान अउर लज्जित हउँ।’”"},{"number":20,"verse":"परमेस्सर कहत ह: “तू जानत अहा कि एप्रैम मोर पियारा पूत अहइ। मइँ उ बचवा स पियार करत हउँ। हाँ, मइँ अक्सर एप्रैम क खिलाफ बोलत हउँ, किन्तु फुन भी मइँ ओका याद राखत हउँ। मइँ ओहसे बहोत पियार करत हउँ। मइँ फुरइ ही, ओका आराम पहोंचावइ चाहत हउँ।” इ सँदेसा यहोवा क अहइ।"},{"number":21,"verse":"“इस्राएल क लोगो, सड़कन क संकेतन क लगावा। ओन संकेतन क लगावा जउन तोहका घरे क मारग बतावइँ। सड़किया क धियान स लखा। उ सड़किया पइ धियान राखा जेहसे तू जात्रा करत अहा। मोर दुलहिन इस्राएल घर लउटा, आपन नगरन क लउटि आवा।"},{"number":22,"verse":"अबिस्सासी बिटिया कब तलक तू चारिहुँ कइँती मँडरात रहबिउ? तू कब घरे अउबिउ?” यहोवा एक नबी चीज धरती पइ बनावत ह, एक ठु मेहरारू, मनई क चारिहुँ कइँती।"},{"number":23,"verse":"इस्राएल क परमेस्सर सर्वसक्तिमान यहोवा कहत ह: “मइँ यहूदा क लोगन बरे जउन बन्दी बनाए गए रहेन, फुन अच्छा काम करब। उ समइ यहूदा देस अउर ओकरे नगरन क लोग एन सब्दन क उपयोग फुन करिहीं। ‘ऐ जहाँ पइ सच्चा निवास अहइ, ए पवित्तर पर्वत यहोवा तोहका आसीर्वाद देइ।’"},{"number":24,"verse":"“यहूदा क सबहिं नगरन मँ लोग एक साथ सान्तिपूर्वक रहिहीं। किसान अउर उ मनई जउन आपन भेड़िन क खरकन क संग चारिहुँ कइँती घूमत हीं, यहूदा मँ सान्ति स एक संग रहिहीं।"},{"number":25,"verse":"मइँ ओन लोगन क आराम अउर सक्ति देब जउन थके अउर कमजोर अहइँ।”"},{"number":26,"verse":"इ सुनइ क पाछे मइँ जगेउँ अउर आपन चारिहुँ ओर लखेउँ। उ बड़की आनन्द दायी नींद रही।"},{"number":27,"verse":"“उ सबइ दिन आवत अहइँ जब मइँ यहूदा अउर इस्राएल क परिवारन क बढ़ाउब।” इ सँदेसा यहोवा क अहइ। “मइँ ओनकर बच्चन अउर जानवरन क बढ़इ मँ भी मदद करब। इ पौधा क रोवइ अउर देखरेख करइ जइसा होइ।"},{"number":28,"verse":"पुराने जमाने मँ मइँ इस्राएल अउर यहूदा पइ धियान दिहेउँ, किन्तु मइँ उ समइ ओनका फटकारइ क निगाह स धियान दिहेउँ। मइँ ओनका उखाड़ फेंकेउँ। मइँ ओनका नस्ट किहेउँ। मइँ ओन पइ अनेक विपत्तियन ढाएउँ। किन्तु अब मइँ ओन पइ ओनका बनावइ अउ ओनका सक्तिसाली करइ क दृस्टि स धियान देब।” इ सँदेसा यहोवा क अहइ।"},{"number":29,"verse":"“उ समइ लोग इ कहावत क कहब बन्द कइ देइहीं: ‘पुरखन खट्टे अंगूर खाएन अउर बच्चन एकर कारण विपत्तियन झेलेन।’"},{"number":30,"verse":"मुला हर मनई आपन पाप बरे मरी। जउन मनई खट्टे अंगूर खाई उहइ एकर कारण विपत्तियन झेलिहीं।”"},{"number":31,"verse":"( नवी करार) यहोवा इ सब कहेस, “उ समइ आवत अहइ जब मइँ इस्राएल क परिवार अउ यहूदा क परिवार क संग नवी करार करब।"},{"number":32,"verse":"इ उ करार क तरह नाहीं होइ जेका मइँ ओनके पुरखन क संग किहे रहेउँ। मइँ उ करार तब किहेउँ जब मइँ ओनकर हथवा धरेउँ अउर ओनका मिस्र स बाहेर लिआएउँ। मइँ ओनकर सुआमी रहेउँ अउर उ पचे करार तोड़ेन।” इ सँदेसा यहोवा क अहइ।"},{"number":33,"verse":"“भविस्स मँ इ करार मइँ इस्राएल क लोगन क संग करब।” इ सँदेसा यहोवा क अहइ। “मइँ आपन सिच्छन क ओनके दिमाग मँ रखब अउर ओनकर हिरदइ पइ लिखब। मइँ ओनकर परमेस्सर होब अउर उ पचे मोर लोग होइहीं।"},{"number":34,"verse":"लोगन क यहोवा क जानइ क बरे आपन पड़ोंसियन अउ रिस्तेदारन क, सिच्छा देइ नाहीं पड़ी। काहेकि सबस बड़के स लइके सबस छोटे तलक सबहिं मोका जनिहीं।” इ सँदेसा यहोवा क अहइ। “जउन बुरा काम उ पचे कइ दिहन ओका मइँ छिमा करब। मइँ ओनकर पापन क याद नाहीं राखब।”"},{"number":35,"verse":"( यहोवा इस्राएल क कबहुँ नाहीं तजी) यहोवा सूरज क दिन मँ चमकावत ह अउर यहोवा चाँद अउ तारन क राति मँ चमकावत ह। यहोवा सगरे क चंचल करत ह जेहसे ओकर लहरन किनारे स टकरात हीं। ओकर नाउँ सर्वसक्तिमान यहोवा अहइ।"},{"number":36,"verse":"यहोवा इ करार करत ह, “जइसा मइँ सूरज, चाँद, तारन अउर समद्दर पइ नियन्तत्रन रखत हउँ, वइसा ही मइँ इस्राएल क सन्तानन क ख्याल रखब।”"},{"number":37,"verse":"यहोवा कहत ह: “मइँ इस्राएल क सन्तान क कबहुँ तियाग नाहीं करब। इ तबहिं संभव अहइ जदि लोग ऊपर आसमान क नापइ लागइँ अउर खाले धरती क समूचइ रहस्यन क जान जाइँ। जदि लोग उ सबइ कइ सकिहीं तबहिं मइँ इस्राएल क संतानन क तजि देब। तब मइँ ओनका, जउन कछू उ पचे किहन, ओकरे बरे तजब।” इ सँदेसा यहोवा क अहइ।"},{"number":38,"verse":"( नवा यरूसलेम) इ सँदेसा यहोवा क अहइ: “उ सबइ दिन आवत अहइँ जब यरूसलेम नगर यहोवा बरे फुन बनी। पूरा नगर हननेल क खमम्भा स कोनेवाले फाटक तलक फुन बनी।"},{"number":39,"verse":"नाप क जंजीर कोनेवाले फाटक स सोझइ गारेब क पहाड़ी तलक बिछी अउर तब गोआ नाउँ क ठउरे तलक फइली।"},{"number":40,"verse":"पूरी घाटी जहाँ ल्हास अउर राखी बहाइ जात ह। यहोवा बरे पवित्तर होइ अउर ओनमाँ किद्रोन घाटी तलक क सबहिं टीलन पूरब मँ घोड़ा-दुआर क कोने तलक सामिल होइहीं। सारा छेत्र यहोवा बरे पवित्तर होइ। यरूसेलम क नगर भविस्स मँ न ध्वस्त होइ, न ही बर्बाद कीन्ह जाइ।”"}]}
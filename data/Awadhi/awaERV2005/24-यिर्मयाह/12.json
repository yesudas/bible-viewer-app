{"bibleAbbr":"awaERV2005","bookName":"यिर्मयाह","bookEnglishName":"Jeremiah","chapterNumber":12,"verses":[{"number":1,"verse":"( यिर्मयाह परमेस्सर स सिकाइत करत ह) यहोवा। मइँ तोहसे तर्क करत हउँ, तू सदा सही निकरत ह। किन्तु मइँ तोहसे ओन सब क बारे मँ पूछइ चाहत हउँ जउन सही नाहीं लगतिन। दुट्ठ लोग सफल काहे अहइ? जउन तोह पइ बिस्सास नाहीं करतेन, ओनकर जीवन ऍतना सुखी काहे अहइ?"},{"number":2,"verse":"तू ओन दुट्ठ लोगन क हिआँ बसाया ह। जउन मजबूत जरवाले पौधे अहइँ जउन बढ़त अउ फल देत हीं। आपन मूँह स उ पचे तोहका आपन नजदीकी अउर प्रिय कहत हीं। किन्तु आपन हिरदइ स उ पचे असल मँ तोहसे बहोत दूर अहइँ।"},{"number":3,"verse":"मुला मोर यहोवा, तू मोरे हिरदइ क जानत ह। तू मोका अउर मोरे मन क लखत अउर परखत अह, मोर हिरदइ तोहरे संग अहइ। ओन दुट्ठ लोगन क मारी जाइवाली भेड़ी क नाई घसीटा। बलि दिवस बरे ओनका चुना।"},{"number":4,"verse":"कब तलक भुइँया पियासी पड़ी रहब? घास कब तलक झुरान अउ मरी रही? इ भूइँया क जनावर अउर पंछी मर चुका अहइँ अउर उ दुट्ठ लोगन क अपराध अहइ। काहेकि उ सबइ दुट्ठ लोग किहा, “उ हम लोगन क अन्त नाहीं लखिहीं।”"},{"number":5,"verse":"( परमेस्सर क यिर्मयाह क जवाब) “यिर्मयाह, जदि तू मनइयन क गोड़ दौड़ मँ थक जात ह तउ तू घोड़न क मुकाबले मँ कइसे दउड़ब्या? जदि तू सुरच्छित देस मँ थक जात ह तउ तू यरदन नदी क किनारन पइ उहइ भयंकर कँटीली झाड़ियन मँ पहोंचिके का करब्य?"},{"number":6,"verse":"इ सबइ लोग तोहार आपन भाई अहइँ। तोहरे आपन परिवार क सदस्य तोहरे खिलाफ जोजना बनावत अहइँ। तोहरे आपन परिवार क लोग तोह पइ चिचियात अहइँ। जदि उ सबइ मीत जइसा बोलइँ, ओन पइ बिस्सास जिन करा।”"},{"number":7,"verse":"( यहोवा आपन लोगन अर्थात् यहूदा क तजत ह) “मइँ (यहोवा) आपन घर तजि दिहे हउँ। मइँ आपन बिरासत अस्वीकार कइ दिहे हउँ। मइँ जेहसे (यहूदा) पियार किहे हउँ, ओका ओकरे दुस्मनन क दइ दिहे हउँ।"},{"number":8,"verse":"मोर आपन लोग मोरे बरे जंगली सेर बन गवा अहइँ। उ पचे मोह पइ गरजत हीं, एह बरे मइँ ओनसे घिना करत हउँ।"},{"number":9,"verse":"मोर आपन लोग गीधन स घेरा भवा, मरत भवा जनावर बन गवा अहइँ। उ सबइ पंछी ओह पइ मँडरात अहइँ। जंगली जनावरो आवा। अगवा बढ़ा, खाइ क कछू पावा।"},{"number":10,"verse":"अनेक गड़रियन मोरे अंगूरे क खेतन क नस्ट किहेन ह। अउ मोरे खेत क पौधन क रौंदेन ह। ओन गड़रियन मोर सुन्नर खेत क सुनसान रेगिस्तान मँ बदलेन ह।"},{"number":11,"verse":"उ पचे मोरे खेत क रेगिस्तान मँ बदल दिहन ह। इ झुराइ गवा अउर मरि गवा। कउनो भी मनई हुवाँ नाहीं रहत। पूरा देस ही सुनसान रेगिस्तान अहइ। उ खेते क देखभाल करइवाला कउनो मनई नाहीं बचा ह।"},{"number":12,"verse":"अनेक फउजी ओन सूनी पहाड़ियन क रौंदत गएन ह। यहोवा ओन फउजन क उपयोग उ देस क सजा देइ बरे किहस। समस्त देस बार्बाद रगिस्तान अहइ, किन्तु एकर देख-रेख करइवाला कउनो नाहीं अहइ।"},{"number":13,"verse":"लोग गोहूँ बोइहीं, किन्तु उ पचे सिरिफ काँटा ही कटिहीं। उ सबइ बहोत जियादा थकइ तलक काम करिहीं, किन्तु उ पचे आपन सारे कामन क बदले कछू भी नाहीं पइहीं। उ पचे आपन फसल पइ लजाइ जइहीं। यहोवा क किरोध इ सब कछू किहस।”"},{"number":14,"verse":"( इस्राएल क पड़ोसियन क यहोवा क बचन) यहोवा जउन कहत ह, उ इ अहइ: “मइँ तू पचन्क बताउब कि मइँ इस्राएल देस क चारिहुँ कइँती रहइवाले सबहिं लोगन बरे का करब। उ सबइ लोग बहोत दुट्ठ अहइँ। उ पचे उ देस क नस्ट किहेन जेका मइँ इस्राएल क लोगन क दिहे रहेउँ। मइँ ओन दुट्ठ लोगन क उखाड़ब अउर ओनके देस स ओनका बाहेर लोकाइ देब। अउ मइँ यहूदा क ओकर बीच स उखाड़ देब।"},{"number":15,"verse":"किन्तु ओन लोगन क ओनके देस स उखाड़ फेकइ क पाछे मइँ ओनके बरे अफसोस करब। मइँ हर एक परिवार क ओनकर आपन सम्पत्ति अउर आपन भुइँया पइ वापस लिआउब।"},{"number":16,"verse":"मइँ चाहत हउँ कि उ सबइ लोग अब मोरे लोगन क तरह रहब सीख लेइँ। बीते समइ मँ ओन लोग हमरे लोगन क सपथ खाइ बरे बाल क नाउँ क उपयोग करब सिखाएन। अब, मइँ चाहत हउँ कि उ सबइ लोग सीखइ ल्या कि मोर नाउँ कइसे उपयोग करइ होइ। मइँ चाहत हउँ कि उ सबइ लोग कहइँ, ‘काहेकि यहोवा सास्वत अहइ।’ जदि उ सबइ लोग वइसा करत हीं तउ मइँ ओनका सफल होइ देब अउर ओनका आपन लोगन क बीच रहइ देब।"},{"number":17,"verse":"किन्तु जदि कउनों रास्ट्र मोरे सँदेसा क अनसुना करत ह तउ मइँ ओका पूरी तरह नस्ट कइ देब।” यहोवा कहत ह।"}]}
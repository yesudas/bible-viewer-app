{"bibleAbbr":"awaERV2005","bookName":"भजन संहिता","bookEnglishName":"Psalms","chapterNumber":61,"verses":[{"number":1,"verse":"तार क वाद्यन क संगीत निदेर्सक बरे दाऊद क एक ठु गीत। हे परमेस्सर, मोर पराथना गीत सुना। मोर विनती सुना।"},{"number":2,"verse":"जब मइँ मातम स भरि ग रहेउँ, मइँ तोहार मदद पावइ बरे तोहका पुकारब जहाँ कहेउँ भी मइँ होउँ! तू मोह पइ दयालु ह्वा अउर मोका बहोत ऊँच सुरच्छित ठउरे पइ जाइ बरे मोर अगुवाइ करा।"},{"number":3,"verse":"तू ही मोर सरणस्थल अहा, तू ही मोर सुदृढ गढ़ अहा। जउन मोका मोरे दुस्मनन स बचावत ह।"},{"number":4,"verse":"तोहरे डेरा मँ, मइँ सदा सदा बरे बसव। मइँ हुअँई छिपब जहाँ तू मोका बचाइ सका।"},{"number":5,"verse":"हे परमेस्सर, तू मोर उ मन्नत सुन्या ह, जेका तोहे पइ चढ़ाउब, मुला तोहरे मनवइयन क लगे हर वस्तु ओनका तोहसे ही मिली अहइँ।"},{"number":6,"verse":"राजा क लम्बी उमर देइ। ओका हमेसा जिअइ द्या।"},{"number":7,"verse":"ओका सदा परमेस्सर क आसीर्बाद मँ बना रहइ द्या। ओकर रच्छा बिस्ससनीय पिरेम अउ दयालुता स करा।"},{"number":8,"verse":"मइँ तोहरे नाउँ क गुण सदा गाउब। ओन बातन क करब जेनका करइ क वचन मइँ दिहेउँ ह।"}]}
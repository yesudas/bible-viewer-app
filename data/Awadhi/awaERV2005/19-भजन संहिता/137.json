{"bibleAbbr":"awaERV2005","bookName":"भजन संहिता","bookEnglishName":"Psalms","chapterNumber":137,"verses":[{"number":1,"verse":"बाबुल क नदियन क किनारे बइठिके हम सिय्योन क याद कइके रोइ पड़ेन।"},{"number":2,"verse":"हम लगिचे क बेंत क झाड़ियन पइ आपन सबइ वीणा टाँगेन।"},{"number":3,"verse":"बाबुल मँ जउन लोग हमका बन्दी बनाए रहेन, उ पचे हम से गावइ क कहेन। अत्याचारियन हम से खुसी क गीत गावइ क कहेन। उ पचे कहेन, “हमरे बरे सिय्योन क गीत गावा।”"},{"number":4,"verse":"मुला हम यहोवा क गीतन क कउनो दूसर देस मँ कइसे गाइ सकित ह।"},{"number":5,"verse":"हे यरूसलेम, अगर मइँ तोहका बिसरउँ, तउ मइँ बिसरि जाउँ कि कइसा गीत गाइ जात ह।"},{"number":6,"verse":"हे यरूसलेम, अगर मइँ तोहका याद न रखेउँ, अगर मइँ बड़ा खुसी क जइसा बेउहार न करेउँ, तउ मइँ कउनो गीत गावइ मँ असमर्थ रहेउँ।"},{"number":7,"verse":"हे यहोवा, याद करा एदोमियन उ दिना जउन किहे रहेन। जब यरूसलेम हार ग रहा, उ पचे चीखिके बोले रहेन, ऍका चीर डावा अउर नेंव तलक एका बर्बाद करा।"},{"number":8,"verse":"हे बाबुल, तोहका उजार दीन्ह जाइ। उ मनई क धन्य कहा जउन तोहका उ सजा देइ जउन तोहका मिलइ चाही। उ मनई क धन्य कहा जउन तोहका उ मुसीबत देइ जइसा तू हमका मुसीबत दिहे रहा।"},{"number":9,"verse":"उ मनई क धन्य कहा जउन तोहरे गदेलन क चट्टान पइ झपटिके पछार देइ।"}]}
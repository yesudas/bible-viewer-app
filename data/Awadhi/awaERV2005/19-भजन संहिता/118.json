{"bibleAbbr":"awaERV2005","bookName":"भजन संहिता","bookEnglishName":"Psalms","chapterNumber":118,"verses":[{"number":1,"verse":"मइँ यहोवा क धन्यवाद देत हउँ, काहेकि उ नीक अहइ। ओकर पिरेम सदा ही रहत ह।"},{"number":2,"verse":"इस्राएल इ कहइ द्या, “ओकर बिस्ससनीय पिरेम सदा ही रहत ह।”"},{"number":3,"verse":"याजक अइसा कहत हीं, “ओकर बिस्ससनीय पिरेम सदा अटल रहत ह।”"},{"number":4,"verse":"तू लोग जउन यहोवा क उपासना करत अहा, कहा करत अहा, “ओकर बिस्ससनीय पिरेम सदा ही अटल रहत ह।”"},{"number":5,"verse":"मइँ परेसानी मँ रहेउँ, एह बरे मइँ मदद बरे यहोवा क पुकारेउँ। उ मोका जवाब दिहस अउर यहोवा मोका अजाद किहस।"},{"number":6,"verse":"यहोवा मोरे कइँती अहइ, मइँ कबहुँ नाहीं डेराब। लोग मोका कउनो हानि नाहीं पहोंचावइ सकतेन।"},{"number":7,"verse":"यहोवा मोर सहायक अहइ। मइँ आपन दुस्मनन क हारा देखब।"},{"number":8,"verse":"मनइयन पइ भरोसा रखइ स यहोवा पइ भरोसा राखब उत्तिम अहइ।"},{"number":9,"verse":"इ हमेसा उत्तिम अहइ कि पहिले आपन यहोवा पइ भरोसा करा तउ आपन मुखियन पइ।"},{"number":10,"verse":"मइँ आपन दुस्मनन दुआरा घेरि लिहे गवा रहेउँ। यहोवा क सक्ति स मइँ आपन बैरी लोगन क हराइ दिहेउँ।"},{"number":11,"verse":"बहोत सारा दुस्मनन मोका चारिहउँ कइँती स घेरि लिहन ह। मइँ आपन दुस्मन क यहोवा क सक्ति स हराएउँ।"},{"number":12,"verse":"दुस्मनन मोका मधु माखियन क झुण्ड क नाई घेरि लिहन। मुला, उ सबइ हाली बरत भइ झाड़ी क नाई बर्बाद भएन। यहोवा क सक्ति स मइँ ओका हराएउँ ह।"},{"number":13,"verse":"मोर दुस्मनन मोह पइ वार किहन अउ मोका लगभग बर्बाद कइ दिहन मुला यहोवा मोका सहारा दिहस।"},{"number":14,"verse":"यहोवा मोर सक्ति अउर मेार विजय गीत अहइ। अउर उ रच्छक बनि गवा ह।"},{"number":15,"verse":"सज्जनन क घर मँ जउन विजय पर्व मनत अहइ तू ओका सुन सकत ह। देखा, यहोवा आपन महासक्ति फुन देखाएस ह।"},{"number":16,"verse":"यहोवा क भुजन विजय मँ उठी भइ अहइँ। देखा यहोवा आपन महासक्ति फुन स देखाएस।"},{"number":17,"verse":"मइँ जिअत रहब, मइँ मरब नाहीं, अउर जउन करम यहोवा किहस ह, मइँ ओन लोगन क गनती फुन स करब।"},{"number":18,"verse":"यहोवा मोका दण्ड दिहस, मुला उ मोका मरइ नाहीं दिहस।"},{"number":19,"verse":"सच्चाई क दुआरन क खोला, ताकि मइँ भीतर आइ पाउँ अउर यहोवा क आराधना करउँ।"},{"number":20,"verse":"यहोवा क मौजूदगी मँ जाइ क दुआर हिआँ अहइ। बस सिरिफ धर्मी लोग ही ओन दुआरन स होइके जाइ सकत हीं।"},{"number":21,"verse":"हे यहोवा, मोर पराथना क जवाब देइ बरे अउर मोका रच्छा करइ बरे तोहका धन्यवाद देत अहउँ।"},{"number":22,"verse":"जउन पाथार क राज मिस्त्रियन नकार दिहे रहेन उहइ पाथर क प्रयोग कोना क पाथर क रूप मँ कीन्ह गवा।"},{"number":23,"verse":"यहोवा इ घटना क होइ दिहस। अउर हम सबइ एहमाँ अद्भूत महसूस कीन्ह।"},{"number":24,"verse":"इ उहइ दिना अहइ जेका यहोवा बनाएस ह। आवा हम खुसी क अनुभव करी अउर आजु आनन्दित होइ जाइ।"},{"number":25,"verse":"लोग कहेन, “हे यहोवा, हम पचन क बचाव करा, हे यहोवा हमार रच्छा करा।"},{"number":26,"verse":"उ मनई धन्न होइ जउन यहोवा क नाउँ मँ आवत अहइ।” “मइँ यहोवा क घर मँ तोहार स्तुति करित हउँ।"},{"number":27,"verse":"यहोवा परमेस्सर अहइ। उ आपन प्रकास स हम पचन क छाया दिहेस ह। वेदी क कोनन पइ भेंट क मेमना क बाँधा।”"},{"number":28,"verse":"हे यहोवा, तू हमार परमेस्सर अहा, अउर मइँ तोहार धन्यवाद करत हउँ। मइँ तोहार गुण गावत हउँ, हे मोर परमेस्सर।"},{"number":29,"verse":"यहोवा क बड़कई करा काहेकि उ उत्तिम अहइ। ओकर सच्ची करुणा सदा-सदा बनी रहत ह।"}]}
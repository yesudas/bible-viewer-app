{"bibleAbbr":"awaERV2005","bookName":"भजन संहिता","bookEnglishName":"Psalms","chapterNumber":111,"verses":[{"number":1,"verse":"यहोवा क गुण गावा। यहोवा क आपन सम्पूर्ण मने स अइसी उ सभा मँ धन्यवाद करत हउँ जहाँ सज्जन मिला करत हीं।"},{"number":2,"verse":"यहोवा महान करम करत ह। लोगन जउन ओन चिजियन क महत्व जानत हीं ओनका खोजत हीं।"},{"number":3,"verse":"यहोवा फुरइ इ महिमामय अउर अचरजे स भरा काम करत हीं। ओकरा खरापन सदा-सदा बना रहत ह।"},{"number":4,"verse":"परमेस्सर अद्भुत करम करत ह ताकि हम याद राखी कि यहोवा करुणा स भरा अउर दाया स भरा बाटइ।"},{"number":5,"verse":"उ आपन भगतन क भोजन देत ह। उ हमेसा आपन करार क याद राखत ह।"},{"number":6,"verse":"उ आपन लोगन क ओन भुइँया देइके जउन दूसर रास्ट्रन अहइ महान कारज देखाएस ह।"},{"number":7,"verse":"परमेस्सर जउन कछू करत ह उ बिस्सास योग्य अउर फुरइ बाटइ। ओकर सबहिं आग्यन नियावपूर्वक अहइँ।"},{"number":8,"verse":"परमेस्सर क आग्यन सदा ही बना रइहीं। परमेस्सर क ओन आदेसन क देइ क प्रयोजन फुरइ अउ निस्पच्छ रहेन।"},{"number":9,"verse":"उ आपन लोगन क मुक्त करत ह। उ ओनसे एक करार किहेस ह जउन सदा-सदा रहइ। परमेस्सर क नाउँ अचरजे स भरा अउर पवित्तर अहइ।"},{"number":10,"verse":"विवेक भय अउर यहोवा क आदर स उपजत ह। उ पचे लोग बुद्धिमान होत हीं जउन यहोवा क आदर करत हीं। यहोवा क स्तुति सदा-सदा गाई जात रही।"}]}
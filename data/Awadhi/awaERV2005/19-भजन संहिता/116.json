{"bibleAbbr":"awaERV2005","bookName":"भजन संहिता","bookEnglishName":"Psalms","chapterNumber":116,"verses":[{"number":1,"verse":"मइँ यहोवा स पिरेम करत हउँ जब उ मोर पराथनन क सुनत ह अउर एकर जवाब देत ह।"},{"number":2,"verse":"मइँ ओका पिरेम करत हउँ काहेकि उ मोर सुनत ह। मइँ आपन सारी जिन्नगी ओका मदद बरे बुलावत हउँ।"},{"number":3,"verse":"मइँ लगभग मरि चुका रहेउँ। मोरी चारिहुँ कइँती मउत क रस्सा बँधि चुका रहेन। कब्र मोका लीलत रही। मइँ डेरान रहेउँ अउर मइँ चिंतित रहेउँ।"},{"number":4,"verse":"तब मइँ यहोवा क ओकर मदद लेइ बरे गोहराएउँ, मइँ कहेउँ, “यहोवा, मेहरबानी कइक मोका बचाइ ल्या।”"},{"number":5,"verse":"यहोवा खरा अहइ अउर दया स पूर्ण अहइ। परमेस्सर करुणा स पूर्ण अहइ।"},{"number":6,"verse":"यहोवा असहाय लोगन क देख-रेख करत ह। मइँ परेसानी मँ रहेउँ अउर यहोवा मोका बचाएस।"},{"number":7,"verse":"हे मोर प्राण, फुन स आराम करा। काहेकि यहोवा तोहार देख-रेख करत ह।"},{"number":8,"verse":"हे परमेस्सर, तू मोर प्राण मउत स बचाया। मोर आँसुअन क तू रोक्या अउर गिरइ स तू मोका थाम लिहा।"},{"number":9,"verse":"जीवित लोगन क धरती मँ मइँ यहोवा क सेवा करत हउँ।"},{"number":10,"verse":"मइँ लगातार बिस्सास बनाए राखेउँ हिआँ तलक कि जब मइँ कहि दिहे रहेउँ, “मइँ बहोत पीड़ा मँ होइ गवा रहेउँ।”"},{"number":11,"verse":"मइँ हिआँ तलक बिस्सास संभाले राखेउँ जब कि मइँ डेरान रहेउँ अउर मइँ कहेउँ, “सबहिं लोग झूठा अहइँ।”"},{"number":12,"verse":"मइँ भला यहोवा क ओन नीक कामन क बदले मँ का अर्पित कइ सकत हउँ जउन उ मोर बरे किहेस?"},{"number":13,"verse":"मइँ ओका पेय भेंट देब काहेकि उ मोका बचाएस ह। मइँ यहोवा पइ आस्रित रहब।"},{"number":14,"verse":"मइँ यहोवा क लोगन क समन्वा आपन बचन क पूरा करब जउन मइँ ओहसे किहे रहेउँ।"},{"number":15,"verse":"हिआँ तलक कि कउनो एक मउत भी ओन लोगन क जउन यहोवा बरे अपराध किहेन ह, ओकरे बरे बहोत महत्वपूर्ण अहइ।"},{"number":16,"verse":"हे यहोवा मइँ तोहार एक मेहरारु नउकर क सन्तान हउँ। हे यहोवा, तू ही मोका मोरे बंधन स अजाद किहा।"},{"number":17,"verse":"मइँ तोहका एक धन्यवाद बलि अर्पित करब। मइँ यहोवा क नाउँ स गोहराउब।"},{"number":18,"verse":"मइँ यहोवा क लोगन क समन्वा आपन वचन क पूरा किहेउँ ह जउन मइँ ओहसे किहे रहेउँ।"},{"number":19,"verse":"मइँ यहोवा क मन्दिर क आंगन मँ जाब जउन यरूसलेम मँ अहइ। यहोवा क क स्तुति करब।"}]}
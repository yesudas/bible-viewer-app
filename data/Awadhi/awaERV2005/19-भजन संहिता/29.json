{"bibleAbbr":"awaERV2005","bookName":"भजन संहिता","bookEnglishName":"Psalms","chapterNumber":29,"verses":[{"number":1,"verse":"दाऊद क एक गीत। परमेस्सर क पूत लोगो, यहोवा क स्तुति करा। ओकर महिमा अउ सक्ती क प्रसंसा गीत गावा।"},{"number":2,"verse":"यहोवा क प्रसंसा करा अउ ओकरे नाउँ क आदर करा। पवित्तर ओढ़ना पहिरिके यहोवा क आराधना करा।"},{"number":3,"verse":"समुद्र क ऊपर यहोवा क वाणी खुद क गरजत ह। परमेस्सर क वाणी महासागर क ऊपर मेघ क गरजन क तरह गरजत ह।"},{"number":4,"verse":"यहोवा क वाणी ओकर सक्ती क देखाँवत ह। ओकर ध्वनि ओकर महिमा क परगट करत ह।"},{"number":5,"verse":"यहोवा क वाणी देवदार बृच्छन क तोड़के चकनाचूर कइ देत ह। यहोवा लबानोन क विसाल देवदार बृच्छन क तोड़ देत ह।"},{"number":6,"verse":"यहोवा लबानोन क पहाड़न क कपाँइ देत ह। उ नाचत भए बछवा क तरह देखाँइ लागत ह। हेर्मोन क पहाड़ काँप उठत ह अउर उछरत जवान बकरी क तरह देखाँत ह।"},{"number":7,"verse":"यहोवा क वाणी बिजली क कौंध स टकरात ह।"},{"number":8,"verse":"यहोवा क वाणी मरुस्थल क कँपाइ देत ह। यहोवा क स्वर स कादेस क मरुस्थल काँप उठत ह।"},{"number":9,"verse":"यहोवा क वाणी स हिरन डेराइ जात हीं। यहोवा दुर्गम जंगलन क नस्ट कइ देत ह। मुला ओकरे मन्दिर मँ लोग ओकर प्रसंसा क गीत गावत हीं।"},{"number":10,"verse":"जल प्रलय क समय यहोवा राजा रहा। उ सदा बरे राजा रही।"},{"number":11,"verse":"यहोवा आपन भगतन क रच्छा सदा करी, अउर आपन जनन क सांति क आसीस देइ।"}]}
{"bibleAbbr":"awaERV2005","bookName":"भजन संहिता","bookEnglishName":"Psalms","chapterNumber":113,"verses":[{"number":1,"verse":"यहोवा क स्तुति करा, हे यहोवा क सेवकन, ओकर स्तुति करा। यहोवा क नाउँ क बड़कई करा।"},{"number":2,"verse":"यहोवा क नाउँ अबहुँ अउर सदा सदा बरे आसीसित होइ।"},{"number":3,"verse":"मोर इ कामना अहइ, यहोवा क नाउँ क गुण पूरब स जहाँ सूरज उगत ह, पच्छिउँ तलक उ ठउरे मँ जहाँ सूरज बूड़त ह गावा जाइ।"},{"number":4,"verse":"यहोवा सबहिं रास्ट्रन स महान अहइ। ओकर महिमा अकासे तलक उठति ह।"},{"number":5,"verse":"यहोवा हमरे परमेस्सर क नाई कउनो भी मनई नाहीं अहइ जउन ऊँचाइ पइ विराजमान अहइ।"},{"number":6,"verse":"भले ही उ सबइ बातन क जउन धरती अउर आकासे पइ घटत ह, लखइ बरे उ नीचे झुकिके निगाह डावइ ह।"},{"number":7,"verse":"परमेस्सर गरीब मनइयन क धूरि स उठावत ह। उ ओनका क गन्दगी स निकारत ह।"},{"number":8,"verse":"परमेस्सर ओनका महत्वपूर्ण बनावत ह। परमेस्सर ओन लोगन क महत्वपूर्ण मुखिया बनावत ह।"},{"number":9,"verse":"कउनो मेहरारू बे औलाद होइ सकत ह, किन्तु परमेस्सर ओका बच्चा स आसीसित करी, अउर ओका खुस करी। यहोवा क गुणगान करा।"}]}
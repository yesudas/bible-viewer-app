{"bibleAbbr":"awaERV2005","bookName":"भजन संहिता","bookEnglishName":"Psalms","chapterNumber":132,"verses":[{"number":1,"verse":"मन्दिर क आरोहण गीत। हे यहोवा, जइसे दाऊद यातना भोगे रहा, ओका याद करा।"},{"number":2,"verse":"मुला दाऊद यहोवा स एक सपथ लिहेस। दाऊद याकूब क सक्तिसाली परमेस्सर क एक मन्नत माने रहा।"},{"number":3,"verse":"दाऊद कहे रहा: “मइँ आपन घरे मँ तब तलक न जाब, आपन बिछउना पइ न ही ओलरब, न ही सोउब।"},{"number":4,"verse":"मइँ आपन आँखिन क नाहीं सोवइ देब। अउर आपन पलकन क बन्द नाहीं होइ देब।"},{"number":5,"verse":"एहमाँ स मइँ कउनो बात भी नाहीं करब जब तलक मइँ यहोवा बरे एक घर न प्राप्त कइ लेउँ। मइँ याकूब क सक्तिसाली परमेस्सर बरे एक ठु मन्दिर पाइ क रहब।”"},{"number":6,"verse":"एप्राता मँ हम दाऊद क वचन क बारे मँ सुनेउँ। हमका किरीयथ योरीम क वन मँ करार क सन्दूख मिली रही।"},{"number":7,"verse":"आवा, पवित्तर तम्बू मँ चला। आवा, ओकरे सिंहासन क समन्वा आराधना करी।"},{"number":8,"verse":"हे यहोवा, आपन आराम क जगह स उठा, अउ करार क सन्दूख संग होआ जहाँ तू सक्ति क संग सासन करत ह।"},{"number":9,"verse":"हे यहोवा, तोहार याजक धरम क भावना क धारण किया करी। तोहर बिस्सासी भगतन बहोत खुस रहीं।"},{"number":10,"verse":"तू आपन चुने भए राजा क आपन सेवक दाऊद क भले बरे जिन अस्वीकार करा।"},{"number":11,"verse":"यहोवा दाऊद क एक वचन दिहेस ह जेका उ कबहुँ नाहीं तोड़िही। उ वचन दिहस ह कि दाऊद क बंस स राजा अइहीं।"},{"number":12,"verse":"यहोवा कहे रहा, “अगर तोहार संतानन मोर करार पइ अउर मइँ ओनका जउन सिच्छन सिखाइन ओन पइ चलिहीं तउ फुन तोहरे परिवार क कउनो न कउनो सदा ही राजा रही।”"},{"number":13,"verse":"आपन मन्दिर क जगह बरे यहोवा सिय्योन क चुने रहा। इ उ जगह अहइ जेका उ आपन भवन बरे चाहत रहा।"},{"number":14,"verse":"यहोवा कहे रहा, “इ मोर जगह सदा-सदा बरे होइ। मइँ एका आपन जगह पइ रहइ बरे चुनेउँ ह।”"},{"number":15,"verse":"भरपूर भोजन स मइँ इ सहर क आसीर्बाद देब, हिआँ तलक कि गरीब लोगन क लगे खाइ क भरपूर होइ।"},{"number":16,"verse":"ओकरे याजकन क उद्धार क मइँ ओढ़ना पहिराउब। मोर भगत बहोत खुस होइहीं।"},{"number":17,"verse":"इ जगह पइ मइँ हिआँ दाऊद क परिवार क सुदृढ करब। मइँ आपन चुने भए राजा क एक दीपक स्थापित करब।"},{"number":18,"verse":"मइँ दाऊद क दुस्मनन क लज्जा स ढाँपि देब। अउर दाऊद क राज्ज क चमकाउब।"}]}
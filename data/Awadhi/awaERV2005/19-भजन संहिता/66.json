{"bibleAbbr":"awaERV2005","bookName":"भजन संहिता","bookEnglishName":"Psalms","chapterNumber":66,"verses":[{"number":1,"verse":"निर्देसक बरे एक ठु भजन। हे धरती क हर वस्तु, आनन्द क संग परमेस्सर क जय बोला।"},{"number":2,"verse":"ओकर महिमामय नाउँ क स्तुति करा। ओकर आदर ओकर स्तुति गीतन स करा।"},{"number":3,"verse":"ओकर जियादा अद्भुत कामन स परमेस्सर क बखान करा। हे परमेस्सर, तोहार सक्ति बहोतइ बड़ी अहइ। तोहार दुस्मन निहुरि जात अउ तोहसे डेरात हीं।"},{"number":4,"verse":"जगत क सबहिं लोग तोहार उपासना करइँ अउर तोहरे नाउँ क हर कउनो गुण गावइ।"},{"number":5,"verse":"तू ओनका लखा जउन अचरजे स भरा काम परमेस्सर किहस। उ सबइ चिजियन हमका अचरजे स भरि देत हीं।"},{"number":6,"verse":"परमेस्सर लाल सागर क झुरान भुइँया मँ बदल दिहस। अउर ओकर लोग पैदर यरदन नदी क समूचइ रास्ता खुसी स पार किहेन।"},{"number":7,"verse":"परमेस्सर आपन महासक्ति स इ संसार क सासन करत ह। परमेस्सर हर कहूँ लोगन पइ निगाह रखत ह। कउनो भी मनई ओकरे खिलाफ नाहीं होइ सकत।"},{"number":8,"verse":"लोगो, हमरे परमेस्सर क गुणगान तू पचे ऊँच स्वर मँ करा।"},{"number":9,"verse":"परमेस्सर हमका इ जिन्नगी दिहस ह। उ हमार रच्छा करत ह।"},{"number":10,"verse":"परमेस्सर हमार परीच्छा लिहस ह। परमेस्सर हमका वइसे ही परखेस, जइसे लोग चाँदी आगी मँ डाइके परखत हीं।"},{"number":11,"verse":"हे परमेस्सर, तू हमका फँदा मँ फँसइ दिहा। तू हम पइ भारी बोझा लाद दिहा।"},{"number":12,"verse":"तू हमका दुस्मनन स गोड़े तरे रौंदवाया। तू हमका आग्री अउ पानी मँ घसीट्या। मुला तू फिन भी हमका सुरच्छित ठउर पइ लइ आया।"},{"number":13,"verse":"एह बरे मइँ तोहरे मन्दिर मँ बलियन चढ़ावइ आउब। जब मइँ विपत्ति मँ रहेउँ, मइँ तोहार सरण माँगेउँ अउर मइँ तोहार बहुतेरी मन्नत माँगेउँ। अब ओन वस्तुअन क जेनकर मइँ मन्नत माँगेउँ, अर्पित करत हउँ।"},{"number":15,"verse":"मइँ तोहका सुद्धिकरण क भेंट अर्पित करत हउँ, अउर भेड़न क संग सुगन्धि अर्पित करत हउँ। तोहका बर्धन अउ बोकरन क बलि अर्पित करत हउँ।"},{"number":16,"verse":"ओ सबहि लोगो, परमेस्सर क आराधको! आवा, मइँ तू पचन्क बताउब कि परमेस्सर मोरे बरे का किहस ह।"},{"number":17,"verse":"मइँ ओकर बिनती किहेउँ। मइँ ओकर गुणगान किहेउँ। मोर मनवा पवित्तर रहा, मोर सुआमी मोर बात सुनेस।"},{"number":19,"verse":"परमेस्सर मोर सुनेस। परमेस्सर मोर बिनती सुन लिहस।"},{"number":20,"verse":"परमेस्सर क गुण गावा। परमेस्सर मोहसे मुँह नाहीं मोड़ेस। उ मोर पराथना क सुन लिहस। परमेस्सर निज करुणा मोह पइ देखाँएस।"}]}
{"bibleAbbr":"awaERV2005","bookName":"भजन संहिता","bookEnglishName":"Psalms","chapterNumber":73,"verses":[{"number":1,"verse":"( तीसर भाग) ( (भजन 73–89)) आसाफ क गीत। इस्राएल बरे परमेस्सर नीक अहइ। परमेस्सर ओन लोगन बरे नीक होत ह जेनकर हिरदइ पवित्तर अहइ।"},{"number":2,"verse":"मइँ तउ करीब-करीब फिसल गवा रहा अउर मइँ तउ करीब-करीब गिर गवा रहा।"},{"number":3,"verse":"काहेकि मइँ लखेउँ कि पापी सफल होत अहइँ अउर सान्ति स रहत अहइँ। तउ ओन अभिमानी लोगन स मोका जलन भइ।"},{"number":4,"verse":"उ सबइ लोग तन्दुरुस्त अहइँ। ओनके जिन्नगी मँ कउनो संघर्स नाहीं अहइ।"},{"number":5,"verse":"ओन अहंकारी लोग दूसर लोगन क नाईं परेसानी नाहीं उठावत हीं। उ पचे दूसर क नाई तकलीफ नाहीं झेलत हीं।"},{"number":6,"verse":"एह बरे उ पचे सदा अहंकार स भरा रहत हीं। अउर उ पचे हिंसा स भी भरा भवा रहत हीं।"},{"number":7,"verse":"उ पचे बुरे बिचारन स भरा भवा अहइँ अउर उ पचे बुरे जोजना मँ बह गवा रहेन।"},{"number":8,"verse":"उ पचे लोगन क बारे चिन्ता नाहीं करत हीं अउर ओनका सोसण करइ बरे बुरी जोजना बनावत हीं। उ पचे घमण्ड मँ बात करत हीं।"},{"number":9,"verse":"उ घमण्डी लोगन अइसे बात करत हीं जइसे उ पचे देवता अहइँ। उ पचे अइसे बात करत हीं जइसे उपचे धरती क सासक हीं।"},{"number":10,"verse":"ऍह बरे हिआँ तलक कि परमेस्सर क जन भी ओन दुट्ठन कइँती मुड़त अउर जइसा उ पचे कहत हीं, वइसा बिस्सास कइ लेत हीं।"},{"number":11,"verse":"उ सबइ दुट्ठ जन कहत ही, “हमरे ओन कामन क परमेस्सर नाहीं जानत जेनका हम करत अही।”"},{"number":12,"verse":"दुट्ठ जन आराम क जिन्नगी जिअत हीं अउर उ पचे धनवान होत चला जात हीं।"},{"number":13,"verse":"तउ मोका आपन हिरदय क पवित्तर रखइ क का लाभ अहइ! आपन मूँड़े क निर्मल रखइ क का लाभ अहइ!"},{"number":14,"verse":"हे परमेस्सर, मइँ सारे ही दिन दुःख भोगा करत हउँ। तू हर भिन्सारे मोका दण्ड देत अहा।"},{"number":15,"verse":"हे परमेस्सर, मइँ इ सबइ बातन दूसरन क बतावइ क निर्णय कइ लिहे रहेउँ। मुला मइँ जानत रहेउँ कि मइँ तोहार लोगन क धोका देते रहेउँ।"},{"number":16,"verse":"ऍन बातन क समुझइ क, मइँ जतन किहेउँ मुला ऍनका समुझब मोरे बरे बहोत कठिन रहा।"},{"number":17,"verse":"जब तलक मई परमेस्सर क मन्दिर मँ नाहीं गवा तब तलक मइँ एका नाहीं समुझेउँ।"},{"number":18,"verse":"हे परमेस्सर, फुरइ तू ओन लोगन क भाग फिसलइ वाले मार्ग मँ राख्या ह। तू ओन लोगन क गिरइ द्या अउर बर्बाद होइ द्या।"},{"number":19,"verse":"एकाएक ओन पइ विपत्ति अइहीं। उ सबइ घमण्डी लोग बरबाद होइ जात हीं। ओनके संग भयंकर घटना घटिहीं। अउर फुन ओनकर अंत होइ जात ह।"},{"number":20,"verse":"हे यहोवा, उ सबइ मनई अइसे होइहीं जइसे सपन जेका हम जागत ही बिसरि जात अहीं। ऍह बरे तू अइसे लोगन क हमरे सपन क भयानक जानवर क नाई अछन्न कइ द्या।"},{"number":21,"verse":"जब मोर हिरदय किरया रहा अउर मोरे दिमाग जख्मी रहा,"},{"number":22,"verse":"मइँ विवेकहीन रहा अउर मइँ समुझइ मँ असमर्थ रहा। मइँ एक तोहार संग एक निर्बुद्धि जनावर जइसा बेउहार किहेउँ।"},{"number":23,"verse":"तउ पइ भी मइँ सदा तोहार संग अहउँ। हे परमेस्सर, तू मोरे हाथ थामइ क मोर मदद किहा ह।"},{"number":24,"verse":"हे परमेस्सर, तू मोका राह देखाँवत, अउर मोका सलाह देत अहा। आखीर मँ तू आपन महिमा क मौजूदगी मँ मोका अगुवाई करब्या।"},{"number":25,"verse":"हे परमेस्सर, सरगे मँ बस तू ही अकेला मोर अहा, अउर धरती पइ मोका का चाही, जब तू मोरे साथ अहा?"},{"number":26,"verse":"चाहे मोर मनवा टूटि जाइ अउर मोर काया नस्ट होइ जाइ। मुला उ चट्टान मोरे लगे बाटइ जउन मोर सहायता करत ह। परमरेस्सर मोरे लगे सदा अहइ।"},{"number":27,"verse":"हे परमेस्सर, जउन लोग तोहका तजत हीं, उ पचन्क तू नास कइ देब्या। तू ओन लोगन क जउन तोहेसे मुड़ जात हीं, बर्बाद कइ देब्या।"},{"number":28,"verse":"मुला मोरे बरे, परमेस्सर क निअरे रहब नीक अहइ। मइँ आपन सुरच्छा स्थान आपन सुआमी यहोवा क बनाएउँ ह। हे परमेस्सर, मइँ ओन सबहिं बातन क बखान करब जेनका तू किहा ह।"}]}
{"bibleAbbr":"awaERV2005","bookName":"भजन संहिता","bookEnglishName":"Psalms","chapterNumber":54,"verses":[{"number":1,"verse":"तार वाला बाजन पइ सँगीत निर्देसक बरे दाऊद क समइ क एक ठु भक्ति गीत जब जीपियन जाइके साऊल स कहे रहा, हम सोचत अही दाऊद हमरे लोगन क बीच छुपा अहइ। हे परमेस्सर, आपन सक्ति क प्रयोग करा अउर हम पचन्क क बचावा। आपन महान सक्ति क प्रयोग इ सिद्ध करइ बरे करा कि हम पचन क निर्दोख अही।"},{"number":2,"verse":"हे परमेस्सर, मोर पराथना सुना। जउन मइँ कहत हउँ सुना।"},{"number":3,"verse":"अजनबी लोग मोरे खिलाफ उठ खड़ा भएन अउ बरिआर लोग मोका मारइ क जतन करत अहइँ। हे परमेस्सर, अइसे इ सबइ लोग तोहरे बारे मँ सोचत भी नाहीं।"},{"number":4,"verse":"लखा, मोर परमेस्सर, मोर मदद करी। मोर सुआमी मोका सहारा देइ।"},{"number":5,"verse":"मोर परमेस्सर ओन लोगन क सजा देइ, जउन मोरे खिलाफ उठ खड़ा भवा अहइँ। परमेस्सर मोरे बरे सच्चा सिद्ध होइ, अउर उ ओन लोगन क बरबाद कइ देइ।"},{"number":6,"verse":"हे परमेस्सर, हम पचे आपन इच्छा स तोहका बलियन अर्पित करब। हे यहोवा, हम पचे तोहरे नीक नाउँ क बड़कई करब।"},{"number":7,"verse":"मुला, मइँ तोहसे इ विनय करत हउँ, कि मोका तू मोरे दुःखन स बचाइ ल्या। तू मोका मोरे दुस्मनन क हारा भवा देखाँइ द्या।"}]}
{"bibleAbbr":"awaERV2005","bookName":"भजन संहिता","bookEnglishName":"Psalms","chapterNumber":99,"verses":[{"number":1,"verse":"यहोवा सासन करत ह। तउ हे रास्ट्रन, भय स काँप उठा। उ करूब दूतन ऊँपर आपन सिंहासन पइ विराजमान अहा। तउ हे संसार भय स काँपि उठा।"},{"number":2,"verse":"यहोवा सिय्योन मँ महान अहइ। सारे रास्ट्रन क उहइ राजा अहइ।"},{"number":3,"verse":"सबहिं लोगन क तोहरे महान अउर भय योग्य नाउँ क गुण गावइ द्या। परमेस्सर पवित्तर बा।"},{"number":4,"verse":"सक्तिसाली राजा क निआउ भावत ह। तू ही अहा जउन नेकी क स्थापना किहा ह। तू ही अहा जउन इस्राएल बरे निआव अउर खरापन क स्थापना किहा ह।"},{"number":5,"verse":"यहोवा हमरे परमेस्सर क गुणगान करा। अउर ओकरे चउकी चरण निहुरिके दण्डवत करा। उ पवित्तर अहइ।"},{"number":6,"verse":"मूसा अउ हारून यहोवा क याजकन रहेन। समूएल ओन मँ स एक रहा जउन ओकरे नाउँ लेइवाला रहा। उ सबइ ओकर पराथना किहेन। अउर उ ओनका जवाब दिहस।"},{"number":7,"verse":"उ बादर क खम्भा मँ स बातन किहेस। उ पचे ओकरे आदेसन क मानेन। परमेस्सर ओनका कानूनन क हुकुमन दिहेस।"},{"number":8,"verse":"हे यहोवा हमार परमेस्सर, तू ओनकर पराथना क जवाब दिहा। तू ओनका इ देखाया कि छमा करइवाला परमेस्सर अहा, अउर तू लोगन क ओनकर बुरा कर्मन बरे सजा देत अहा।"},{"number":9,"verse":"हमार परमेस्सर यहोवा बरे एक ठु गीत गावा। ओकरे पवित्तर पहाड़े कइँती निहुरिके ओकर उपासना करा। फुरइ यहोवा हमार परमेस्सर पवित्तर अहइ।"}]}
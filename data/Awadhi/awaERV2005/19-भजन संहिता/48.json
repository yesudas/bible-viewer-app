{"bibleAbbr":"awaERV2005","bookName":"भजन संहिता","bookEnglishName":"Psalms","chapterNumber":48,"verses":[{"number":1,"verse":"एक ठु भजन: कोरह परिवार क एक ठु पद। यहोवा महान अहइ। उ हमेसा मोर परमेस्सर क नगर मँ आपन पवित्तर पर्वत पइ बड़कई करत अहइ।"},{"number":2,"verse":"सिय्योन पर्वत असल मँ परमेस्सर क पवित्तर पर्वत बाटइ। इ महान राजा क नगर बाटइ। समूचइ संसार क लोग हिआँ खुस रहत हीं काहेकि इ प्रसन्नता क सिखर पइ अहइँ।"},{"number":3,"verse":"उ सहर क महलन मँ, परमेस्सर क सरणस्थल क नाउँ स जाना जात ह।"},{"number":4,"verse":"एक दाई कछू राजा आपुस मँ आइके मिलेन अउर उ पचे इ सहर पइ हमला करइ क कुचक्र रचेन। सबहिं एक अउटिके चढ़ाई बरे अगवा बढ़ेन।"},{"number":5,"verse":"राजा क लखिके उ सबइ सबहिं चकित भएन। ओनमाँ भगदड़ मची अउ उ सबइ सबहिं पराइ गएन।"},{"number":6,"verse":"ओनका डर दहबोच लिहस, उ सबइ डर स काँपि उठेन।"},{"number":7,"verse":"प्रचण्ड पुरवइया हवा ओनके जहाजन क चकनाचूर कइ दिहस।"},{"number":8,"verse":"हाँ, हम पचे तोहार प्रबलता क कहानी सुना ह। अउर हम पचे तउ ऍका सर्वसक्तिमान यहोवा क सहर मँ हमरे परमेस्सर क सहर मँ घटत भए भी लखा। यहोवा उ सहर क हमेसा बरे सुदृढ़ बनाएस ह।"},{"number":9,"verse":"हे परमेस्सर, हम तोहरे मन्दिर मँ तोहरी पिरेम स भरी करुणा पइ विचार करित ह।"},{"number":10,"verse":"हे परमेस्सर, तू मसहूर अहा, लोग धरती पइ हर कहूँ तोहार स्तुति करत हीं। हर मनई जानत ह कि तू केतॅना भला अहा।"},{"number":11,"verse":"हे परमेस्सर, तोहरे उचित निआउ क कारण सिय्योन पर्वत खुस अहइ। अउर यहूदा क नगरियन आनन्द मनावत अहइँ।"},{"number":12,"verse":"सिय्योन क परिक्रमा करा। नगरी क दर्सन करा। तू मीनारन क लखा।"},{"number":13,"verse":"ऊँच चहरदीवारन क लखा। सिय्योन क महलन क सराहा, तबहिं तू आवइवाली पीढ़ी स ऍकर बखान कइ सकब्या।"},{"number":14,"verse":"सचमुच हमार परमेस्सर सदा सदा ही परमेस्सर रही। उ हमका सदा ही राह देखाई। ओकर कबहुँ भी अंत नाहीं होई।"}]}
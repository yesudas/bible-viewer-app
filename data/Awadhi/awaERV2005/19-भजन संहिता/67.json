{"bibleAbbr":"awaERV2005","bookName":"भजन संहिता","bookEnglishName":"Psalms","chapterNumber":67,"verses":[{"number":1,"verse":"संगीत निर्देसक बरे तारवालन बाजन क संग एक ठु भजन। हे परमेस्सर, हम पइ करुणा करा, अउ हमका असीस द्या। आपन मुस्कुरात भवा चेहरा हमका दिखावा।"},{"number":2,"verse":"एह बरे समूचइ संसार तोहार रास्ता सीखइ सकी अउर हर कउनो मनई तोहार इ जान सकइ कि तू कइसा आपन लोगन क रच्छा करत ह।"},{"number":3,"verse":"हे परमेस्सर, लोग तोहार गुण गावइँ। सबहिं लोग तोहार बड़कई करइँ।"},{"number":4,"verse":"सबहिं रास्ट्र आनन्द मनावइँ अउ आनन्द मँ भरा होइँ। काहेकि तू लोगन क निआउ निस्पच्छ करत अहा। अउर हर रास्ट्र पइ तोहार सासन अहइ।"},{"number":5,"verse":"हे परमेस्सर, लोग तोहार गुण गावइँ। सबहिं लोग तोहार बड़कई करइँ।"},{"number":6,"verse":"हमार भुइयाँ हमका भरपूर फसल देइ। परमेस्सर, हे हमरे परमेस्सर हमका असीस द्या।"},{"number":7,"verse":"हे परमेस्सर, हमका असीस द्या धरती क सबहिं लोग परमेस्सर स डेराइँ, ओकर आदर करइँ।"}]}
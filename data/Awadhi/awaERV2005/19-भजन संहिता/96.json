{"bibleAbbr":"awaERV2005","bookName":"भजन संहिता","bookEnglishName":"Psalms","chapterNumber":96,"verses":[{"number":1,"verse":"यहोवा बरे एक ठु गीत गावा। हे समस्त ब्रह्माण्ड यहोवा बरे गीत गावा।"},{"number":2,"verse":"यहोवा बरे गावा, ओकरे नाउँ क धन्न कहा। हर दिन इ ओकरे उद्धार क बारे मँ सुसमाचार क सुनावा।"},{"number":3,"verse":"दूसर रास्ट्रन क बतावा कि यहोवा फुरइ अद्भुत बाटइ। सब कतहूँ क लोगन मँ ओन अद्भुत बातन क जेनका उ करत ह बखान करा।"},{"number":4,"verse":"यहोवा महान बा अउर बड़कई क जोग बा। उ कउनो “देवतन” स जियादा स्रद्धालु बा।"},{"number":5,"verse":"दूसर रास्ट्रन क सबहिं “देवतन” सिरिफ मूर्तियन अहइँ, मुला यहोवा अकासन क रचेस।"},{"number":6,"verse":"ओकरे समन्वा सुन्दर महिमा दमकत बा। परमेस्सर क पवित्तर मन्दिर सामरथ अउ सुरन्दरता अहइँ।"},{"number":7,"verse":"हे वंसो, अउर रास्ट्रो, यहोवा बरे महिमा अउर बड़कई क गीत गावा।"},{"number":8,"verse":"यहोवा क नाउँ क गुणगान करा। आपन भेंटन उठावा अउ मन्दिर मँ जा।"},{"number":9,"verse":"यहोवा क ओकर भव्य, मन्दिर मँ उपासना करा। अरे ओ धरती क मनइयो, यहोवा क उपासना करा।"},{"number":10,"verse":"रास्ट्रन क जानइ द्या कि यहोवा राजा अहइ। निहचय ही उ उहइ अहइ जउन जगत क स्थिर अउर अखण्ड बनाएस ह। यहोवा मनइयन पइ निआउ स सासन करी।"},{"number":11,"verse":"अरे अकास, खुस ह्वा, हे धरती, आनन्द मनावा। हे सागर, अउर ओहमाँ क सबइ चिजियन क आनन्द स ललकारा।"},{"number":12,"verse":"अरे ओ खेतो अउर ओहमाँ उगइवाली हर वस्तु आनन्द स भरपूर होइ जा। हे जंगल क बृच्छो गावा अउर आनन्द मनावा।"},{"number":13,"verse":"आनन्द स भरपूर होइ जा काहेकि यहोवा आवत अहइ। यहोवा जगत क सासन करइ आवत अहइ, उ खरेपन स निआउ करी।"}]}
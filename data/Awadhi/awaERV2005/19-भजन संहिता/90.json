{"bibleAbbr":"awaERV2005","bookName":"भजन संहिता","bookEnglishName":"Psalms","chapterNumber":90,"verses":[{"number":1,"verse":"( चउथा भाग) ( (भजन 90–106)) परमेस्सर क भक्त मूसा क पराथना। हे सुआमी, तू अनादि काल स हमार घर (सुरच्छा स्थल) रहा बाटइ।"},{"number":2,"verse":"हे परमेस्सर, तू पर्वतन क पइदा होइ स पहिले मौजूद रह्या। तू धरती अउर संसार क रचई स पहिले मौजूद रह्या। सुरू स अन्त तलक रह्या, तू सदा ही परमेस्सर रहब्या।"},{"number":3,"verse":"तू ही इ जगत मँ लोगन क लिआवत ह। फुन स तू ही ओनका धूरी मँ बदल देत ह।"},{"number":4,"verse":"तोहरे बरे हजार बरिस बीते भए काल्हि जइसेन या राति क एक ठ पहर बीत गवा बाटइ।"},{"number":5,"verse":"तू मोर जिन्नगी क सपना क झरना क आसीस दिहा। अउर हम पचे बहोत भिंसार ही चला जात अही।"},{"number":6,"verse":"जउन भिंसारे उगत ह अउर उ साँझ क सूखिके मुरझाइ जात ह।"},{"number":7,"verse":"हे परमेस्सर, जब तू कोहाइ जात ह हम पचे बर्बाद होइ जात अही। हम तोहरे कोप स घबरान अही।"},{"number":8,"verse":"तू हमरे सब पापन क जानत अहा। तू हमार हर छिपा भवा पाप क लखा करत अहा।"},{"number":9,"verse":"जब तू किरोधित होत ह, हमार सबइ दिनन लुप्त होइ जात हीं अउर हमार बरिसन फुसफुसाहट क नाई खतम होइ जात हीं।"},{"number":10,"verse":"हम पचे सत्तर बरिस तलक जिअत रहि सकित ह, अगर हम पचे सक्तिसाली अही तउ अस्सी बरिस जी सकी। हमार जिन्नगी कठिन परिस्रम अउ पीरा स भरी अहइ। एकाएक हमार जिन्नगी खतम होइ जात ह अउर हम पचे उड़िके चला जाइत ह।"},{"number":11,"verse":"तोहरे किरोध क सक्ति क अउर तोहार भय योग्य गुस्सा क कउन जानत ह।"},{"number":12,"verse":"तू हमका सिखाइ द्या कि हम पचे फुरइ इ जानी कि हमार जिन्नगी केतॅनी कम अहइ। ताकि हम पचे बुद्धिमान बनि सकी।"},{"number":13,"verse":"हे यहोवा, तू सदा हमरे लगे लउटि आवा। हम केतॅना दिन प्रतीच्छा करी? आपन सेवकन पइ दाया करा।"},{"number":14,"verse":"हर रोज भिंसारे हम पचन क आपन सच्चा पिरेम स भरि दया। ताकि हम लोग आपन जिन्नगी क हर एक दिन आनन्दित होइ खुसी मनाइ।"},{"number":15,"verse":"तू हम पचन क वइसा ही आनन्दित होइ द्या जइसा तू पहिले हमका पीरा दिहा रहा।"},{"number":16,"verse":"तोहरे दासन क ओन अद्भुत बातन क लखइ द्या जेनका तू ओनके बरे कइ सकत ह, अउ आपन सन्तानन क आपन महिमा देखाँवा।"},{"number":17,"verse":"परमेस्सर, हमार सुआमी, हम पचन पइ कृपालु ह्वा। हम लोगन क उ कार्य दिखावा जेका हम लोगन क करइ चाही अउर हम लोगन क कार्य क कामयाब बनावा।"}]}
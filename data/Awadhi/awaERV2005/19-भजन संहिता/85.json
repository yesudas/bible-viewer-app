{"bibleAbbr":"awaERV2005","bookName":"भजन संहिता","bookEnglishName":"Psalms","chapterNumber":85,"verses":[{"number":1,"verse":"संगीत निर्देसक बरे कोरह क पूतन बरे एक ठु भजन। हे यहोवा, तू आपन देस पइ कृपालु भवा। तू विदेस भुइँया मँ स याकूब क सन्तानन वापिस लिआवा।"},{"number":2,"verse":"हे यहोवा, तू आपन लोगन क पापन्क छिमा करा। तू ओनकर सबइ पाप मेट द्या। (सेला)"},{"number":3,"verse":"हे यहोवा, कोहाइ जाब क तजि द्या। अउर तू आपन गुस्सा क लइ लिहा।"},{"number":4,"verse":"परमेस्सर, हमार मुक्तिदाता, कृपा कइके हम पचन पइ कोहाइ जाब तजि द्या अउर हम लोगन क फुन हमार भुइयाँ पइ वापिस लइ आवा।"},{"number":5,"verse":"का तू हमेसा हमेसा कोहान रहब्या? का तू सदा आपन कोहान जारी रखब्या?"},{"number":6,"verse":"कृपा कइके हमका फुन जिआइ द्या ताकि तोहार लोग तोहसे फुन स खुस होइ सकइँ।"},{"number":7,"verse":"हे यहोवा, तू हमका आपन बिस्सासनीय पिरेम देखावा। हमार रच्छा करा।"},{"number":8,"verse":"जउन परमेस्सर कहत ह, मइँ ओह पइ कान दिहेउँ। उ अपने लोगन अउर अपने बिस्सासी चेलों से सान्ति क वाचा करत ह उ नाहीं चाहत ह कि उ पचे बेवकूफी क राहे पइ लउटि जाइँ।"},{"number":9,"verse":"फुरइ, ओकर उद्धार ओन लोगन क निचके बाटइ जउन ओहसे डेरात ह, एह बरे ओकर महिमा तोहार देस मँ निवास करी।"},{"number":10,"verse":"पिरेम अउर सच्चाई एक साथ मिलब। धर्मता अउ सान्ति एक दूसर क चुम्मा क संग स्वागत करिहीं।"},{"number":11,"verse":"सच्चाई धरती स अंकुरित होइहीं, अउर धार्मिकता अकासे स बसिर्हीं।"},{"number":12,"verse":"यहोवा बहोत स उत्तिम वस्तुअन क देइहीं। अउर हमार धरती प्रचुर मात्रा मँ फसल उपजिहीं।"},{"number":13,"verse":"परमेस्सर क अगवा अगवा नेकी चली, अउर उ ओकरे बरे राह बनाई।"}]}
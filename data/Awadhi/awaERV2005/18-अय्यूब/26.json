{"bibleAbbr":"awaERV2005","bookName":"अय्यूब","bookEnglishName":"Job","chapterNumber":26,"verses":[{"number":1,"verse":"( अय्यूब क बिल्दद क जवाब) तब अय्यूब कहेस।"},{"number":2,"verse":"“हे बिल्दद, सोपर अउर एलीपज़ जउन लोग दुर्बल अहइँ तू फुरइ ओनका सहारा देइ सकत ह। अरे हाँ, तू दुर्बल बाहँन क फुन स सक्तीसाली बनाया ह।"},{"number":3,"verse":"हाँ तू निर्बुध्दि क सम्मति दिहा ह। कइसा महागियान तू देखाँया ह।"},{"number":4,"verse":"इ बातन क कहइ मँ कउन तोहर मदद किहस? केकर आतिमा तोहका प्रेरणा दिहस।?"},{"number":5,"verse":"“जउन लोगन मरि गवा अहइँ ओनकर आतिमा धरती क खाले पानी मँ भय स बहोत काँपति अहइँ।"},{"number":6,"verse":"मउत क जगह परमेस्सर क आँखी क समन्वा खुली अहइ, परमेस्सर क अगवा विनास क जगह ढका नाहीं अहइ।"},{"number":7,"verse":"परमेस्सर उत्तरी अकासे क खाली जगह पइ फइलावत ह। परमेस्सर खाली जगह मँ धरती लटकाएस ह।"},{"number":8,"verse":"परमेस्सर घने बादरन क पानी स भरत ह, मुला पानी क भारी भार स बादरन क फाटइ नाहीं देत ह।"},{"number":9,"verse":"परमेस्सर पूरा चन्दमा क ढाँपत ह, परमेस्सर चाँद पइ आपन बादर फइलावत ह अउर ओका ढाँकि लेत ह।"},{"number":10,"verse":"परमेस्सर छितिज क रचत ह प्रकास अउ अँधिरा क सीमा रेखा क रुप मँ समुन्ददर पइ।"},{"number":11,"verse":"जब परमेस्सर डाँटत ह तउ उ सबइ नेवंन जउने पइ आकास टिका अहइ डर स काँपइ लागत हीं।"},{"number":12,"verse":"परमेस्सर क सक्ती सागर क सांत कइ देत ह। परमेस्सर क बुध्दि राहब क नस्ट किहस।"},{"number":13,"verse":"परमेस्सर क साँस अकास क साफ पकइ देत ह। परमेस्सर क हाथ उ साँप क मारि दिहस जउन पराइ जाइ क जतन किहेस।"},{"number":14,"verse":"इ सबइ तउ परमेस्सर क अजूबा कारजन क तनिक सी बातन अहइँ। बस हम थोड़के परमेस्सर क अवाज क फुसफुसाहट क सुनित ह। मुला फुरइ कउनो मनई परमेस्सर क सक्ती क गर्जन क नाहीं समुझ सकत ह।”"}]}
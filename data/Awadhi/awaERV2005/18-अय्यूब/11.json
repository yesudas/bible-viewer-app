{"bibleAbbr":"awaERV2005","bookName":"अय्यूब","bookEnglishName":"Job","chapterNumber":11,"verses":[{"number":1,"verse":"( सोपर क अय्यूब स कहब) एह पइ नामात नाउँ क पहँटा क सोपर अय्यूब क जवाब देत भए कहेस,"},{"number":2,"verse":"“इ सब्दन क प्रवाह क जवाब मिलइ चाही! का कउनो मनई आपन क सिरिफ जियाद बोलइ के निर्दोख बनावइ सकत ह।"},{"number":3,"verse":"का तू सोचत ह कि तोहार सेखी हम लोगन क सांत कइ सकत? का तू सोचत ह कि बिना हमार स डांट खाए मज़ाक उड़ा सकत ह।"},{"number":4,"verse":"अय्यूब, तू परमेस्सर स कहत रह्या, ‘मोर सिद्धान्त सुद्ध अहइ। तू लख सकत ह कि मइँ निर्दोख अहउँ।’"},{"number":5,"verse":"सचमुच मँ मोर इ इच्छा अहइ कि परमेस्सर बोलइ अउर तोहसे बात करिहीं।"},{"number":6,"verse":"तउ उ तोहका बुद्धि क रहस्य बताइ। बुद्धि अनेक सच्चाइ राखत ह। अय्यूब, मोर सुना। परमेस्सर सचमुच ही तोहार कछू पापन क नज़र अन्दाज करत ह।"},{"number":7,"verse":"“अय्यूब का तू परमेस्सर क रहस्य समुझ सकत ह? का तू सर्वसाक्तीमान परमेस्सर क बुद्धि क सीमा समुझ सकत ह?"},{"number":8,"verse":"ओकर बूद्धि अकासे स ऊँच अहइँ, तू का कइ सकत्या? ओकर बुद्धि मृत्युलोक स गहिर अहइँ, का तू एका समुझ सकत्या?"},{"number":9,"verse":"उ सबइ सीमा धरती स बड़ा अउर सागर स बिसाल अहइँ।"},{"number":10,"verse":"“अगर परमेस्सर तोहका बन्दी बनावइ अउर तोहका अदालत मँ लइ जाइ, तउ कउन ओका रोक सकत्या?"},{"number":11,"verse":"परमेस्सर सचमुच जानत ह कि कउन धोखेबाज़ अहइ। परमेस्सर जब बुरी काम क लखत ह, तउ उ ओकर नज़र अन्दाज़ नाही करब्या।"},{"number":12,"verse":"मुला कउनो मूरख मनई कबहुँ बुद्धिमान नाहीं होइ सकत ह। जइसे एक जंगली गदहा एक मनई क जन्म नाहीं देइ सकत ह।"},{"number":13,"verse":"तउ अय्यूब, तोहका आपन सोच-बिचार पइ जरुर रोक लगावइ चाही, अउर आपन हाथन पराथना मँ फइलावइ चाहीं।"},{"number":14,"verse":"कउनो दुट्ठता जउन तोहरे हाथन मँ बसा अहइ, ओका तू दूर करा। अउर आपन घरे मँ कउनो बुराइ क जिन रहइ दया।"},{"number":15,"verse":"तबहिं सिरिफ तोहर दोख क छिमा कीन्ह जाब्या। तू मजबूती स खड़ा रहब्या अउर नाहीं डेराब्या।"},{"number":16,"verse":"अय्यूब, तब तू आपन विपत्ति क बिसरि जाब्या। तू आपन दुखड़ा क बस उ पानी जइसा सुमिरन करब्या जउन तोहरे लगे स बहिके चला गवा।"},{"number":17,"verse":"तोहर जिन्नगी दुपहर क सूरज स भी जियादा उज्जर होइ। जिन्नगी क अंधियर घड़ियन अइसेन चमकिहीं जइसे भिन्सारे क सूरज।"},{"number":18,"verse":"अय्यूब, तू सुरच्छित अनुभव करब्या काहेकि हुआँ आसा होइ। परमेस्सर तोहार रखवारी करी अउर तोहका आराम देइ।"},{"number":19,"verse":"चइन स तू सोउब्या, कउनो तोहका नाहीं डेराई अउर बहोत स लोग तोहसे मदद मंगिहीं।"},{"number":20,"verse":"मुला जब बुरे लोग आसरा हेरिहीं, तब ओनका नाहीं मिली। ओनके लगे कउनो आस नाहीं होइ। मउत ही ओनकर सिरिफ आसा होइ।”"}]}
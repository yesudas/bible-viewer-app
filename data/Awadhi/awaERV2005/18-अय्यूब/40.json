{"bibleAbbr":"awaERV2005","bookName":"अय्यूब","bookEnglishName":"Job","chapterNumber":40,"verses":[{"number":1,"verse":"यहोवा अय्यूब स कहत ह:"},{"number":2,"verse":"“अय्यूब तू सर्वसक्तीमान परमेस्सर स तर्क किहा। तू मोर निन्दा किहस। अब तोहका जवाब दइ चाही।”"},{"number":3,"verse":"एह पइ अय्यूब कहइ बरे देत भए परमेस्सर स कहेस:"},{"number":4,"verse":"“मइँ तउ कछू कहइ बरे बहोत ही तुच्छ हुउँ। मइँ तोहसे का कहि सकत हउँ? मइँ आपन हाथ आपन मुँहे पइ रख लेब।"},{"number":5,"verse":"मइँ एक दाई कहेउँ मुला अब मइँ जवाब नाहीं देबउँ। फुन मइँ दुबारा कहेउँ मुला अब अउर कछू नाहीं बोलब।”"},{"number":6,"verse":"एकरे पाछे यहोवा आँधी मँ बोलत भए अय्यूब स कहेस।"},{"number":7,"verse":"“अय्यूब, तू मनई क तरह तइयार होइ ज। मइँ तोहसे कछू सवाल पूँछब अउर तू ओन सवालन क जवाब मोका देब्य़ा।"},{"number":8,"verse":"“अय्यूब का तू सोचत अहा कि मइँ निआउ स पूरा नाहीं हउँ। का तू मोका बुरा काम करइ क दोखी मानत अहा ताकि तू इ देखाँइ सका कि तू उचित अहा?"},{"number":9,"verse":"अय्यूब, बतावा का मोर सस्त्र एँतना सक्तीसाली अहइँ जेतँना कि मोर (परमेस्सर) सस्त्र अहइ!? का तू आपन वाणी क ओतँना ऊँच गरजिके बोल सकत ह जेतँना मोर वाणी अहइ!?"},{"number":10,"verse":"अगर तू वइसा कइ सकत ह तउ तू खुद क आदर अउर महिमा द्या अउ ओढ़ना क तरह वफादारी क सान क ओढ़ ल्या।"},{"number":11,"verse":"अय्यूब, अगर तू मोरे समान अहा, तउ अभिमानी लोगन स घिना करा। अय्यूब तू ओन अंहकारी लोगन पइ आपन किरोध बरसावा अउ तू ओनका विनम्र बनाइ दया।"},{"number":12,"verse":"हाँ, अय्यूब, ओन अंहकारी लोगन क लखा अउर तू ओनका विनम्र बनाइ दया। ओन दुस्टन क तू कुचर दया जहाँ भी उ पचे खड़ा होइँ।"},{"number":13,"verse":"तू सबहिं घमण्डियन क माटी मँ गाड़ दया अउर ओनकइ देहन पइ कफन लपेटिके तू कब्रन मँ धइ दया।"},{"number":14,"verse":"अय्यूब, अगर तू एँन सबइ बातन क कइ सकत ह तउ मइँ तहार परसंसा करब काहेकि तू खुद क बचाइ सकत ह।"},{"number":15,"verse":"“अय्यूब, लखा मइँ उ बहमोथ (जलगजे) क पैदा किहेउँ। अउर उ मइँ ही ह जउऩ तोहका बनाएउँ ह। उ बहमोथ उहइ तरह घास खात ह, जइसे गइया घास खात ह।"},{"number":16,"verse":"बहमोथ क बदन मँ बहोत ताकत होत ह। ओकरे पेटे क माँसपेसियन बहोत ताकतवर होत हीं।"},{"number":17,"verse":"बहमोथ क पूँछ मजबूत अइसी होत ह जइसे देवदार क बृच्छ खड़ा रहत ह। ओकरे गोड़े क माँसपेसियन बहोत मजबूत होत हीं।"},{"number":18,"verse":"बहमोथ क हाड़न काँसा क तरह मजबूत होत हीं, अउर गोड़ ओकरे लोहे क ढूड़न जइसे।"},{"number":19,"verse":"बहमोथ महानतम पसु अहइ जेका मइँ बनाएउँ ह। हिआँ तलक कि ओकर सिरजनहार भी ओका लगे तरवार लइ क जात ह।"},{"number":20,"verse":"बहमोथ ओन घासे क खात ह जउन पहाड़े पइ उपजात ह जहाँ बनेर पसु खेलत हीं।"},{"number":21,"verse":"बहमोथ कमल क पउधन क नीचे सोवत रहत ह अउ कीचंड़ मँ सरकणडन क आड़ मँ छूपा रहत ह।"},{"number":22,"verse":"कमल क पउधन बहमोथ क आपन छाया मँ छिपावत हीं। उ बेंत क पेड़न क खाले रहत ह, जउन नदी क निचके उगत हीं।"},{"number":23,"verse":"अगर नदी मँ बाढ़ आइ जाइ तउ भी जलगज परात नाहीं ह। अगइ यरदन नदी भी ओकरे मुँहे पइ थपड़ियावइ तउ भी उ डेरात नाहीं ह।"},{"number":24,"verse":"बहमोथ क कउनो भी हुक लगाइ क नाहीं पकड़ सकत ह। कउनो भी ओका जाली मँ नाहीं फँसाइ सकत।"}]}
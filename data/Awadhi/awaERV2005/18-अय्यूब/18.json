{"bibleAbbr":"awaERV2005","bookName":"अय्यूब","bookEnglishName":"Job","chapterNumber":18,"verses":[{"number":1,"verse":"( अय्यूब क बिल्दद क जवाब) फिन सूहू प्रदेस क बिल्दद जवाब देत भए कहेस।"},{"number":2,"verse":"“अय्यूब, इ तरह क बातन करब तू कब तज देब्या? तोहका चुप रहइ चाही अउर सुनइ चाही, सिरिफ तब ही हम कहि सकित ह।"},{"number":3,"verse":"तू काहे इ सोचत ह कि हम ओतँना मूरख अही जेतना मूरख एक ठु बर्धा होत ह?"},{"number":4,"verse":"अय्यूब, तू आपन किरोध स आपन ही नोस्कान करत अहा। का लोग भुइँया बस तोहरे बरे तजि देइँ? का तु इ सोचत अहा कि बस तोहका तृप्त करइ क परमेस्सर धरती क हलाइ देई?"},{"number":5,"verse":"“हाँ, बुरा मनई क प्रकास बुझी अउर ओकर आगी क लौ न चमकी।"},{"number":6,"verse":"ओकरे घरे क प्रकास करिया पड़ि जाइ अउर जउन दिया ओकरे लगे अहइ उ बुझ जाइ।"},{"number":7,"verse":"सक्तीसाली मनई क कदम धीमे स बढ़त ह। आपन ही बुरा जोजनन स उ पतन क झेलब्या।"},{"number":8,"verse":"ओकर आपन ही कदम ओका एक जाल क फंदा मँ गिराए देइहीं। उ चलिके जालि मँ जाई अउर फँस जाई।"},{"number":9,"verse":"कउनो जाल ओकर एड़ी क पकड़िके धइ लेइ। एक ठु जाल ओका कसिके जकर लेइ।"},{"number":10,"verse":"एक रस्सा ओकरे बरे धरती मँ छुपा रही। कछू फंदा ओकरे राहे मँ झुठ बोलब्या।"},{"number":11,"verse":"ओकरे चारिहुँ कइँती सबहिं आतंक होइ। ओकर हर कदम क डर पाछा करत रही।"},{"number":12,"verse":"खुउफनाक मुसीबतन ओकरे बरे भुखान होइँ। जब उ गिरी, विध्वंस ओकरे बरे तइयार रहहीं।"},{"number":13,"verse":"महा बियाधि ओकरे चमड़ी क हींसन क लील जाई। उ ओकरे बाँहिन अउ ओकर हँड्डियन क सड़ाइ देइ।"},{"number":14,"verse":"आपन घरे सुरच्छा स दुट्ठ व्यक्ती क दूर कीन्ह जाइ। आतंक क राजा क लगे ओका लइ जावा जाइ।"},{"number":15,"verse":"ओकरे घरे मँ तब तलक कछू भी न बची जब तलक ओकरे सचमुच घरे मँ धधकत भइ गन्धक बिखेरी जाइ।"},{"number":16,"verse":"ओकरे खाले गइ भइ जड़न झुराइ जइहीं अउर ओकरे ऊपर क डारन मुरझाइ जइहीं।"},{"number":17,"verse":"धरती क लोग ओका याद नाहीं करिहीं। बस अब कउनो भी ओका याद नाहीं करी।"},{"number":18,"verse":"प्रकास स ओका हटाइ दीन्ह जाइ अउर उ अँधियारा मँ ढकेला जाइ। उ पचे ओका दुनिया स दूर भगाए देइहीं।"},{"number":19,"verse":"ओकर कउनो गदेलन अउ सन्तानन नाहीं होइहीं। ओकरे घरे मँ कउनो जिअत नाहीं बची।"},{"number":20,"verse":"पच्छिम क लोग सहमा रहि जइहीं जब उ पचे जानिहीं कि उ दुट्ठ मनइयन क संग का घटेस ह। पूरब मँ लोग आतंकित होइके सन्न रहि जइहीं।"},{"number":21,"verse":"फुरइ दुर्जन व्यक्ति क घरे क संग अइसा ही घटी। अइसा ही घटी उ मनई जउन परमेस्सर क नाहीं जानतेन।”"}]}
{"bibleAbbr":"awaERV2005","bookName":"अय्यूब","bookEnglishName":"Job","chapterNumber":15,"verses":[{"number":1,"verse":"( एलीपज अय्यूब क जवाब देत ह) एह पइ तेमान नगर क बसइया एलीपज अय्यूब क जवाब दिहेस।"},{"number":2,"verse":"“का तू सोचत अहा कि कउनो बुद्धिमान मनई बे अरथ सब्द स जवाब देत ह अउ आपन आप क गर्म हवा स भरि देत ह?"},{"number":3,"verse":"का तू सोचक ह कि कउनो बुद्धिमान मनई व्यर्थ क सब्दन स अउर ओन भासणन स बहस करी जेनकर कउनो लाभ नाहीं अहइ?"},{"number":4,"verse":"अय्यूब, तोहर जवाब लोगन क परमेस्सर क आदर अउर ओकर उपासना करइ स रोकइ क कारण होइ।"},{"number":5,"verse":"तू जउने बातन क कहत ह उ तोहार पाप साफ साफ देखावत ह। अय्यूब, तू चतूराई स भरे भए सब्दन क प्रयोग कइके आपन पापन क छुपावइ क प्रयत्न करत अहा।"},{"number":6,"verse":"मोका जरुरी नाहीं कि तोहका गलत सिद्ध करउँ। काहे? तू खुद आपन मुहँ स जउन बातन कहत ह, उ देखाँवत हीं कि तू बुरा अहा अउर तोहर ओठं खुद तोहरे खिलाफ बोलत हीं।"},{"number":7,"verse":"“अय्यूब, का तू सोचत ह कि जन्म लेइवाला पहिला मनई तू ही अहा अउर पहाड़न क रचना स पहिले तोहार जन्म भवा रहा।"},{"number":8,"verse":"का तू परमेस्सर क रहस्य स भरी सबइ जोजना क सुने रहया? का तू सोचत ह कि तू बुद्धिमान अहा?"},{"number":9,"verse":"अय्यूब, तू हम पचन स जियादा कछू नाहीं जानत अहा। उ सबइ बातन हम पचन समझत अही, जेनकर तोहका समुझ अहइ।"},{"number":10,"verse":"उ सबइ लोग जेनकर बार उज्जर अहइँ अउर बुढ़वा मनई अहइ उ पचे हम स सहमत रहत हीं। हाँ, तोहरे बाप स भी बुढ़वा लोग हमरे समर्थन मँ अहइँ।"},{"number":11,"verse":"परमेस्सर तोहका सुख देइ क जतन करत ह। अउर तोहमा नर्मी स बात करत ह। का इ तोहरे बरे काफी नाहीं अहइ? मुला तू सोचत अहा कि तोहर बरे काफी नाहीं अहइ।"},{"number":12,"verse":"अय्यूब, तू काहे नाहीं समुझब्या? तू सच्चाइ क काहे नाहीं लखइ सकब्या?"},{"number":13,"verse":"जब कभी तू इ तरह बोलत ह तू परमेस्सर क खिलाफ होत ह।"},{"number":14,"verse":"“फुरइ कउनो मनई सुद्ध नाहीं होइ सकत। मरनसील मनई नीक नाहीं होइ सकत ह।"},{"number":15,"verse":"हिआँ तलक कि परमेस्सर आपन दूतन तलक पइ भी निभर नाही रहत ह। हिआँ तलक कि सरग भी परमेस्सर क अपेच्छा सुद्ध नाही अहइ।"},{"number":16,"verse":"मानव जाति बहोत जियादा पापी अउर भ्रस्ट अहइँ। उ बुराई क पानी क तरह गटक जात ह।"},{"number":17,"verse":"“अय्यूब, मोरी बात सुना अउर मइँ ओकर व्याख्या तोहसे करब। मइँ तोहका बताउब, जउन मइँ जानत हउँ।"},{"number":18,"verse":"मइँ तोहका उ सहइ बतउब्या जउन बुद्धिमान मनई बतउब्या। उ पचे एन बातन क आपन पूरखन स सुनेस ह अउर ओनका छिपाइ बिना बताएस।"},{"number":19,"verse":"सिरिफ ओनकर पूरखन क ही भुइँया दीन्ह गवा रहा। ओनकर देस मँ कउनो परदेसी नाहीं रहा।"},{"number":20,"verse":"दुट्ठ मनई जिन्नगी भइ पीरा झेली। एक क्रूर मनई ओन सबहिं बरिसन मँ जउन ओकरे बरे निहचित कीन्ह ग अहइँ, दुःख भोगत रही।"},{"number":21,"verse":"ओकरे कानन मँ भयंकर ध्वनियन होत रइहीं। जब उ सोची उ सुरच्छित अहइ तबहीं ओकर दुस्मन ओह पइ हमला करिहीं।"},{"number":22,"verse":"दुट्ठ मनई कउनो आसा नाहीं अहइ कि उ आँधियारा बचिके निकरि पावइ। कहुँ एक अइसी तरवार अहइ जउन ओका मार डावइ क इन्तज़ार करत अहइ।"},{"number":23,"verse":"उ एँह कइँती ओह कइँती भटकत भवा फिरत ह मुला ओकर देह गीधन क चारा बनि जाइ। ओका इ पता अहइ कि ओकर मउत बहोत निचके अहइ।"},{"number":24,"verse":"चिन्ता अउ यातना ओका डरपोक बनावत हीं। इ सबइ बातन ओह पइ अइसे वार करत हीं जइसे कउनो राजा जुद्ध करइ बरे तइयार होत ही।"},{"number":25,"verse":"काहेकि दुट्ठ मनई परमेस्सर क हुकुम मनइ स इन्कार करत ह अउर सर्वसक्तीमान क नज़र-अन्दाज़ करत ह।"},{"number":26,"verse":"उ दुट्ठ मनई बहोत हठी अहइ। उ परमेस्सर क खिलाफ लड़इ चाहत ह, सोचत अहा कि उ मजबूत ढाल स ओका हराइ सकत ह।"},{"number":27,"verse":"दुट्ठ मनई बहोत क मुँहे पइ चर्बी चढ़ी रहत ह। ओकर कमर माँस भर जाइ स मोटवार होइ जात ह।"},{"number":28,"verse":"मुला उ उजाड़ सहरन मँ रही। उ अइसे घरन मँ रही जहाँ कउनो नाहीं रहत ह। ओकर घरन हाली ही रौंदा जइहीं।"},{"number":29,"verse":"दुट्ठ मनई जियादा समइ तलक धनी नाहीं रही। ओनकर भाग्य क धरती पइ स्थित रुप मँ ठहरवा नाहीं जाब्य़ा।"},{"number":30,"verse":"दुट्ठ मनई अँधियारा स न बच पाई। उ उ बृच्छ क नाई होइ जेकर सबइ डारन आगी स झउँस गइ अहइँ। परमेस्सर क साँस दुट्ठन क उड़ाइ देइ।"},{"number":31,"verse":"दुट्ठ लोग बेकार क चिजियन क भरोसे रहिके आपन क मुरख न बनावइँ काहेकि ओका कछू प्राप्त न होइ पाई।"},{"number":32,"verse":"दुट्ठ मनई समइ स पहिले ही मरि जाब। उ पचे उ बृच्छ क नाई होइ जाइ जेकर चोटी क डारन मरि गवा ह।"},{"number":33,"verse":"दुट्ठ मनई उ अंगूरे क बेल क नाई होत ह जेकर फल पाकइ स पहिले ही झरि जात हीं। अइसा मनई जइतून क बृच्छ क नाई होत ह, जेकर फूल सारि जात हीं।"},{"number":34,"verse":"काहेकि परमेस्सर क बगइर लोग खाली हाथ रहहीं। अइसे लोग जेनका पइसन स पियार अहइ, घूस लेत हीं। ओनकर घर आगी स नस्ट होइ जइहीं।"},{"number":35,"verse":"उ पचे मूसिबत क कुचक्र रचत हीं अउर बुरे करम करत हीं। उ पचे लोगन क छलइ क तरकीब क जोजना बनावत हीं।”"}]}
{"bibleAbbr":"awaERV2005","bookName":"स्रेस्ठगीत","bookEnglishName":"Song of Songs","chapterNumber":3,"verses":[{"number":1,"verse":"( मेहरारू क बचन) हर राति आपन सेज पइ मइँ आपन मने मँ ओका हेरत हउँ। जउन मनसेधू मोर प्रिय अहइ, मइँ ओका हेरेउँ ह, मुला मइँ ओका नाहीं पाएउँ।"},{"number":2,"verse":"अब मइँ उठब। मइँ सहर क चारिहुँ गलियन, बजारन मँ जाब। मइँ ओका हेरब जेका मइँ पिरेम करत हउँ। मइँ उ मनसेधू हेरेउँ उ मोका नाहीं मिला।"},{"number":3,"verse":"मोका सहर क पहरेदारी मिलेन। मइँ ओनसे पूछेउँ, “का तू उ मनसेधू क लख्या जेका मइँ पियार करत हउँ?”"},{"number":4,"verse":"पहरेदारन स मइँ अबहिं तनिक दूर गएउँ कि मोका मोर प्रियतम मिलि गवा। मइँ ओका धइ लिहेउँ। मइँ ओका जाइ क अनुमति नाहीं दिहा अउर मइँ ओका आपन मताहरी क घरे लइ आवा, मइँ ओका उ कमरा मँ लइ आवा जहाँ पइ उ मोका जनम दिहे रहा।"},{"number":5,"verse":"( मेहरारू क बचन मेहररूअन बरे) हे यरूसलेम क कुँवरियन, कुरंगन अउ जंगली हिरणियन क साच्छी मानिके मोका बचन द्या, पिरेम क जिन जगावा अउ उसकावा जब तलक एकर इच्छा न होइ।"},{"number":6,"verse":"( यरूसलेम क मेहररुअन बोलेस:) इ मेहरारु कउन अहइ जउन धूल क बादर क संग रेगिस्तान स होत भए आवत हीं, अउर गन्धरस अउर लोबान अउ उ सबइ तरह क खुसबू जउन व्यपारियन रखत ह स सुगन्धित अहइ?"},{"number":7,"verse":"सुलैमान क पालकी क लखा। ओन जात्र क पालकी क साठ फउजी घेरे भए अहइँ। इस्राएल क सक्तीसाली फउजी।"},{"number":8,"verse":"उ पचे सबहिं फउजी तरवारन स सुन्नर ढंग स सज्जित अहइँ। जउन जुद्ध मँ निपुण अहइँ; हर मनई क बगल मँ तरवार लटकत अहइ, जउन राति क खउफनाक खतरन बरे तइयार अहइँ।"},{"number":9,"verse":"राजा सुलैमान लोगन स एक ठु पालकी लेबानोन क देवदारू काठे स बनावाए रहा।"},{"number":10,"verse":"उ जात्रा क पालकी क बल्लन क चाँदी स बनाएस अउर ओकर टेक सोना स बनावा गवा। पालकी क गद्दी क उ बैंगनी ओढ़ना स ढाँपि दिहस अउर इ यरूसलेम क बिटियन क जरिये पिरेम स बुना गवा रहा।"},{"number":11,"verse":"सिय्योन क बिटियो, बाहेर आइके राजा सुलैमान क ओकरे मुकुट क साथ लखा जउन ओका ओकर महतारी उ दिन पहिराए रही जब उ बियाहा गवा रहा, उ दिन उ बहोत खुस रहा।"}]}
{"bibleAbbr":"awaERV2005","bookName":"स्रेस्ठगीत","bookEnglishName":"Song of Songs","chapterNumber":8,"verses":[{"number":1,"verse":"कास, तू मोर सिसु भाइ होत्या, मोर महतारी क छाती क दूध पिअत भए। अगर मइँ तोहसे हुवँइ बाहेर मिल जाइत तउ तोहार चुम्बन मइँ लइ लेतेउँ, अउर कउनो मनई मोर निन्दा नाहीं कइ पावत।"},{"number":2,"verse":"तोहका मइँ आपन महतारी क घरे मँ लइ अवतेउँ जहाँ तू मोका सिच्छा देइ सकतेउँ। मइँ तोहका पिअइ बरे, आपन मिस्रित अनारे स निकरा भवा दाखरस देतेउँ।"},{"number":3,"verse":"( मेहरारू क बचन मेहररूअन बरे) ओकर बाँया हाथ मोरे मूँड़े क छुअत ह, अउर ओकर दाहिन हाथ मोरे सरीर क छुअत ह।"},{"number":4,"verse":"मइँ तोहका चेताउनी देत हउँ हे यरूसलेम क कुँवरियन: पिरेम क जिन जगावा अउ उसकावा जब तलक एकर इच्छा न होइ!"},{"number":5,"verse":"( यरूसलेम क बिटियन क बचन) इ कउन अहइ जउन आपन प्रियतम स लपटा भवा, रेगिस्तान स चली आवत ह? मइँ तोहका सेब क बृच्छ क खाले जगाए रहेउँ; हुवाँ तोहार महतारी तोहका गरभ मँ धरेस; हुवाँ तोहार मताहरी तोहार बरे प्रसव-पीड़ा सहेस अउर तोहार जनम भवा।"},{"number":6,"verse":"( मेहरारू क बचन मनसेधू बरे) मोका तू आपन हिरदय मँ महर क नाई धरा। ताबजि क समान मोका आपन बाँहे बांध ल्या। काहेकि पिरेम मउत क जइसा मज़बूत अहइ। भावना कब्र क नाईं तेज होत ह। एकर चिंगारी आग क लपटन क नाईं होत ह। एकर धधक धधकत भइ लपटन स होइ जात ह।"},{"number":7,"verse":"बाढ़ पिरेम क नाहीं बूझाइ सकत। नदियन एका नीचा नाहीं कइ सकत। अगर कउनो मनई पिरेम आपन सारा धन देकर खरीदइ चाही, तउ पर भी ओकर धन बेकार ही समुझा जाब।"},{"number":8,"verse":"( ओकरे भाइयन क बचन) हमार एक छोटकी बहिन अहइ, जेकर चूची अबहिं फूटी नाहीं। हमका का करइ चाही जउने दिन ओकर सगाई होइ?"},{"number":9,"verse":"अगर उ देवार अहइ तउ मइँ ओह पइ चाँदी क मीनार बनाइ देब। अगर उ दुअर अहइ तउ मइँ ओकरे पइ देवदारू क मुल्यवान पल्ला लगाइ देब।"},{"number":10,"verse":"( ओकर आपन भाइयन क जवाब) मइँ परकोट हउँ अउर मोर चूची गुम्बद जइसे अहइँ। तउ मइँ ओकरे बरे सान्ति क दाता हउँ।"},{"number":11,"verse":"( मनसेधू क बचन) बाल्हामोन मँ सुलैमान क अंगूरे क बगिया रही। उ आपन बाग क रखवारी बरे दइ दिहस। हर रखवारा ओकरे फलन क बदले मँ चाँदी क एक हजार सेकेल लिआवत रहा।"},{"number":12,"verse":"मुला सुलैमान, मोर आपन अंगूर क बाग मोरे बरे अहइ। हे सुलैमान, मोरी चाँदी क एक हजार सेकेल सब तू ही रख ल्या, अउर इ सबइ दुइ सौ सेकेल ओन लोगन बरे अहइँ। जउन खेतन मँ फलन क रखवारी करत हीं।"},{"number":13,"verse":"( मनसेधू क बचन मेहरारू बरे) तू जउन बागे मँ रहति अहा, मोरे मित्र तोहार आवाज़ धियानपूवर्क सुनत अहइँ; मोका भी सुनइ दया!"},{"number":14,"verse":"( मेहरारू क बचन मनसेधू बरे) मोर प्रियतम, हाली आवा! महकत द्रव्यन क पहाड़े पइ चिकारे या जवान हरिन जइसा बनि जा!"}]}
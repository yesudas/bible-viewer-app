{"bibleAbbr":"awaERV2005","bookName":"गनती","bookEnglishName":"Numbers","chapterNumber":1,"verses":[{"number":1,"verse":"( मूसा इस्राएल क मनईयन क गनत ह) यहोवा मूसा क संग मिलापवाला तम्बू मँ बात किहस। इ बात सीनै रेगिस्तान मँ भइ। इस्राएल क मनइयन जब मिस्र तजि दिहन ओकरे पाछे इ बात दूसर बरिस क दूसर महीना क पहिले दिन क रही। यहोवा मूसा स कहेस,"},{"number":2,"verse":"“इस्राएल क सब मनइयन क गना। हर मनई क सूची ओकर परिवार अउ ओकर परिवार-समूह क संग बनावा।"},{"number":3,"verse":"तू अउ हारून इस्राएल क सबहिं मनइयन क गनब्या। ओन मनसेधुअन क गना जउन बीस बरिस या ओसे जिआदा उमर क अहइँ। (इ सबइ उ पचे अहइँ जउन इस्राएल क फउज मँ सेवा करत हीं।) एनकइ सूची ऍनके समूह प बनी तइयार करा।"},{"number":4,"verse":"हर परिवार दल स एक मनई तोहार मदद करी। उ मनई आपन परिवार दल क अगुआ होइ।"},{"number":5,"verse":"तोहरे साथे रहइ अउ तोहार मदद करइ वाला मनइयन क नाउँ इ अहइँ: रूबेन क परिवार समूह मँ स सदेऊर क पूत एलीसूर;"},{"number":6,"verse":"सिमोन परिवार समूह स सूरीसद्दै क पूत सलूमीएल;"},{"number":7,"verse":"यहूदा क परिवार समूह स अम्मीनादाब क पूत नहसोन;"},{"number":8,"verse":"इस्साकार क समूह मँ स सूआर क पूत नतनेल;"},{"number":9,"verse":"जबूलून क परिवार समूह स हेलोन क पूत एलीआब;"},{"number":10,"verse":"यूसुफ क सन्तानन स, एप्रैम क परिवार समूह स अम्मीहूद क पूत एलीसामा अउ मनस्से क परिवार समूह स पदासूर क पूत गमलिएल;"},{"number":11,"verse":"बिन्यामीन क परिवार समूह स गिदोनी क पूत अबीदान;"},{"number":12,"verse":"दान क समूह मँ स अम्मीसद्दै क पूत अहीएजेर;"},{"number":13,"verse":"आसेर क परिवार समूह स आक्रोन क पूत पगीएल;"},{"number":14,"verse":"गाद क परिवार समूह स दूएल क पूत एल्यासाप;"},{"number":15,"verse":"नप्ताली क परिवार समूह स एनाम क पूत अहीरा दल क।”"},{"number":16,"verse":"इ सब मनइयन आपन लोगन क जरिए आपन परिवार समूह क अगुआ चुना गएन। इ पचे आपन मनइयन क जरिए परिवार समूह क नेता चुना गएन। इ सबइ आपन परिवार समूह क नेता अहइँ।"},{"number":17,"verse":"ऐ बरे मूसा अउर हारून उ मनइयन क लिहस जे नाउँ दुआरा चुना गएस अउ एह बरे दूसर महीना क पहिले दिन रहा। मूसा अउ हारून इ मनइयन अउ इस्राएल क लोगन क एक संग बोलाएस। तब मनइयन क सूची ओन कई परिवार अउ परिवार समूह क मुताबिक बनी। बीस बरिस या ओसे जिआदा उमर क सबहिं मनइयन क सूची बनी।"},{"number":19,"verse":"मूसा ठीक वइसा ही किहेस जइसा यहोवा क हुकुम रहा। मूसा मनइयन क तब गनेस जब उ पचे सीनै क रेगिस्तान मँ रहेन।"},{"number":20,"verse":"रूबेन क परिवार समूह क गना गवा। (रूबेन इस्राएल क पहिलौटी पूत रहा।) ओन सबहिं मनइयन क जउन फउज मँ सेवा करइ क जोग्ग अहइ सूची बनी जेकर उमिर बीस बरिस या ओसे जिआदा रहेन। ओनकइ सूची ओनके परिवार अउ ओनकइ परिवार समूह क संग बनी।"},{"number":21,"verse":"रूबेन क परिवार समूह स गना भए मनसेधुअन क गनती 46500 रही।"},{"number":22,"verse":"सिमोन क परिवार समूह क गना गवा। बीस बरिस या ओसे जिआदा उमर अउर फउज मँ सेवा करइ क जोग्ग सबहिं मनसेधुअन क सूची बनी। ओनकइ सूची ओनके परिवार अउ ओनकइ परिवार समूहन क संग बनी।"},{"number":23,"verse":"सिमोन क परिवार समूह क गने प सारे मनसेधुअन क गनती 59300 रही।"},{"number":24,"verse":"उ पचे गाद क परिवार समूह क गनेन। बीस बरिस या ओसे जिआदा उमर क सबइ मनइयन जउन कि फउज मँ सेवा करइ जोग्ग सबहिं मनसेधुअन क नाउँ क सूची बनी। ओनकइ सूची ओनके परिवार समूहन क संग बनी।"},{"number":25,"verse":"गाद क परिवार समूह क गने प मनसेधुअन क सब गिनती 45650 रही।"},{"number":26,"verse":"यहूदा क परिवार समूह क गना गवा। बीस बरिस या ओसे जिआदा उमर अउ फउज मँ सेवा करइ क जोग्ग मनसेधुअन क नाउँ क सूची बनी। ओनकइ सूची ओनकइ परिवार अउ ओनके परिवार समूहन क संग बनी।"},{"number":27,"verse":"यहूदा क परिवार समूह क गने प सब क गनती 74600 रही।"},{"number":28,"verse":"इस्साकार क परिवार समूह क गना गवा। बीस बरिस या ओसे जिआदा उमर अउ फउज मँ सेवा करइ क जोग्ग सबहिं मनसेधुअन क नाउँ क सूची बनी। ओनकइ सूची ओनके परिवार अउ ओनकइ परिवार समूहन क संग बनी।"},{"number":29,"verse":"इस्साकार क परिवार समूह क गने प मनसेधुअन क गनती 54400 रही।"},{"number":30,"verse":"जबूलून क परिवार समूह क गना गवा। बीस बरिस या ओसे जिआदा उमर अउ फउज मँ सेवा करइ जोग्ग सबहिं मनसेधुअन क नाउँ क सूची बनी। ओनकइ सूची ओनके परिवार अउ ओनके परिवार समूहन क संग बनी।"},{"number":31,"verse":"जबूलून क परिवार समूह क गने प मनसेधुअन क सब गनती 57400 रही।"},{"number":32,"verse":"यूसुफ क पूतन स एप्रैम क परिवार समूह क गना गवा। बीस बरिस या ओसे जिआदा उमर अउ फउज मँ सेवा करइ जोग्ग सबहिं मनसेधुअन क नाउँ क सूची बनी। ओनकइ सूची ओनके परिवार अउर परिवार समूहन क संग बनी।"},{"number":33,"verse":"एप्रैम क परिवार समूह क गने प सब गनती 40500 रही।"},{"number":34,"verse":"मनस्से क परिवार समूह क गना गवा। बीस बरिस या ओसे जिआदा उमर अउ फउज मँ सेवा करइ जोग्ग सबहिं मनसेधुअन क नाउँ क सूची बनी। ओनकइ सूची ओनके परिवार समूहन क संग बनी।"},{"number":35,"verse":"मनस्से क परिवार समूह क गने प मनसेधुअन क सब गनती 32200 रही।"},{"number":36,"verse":"बिन्यामीन क परिवार समूह क गना गवा। बीस बरिस या ओसे जिआदा उमर अउ फउज मँ सेवा करइ जोग्ग सबहिं मनसेधुअन क नाउँ क सूची बनी। ओनकी सूची ओनके परिवार अउ ओनके परिवार समूहन क संग बनी।"},{"number":37,"verse":"बिन्यामीन क परिवार समूह क गने प मनसेधुअन क सब गनती 35400 रही।"},{"number":38,"verse":"दान क परिवार समूह क गना गवा। बीस बरिस या ओसे जिआदा उमर अउ फउज मँ सेवा करइ जोग्ग सबहिं मनसेधुअन क नाउँ क सूची बनी। ओनकी सूची ओनके परिवार अउ परिवार समूहन क संग बनी।"},{"number":39,"verse":"दान क परिवार अउ ओनका परिवार समूहन क गने प सब गनती 62700 रही।"},{"number":40,"verse":"आसेर क परिवार समूह क गना गवा। बीस बरिस या ओसे जिआदा उमर अउ फउज मँ सेवा करइ जोग्ग सबहिं मनसेधुअन क नाउँ क सूची बनी। ओनकी सूची ओनके परिवार अउ परिवार समूहन क संग बनी।"},{"number":41,"verse":"आसेर क परिवार समूह क गने प मनसेधुअन क सब गनती 41500 रही।"},{"number":42,"verse":"नप्ताली क परिवार समूह क गना गवा। बीस बरिस या ओसे जिआदा उमर अउ फउज मँ सेवा करइ जोग्ग सबहिं मनसेधुअन क नाउँ क सूची बनी। ओनकी सूची ओनके परिवार अउ ओनके परिवार समूहन क संग बनी।"},{"number":43,"verse":"नप्ताली क परिवार समूह क गने प मनसेधुअन क सब गनती 53400 रही।"},{"number":44,"verse":"मूसा, हारून अउ इस्राएल क बारह नेता लोग इ सब मनसेधुअन क गनेन। (हर परिवार समूह स एक ठु नेता रहा।)"},{"number":45,"verse":"इस्राएल क हर एक मनसेधू जउन बीस बरिस या ओसे जिआदा उमर अउ फउज मँ सेवा करइ जोग्ग रहा, गना गवा। इ मनसेधुअन क सूची ओनके परिवार क संग बनी।"},{"number":46,"verse":"मनसेधुअन क सब गनती 603550 रही।"},{"number":47,"verse":"लेवी क परिवार समूह स परिवारे क सूची इस्राएल क दूसर मनसेधुअन क संग नाहीं बनी।"},{"number":48,"verse":"यहोवा मूसा स कहे रहा:"},{"number":49,"verse":"“लेवी क परिवार समूह क मनइयन क जिन गना। उ क गन्ती इस्राएल क बचा भवा लोगन क संग जिन करा।"},{"number":50,"verse":"लेवी क मनइयन स कहा कि उ पचे करार क पवित्तर तम्बू क जिम्मेदार अहइँ। उ पचे ओकर अउर ओहमाँ स जउन चीजन अहइँ, ओनका देखा-भाला। उ पचे पवित्तर तम्बू मँ अउ ओकर सबहिं चीजन लइके चलिहीं। उ पचे आपन सिबिर ओकरे चारिहुँ कइँती डइहीं अउ ओकर देख भाल करिहीं।"},{"number":51,"verse":"जब कबहुँ भी पवित्तर तम्बू क जात्रा पइ लइ जावइ जाइ तउ लेवी क मनइयन क ही तम्बू क निचे उतारइ चाही। जब कबहुँ पवित्तर तम्बू कउनो ठउरे प लगाइ जाइ तउ लेवी क मनसेधुअन क ही तम्बू क लगाइ चाही। उ पचे अइसा ही लोगन अहइँ जउन पवित्तर तम्बू क देख-रेख करत हीं। जदि कउनो अइसा दूसर मनई जउन कि लेवी नाहीं अहइ, पवित्तर तम्बू क निअरे ओका देख-रेख करइ बरे आवत ह तउ उ मारि डावा जाइ चाही।"},{"number":52,"verse":"इस्राएल क मनइयन आपन तम्बू आपन समूहन क अनुसार लगइहीं। हर एक मनई क अनुसार आपन सिबिर आपन परिवार समूह क झण्डा क लगे लगावइ चाही।"},{"number":53,"verse":"मुला लेवी क मनइयन क आपन सिबिर पवित्तर तम्बू क चारिहुँ कइँती डावइ चाही। लेवी क मनई करार क पवित्तर तम्बू क रच्छा करिहीं। उ पचे पवित्तर तम्बू क रच्छा करिहीं उ पचे पवित्तर तम्बू क रच्छा करिहीं जेसे इस्राएल क मनइयन क कछू बुरा न होइ।”"},{"number":54,"verse":"एह बरे इस्राएल क मनइयन ओन सबहिं बांतन क किहेन जेकर हुकुम यहोवा मूसा क दिहन"}]}
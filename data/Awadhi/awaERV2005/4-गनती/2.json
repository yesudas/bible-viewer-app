{"bibleAbbr":"awaERV2005","bookName":"गनती","bookEnglishName":"Numbers","chapterNumber":2,"verses":[{"number":1,"verse":"( सिबिर क सरंजाम) यहोवा मूसा अउ हारून स कहेस,"},{"number":2,"verse":"“इस्राएल क मनइयन क मिलापवाला तम्बू क चारिहु कइँती आपन तम्बू लगावइ चाही। हरेक दल क आपन झण्डा होइ अउ हरेक मनई क आपन समूह क झण्डा क लगे आपन तम्बू लगावइ चाही।"},{"number":3,"verse":"“यहूदा क सिबिर झण्डा क पूरब मँ होइ जेहर सूरज निकरत ह। यहूदा क मनई हुवँइ सिबिर लगइहीं। यहूदा क मनइयन क अगुआ अम्मीनादाब क पूत नहसोन अहइ।"},{"number":4,"verse":"इ दल मँ 74600 मनसेधू रहेन।"},{"number":5,"verse":"“इस्साकार क परिवार समूह यहूदा क मनइयन क ठीक पाछे होइ। इस्साकार क मनइयन क नेता सूआर क पूत नतनेल अहइ।"},{"number":6,"verse":"इ दल मँ 54400 मनसेधू रहेन।"},{"number":7,"verse":"“जबूलून क परिवार समूह भी यहूदा क परिवार समूह स ठीक आगे आपन सिबिर लगाइ। जबूलून क मनइयन क नेता हेलोन क पूत एलीआब अहइ।"},{"number":8,"verse":"इ दल मँ 57400 मनसेधू रहेन।"},{"number":9,"verse":"“यहूदा क सिबिर मँ 186400 मनसेधू रहेन। इ सबइ आपन अलग-अलग परिवार समूहन मँ बँटा भवा रहेन। यहूदा पहिला समूह होइ जउन उ टेमॅ अगवा चली। जब लोग एक ठउर स दूसर ठउर क जात्रा करिहीं।"},{"number":10,"verse":"“रूबेन क झण्डा पवित्तर तम्बू क दक्खिन मँ होइ। हरके समूह आपन झण्डा क लगे आपन सिबिर लगाइ। रूबेन क लोगन क प्रधान सदेऊर क पूत एलीसूर बाटइ।"},{"number":11,"verse":"इ दले मँ 46500 मनसेधू रहेन।"},{"number":12,"verse":"“सिमोन क परिवार समूह क रूबेन क परिवार समूह क ठीक पाछे आपन सिबिर लगाइ। सिमोन क मनइयन क अगुआ सूरीसद्दल क पूत सलूमीएल अहइ।"},{"number":13,"verse":"इ दले मँ 59300 मनसेधू रहेन।"},{"number":14,"verse":"“गद क परिवार समूह भी रूबेन क मनइयन क ठीक पाछे आपन सिबिर लगाइ। गाद क लोगन क प्रधान रूएल क पूत एल्यासाप अहइ।"},{"number":15,"verse":"इ दले मँ 45650 लोगन रहेन।"},{"number":16,"verse":"“रूबेन क सिबिर मँ सब दलन क 151450 मनसेधू रहेन। रूबेन क सिबिर दूसर समूह होइ जउन उ समइ चली। जब मनई एक ठउर स दूसर ठउर क जात्रा करिहीं।"},{"number":17,"verse":"“जब मनई जात्रा करिहीं तउ लेवी क सिबिर ठीक ओकरे, पाछे चली। मिलापवाला तम्बू दूसर सिबिरन क बीचउ बीच ओनके संग रही। मनइयन आपन सिबिर उहइ सिलसिला मँ लगइहीं जउने क्रम मँ उ पचे चलिहीं। हरेक मनई आपन परिवार क झण्डा क संग रही।"},{"number":18,"verse":"“एप्रैम क झण्डा पच्छिम कइँती रही। एप्रैम क परिवार-दलन हुवँइ सिबिर लगइहीं। एप्रैम क लोगन क प्रधान अम्मीहूद क पूत एलीसामा अहइ।"},{"number":19,"verse":"इ दल मँ 40500 लोगन रहेन।"},{"number":20,"verse":"“मनस्से क परिवार समूह एप्रैम क परिवार क ठीक पाछे आपन सिबिर लगाइ। मनस्से क मनइयन क नेता पदासूर क पूत गम्लीएल अहइ।"},{"number":21,"verse":"इ दल मँ 32200 मनसेधू रहेन।"},{"number":22,"verse":"“बिन्यामीन क परिवार समूह भी एप्रैम क परिवार क ठीक आगे आपन सिबिर लगाइ। बिन्यामीन क लोगन क नेता गिदोनी क पूत अबीदान अहइ।"},{"number":23,"verse":"इ दले मँ 35400 मनसेधू रहेन।"},{"number":24,"verse":"“एप्रैम क सिबिर मँ 108100 मनसेधू रहेन। इ तीसर परिवार होइ जउन तब चली जब मनईं एक ठउर स दूसर ठउर क जात्रा करिहीं।"},{"number":25,"verse":"“दान क सिबिर क निसान उत्तर कइँती होइ। दान क परिवार दलन हुवँइ सिबिर जमाई। दान क मनइयन क प्रधान अम्मीसद्दै क पूत अहीएजेर अहइ।"},{"number":26,"verse":"इ दले मँ 62700 मनसेधू रहेन।"},{"number":27,"verse":"“आसेर क परिवार समूह दान क परिवार समूह क ठीक पाछे आपन सिबिर डाइ। आसेर क मनइयन क नेता ओक्रान क पूत पगीएल बाटइ।"},{"number":28,"verse":"इ दले मँ 41500 मनसेधू रहेन।"},{"number":29,"verse":"“नप्ताली क परिवार समूह दान क परिवार समूह क ठीक पाछे आपन सिबिर लगाइ। नप्ताली क मनइयन क प्रधान एनान क पूत अहीरा अहइ।"},{"number":30,"verse":"इ दले मँ 53400 मनसेधू रहेन।"},{"number":31,"verse":"“दान क सिबिर मँ 157600 मनसेधू रहेन। जब मनइयन एक ठउर स दूसर ठउर क जात्रा करिहीं तउ इ काफिला आखिरी परिवार समूह होइ। हर एक मनई आपन झण्डा क अनुसार आपन परिवार क संग होइ।”"},{"number":32,"verse":"सबहिं डेरन मँ अलग-अलग दलन क सब परिवारन क मनसेधुअन क समूचइ गिनती रही 603550।"},{"number":33,"verse":"मूसा इस्राएल क दूसर मनइयन मँ लेवी क मनइयन क नाहीं गनेस। इ यहोवा क हुकुम रहा।"},{"number":34,"verse":"यहोवा मूसा क जउन कछू करइ क कहेस उ सब क इस्राएलियन मान लिहेन। इस्सर क कहइ क मुताबिक इस्राएल क मनइयन आपन झण्डा तरे आपन सिबिर लगाएन। यहोवा क कहे क मुताबिक इस्राएल क मनइयन जात्रा किहन। हरेक मनई आपन परिवार अउ आपन परिवार समूह क संग रहा।"}]}
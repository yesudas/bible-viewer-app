{"bibleAbbr":"awaERV2005","bookName":"गनती","bookEnglishName":"Numbers","chapterNumber":34,"verses":[{"number":1,"verse":"( कनान क चउहद्दी) यहोवा मूसा स बात किहस। उ कहेस,"},{"number":2,"verse":"“इस्राएल क लोगन क इ हुकुम द्या: तू पचे कनान देस मँ आवत अहा। तू लोग इ देस क हरउब्या। तू पचे पूरा कनान देस लइ लेब्या।"},{"number":3,"verse":"दक्खिनी अउ तू लोग एदोम क निअरे सीन रेगिस्तान क हींसा पाइ लेब्या। दक्खिनी सिवान मृत-सागर क दक्खिनी छोर स सुरु होइ।"},{"number":4,"verse":"इ बिच्छूदरे क दक्खिन कइँती स गुजरी। इ सीन रेगिस्तान स होइके कादेसबर्ने तलक जाइ, अउर तब हसरद्दार तथा तब इ अस्मोन स होइके चली।"},{"number":5,"verse":"अस्मोन स सिवान मिस्र नदी तलक जाइ अउ एकर आखिर भूमध्य सागर प होइ।"},{"number":6,"verse":"तोहार पच्छिउ क सिवान भूमध्य सागर होइ।"},{"number":7,"verse":"तोहार उत्तरी सीमा भूमध्य सागर प सुरु होइ अउ होर पहाड़े तलक जाइ। लबानोन मँ"},{"number":8,"verse":"इ लबानोन मँ हाँर पहाड़े स लबोहामात तलक जाइ क प्रवेस दुआर अहइ। एकर बाद इ सदद तक जाइ।"},{"number":9,"verse":"तब इ चउहद्दी जिप्रोन क जाइ अउर इ हसेरनान प खतम होइ। इ तरह इ तोहार उत्तरी चउहद्दी होइ।"},{"number":10,"verse":"तोहार पुर्बिहा चउहद्दी एनान प सुरु होइ अउर इ सपान तक जाइ।"},{"number":11,"verse":"सपान स चउहद्दी ऐन क पूरब रिबला तलक जाइ। किन्नरेत समुद्दर गलील क सागर क संग क पहाड़ियन क संग सिवान चलत रही।"},{"number":12,"verse":"तब सिवान यरदन नदी क संग संग चली। ऍकर अन्त मृत-सागर प होइ। तोहरे देस क चारिहुँ कइँती क चउहद्दी हिअँइ बा।”"},{"number":13,"verse":"मूसा इस्राइल क लोगन क हुकुम दिहस, “इहइ उ देस अहइ जेका तू पउब्या। तू लोग नौ परिवार समूहन अउ मनस्से परिवार समूह क आधा मनइयन बरे धरती बाँटइ खातिर ओनके नाउँ क गोटी डउब्या।"},{"number":14,"verse":"रूबेन, गाद अउ क परिवार समूहन मनस्से क आधा परिवार समूह क मनइयन पहिलेन ही आपन प्रदेस लइ लिहे अहइँ।"},{"number":15,"verse":"उ अढ़ाई परिवार समूहन यरीहो क निचके यरदन नदी क पूरब आपन पहँटा लइ लिहे अहइ।”"},{"number":16,"verse":"तब यहोवा मूसा स बात किहेस। उ कहेस,"},{"number":17,"verse":"“इ सबइ उहइ लोग अहइँ जउन भुइँया बाँटइ मँ तोहार मदद करिहीं: याजक एलीआज़ार, नून क पूत यहोसू,"},{"number":18,"verse":"अउ हर एक परिवार समूहन स तू पचे एक ठु नेता चुनब्या। इ लोग भुइँया क बँटवारा करिहीं।"},{"number":19,"verse":"नेता लोगन क नाउँ इ अहइँ: यहूदा क परिवार समूह स युपुन्ने क पूत कालेब।"},{"number":20,"verse":"सिमोन क परिवार समूह स, अम्मीहूद क पूत समूएल।"},{"number":21,"verse":"बिन्यामीन क परिवार समूह स, किसलेस क पूत एलीहदद।"},{"number":22,"verse":"दान क परिवार समूह स, योगिल क पूत बुक्की।"},{"number":23,"verse":"मनस्से (यूसुफ क पूते) क परिवार समूह स, एपोद क पूत हन्नीएल।"},{"number":24,"verse":"एप्रैम (यूसुफ क पूते) क परिवार समूह स, सिप्तानी क पूत कमूएल।"},{"number":25,"verse":"जबूलून क परिवार समूह स, पर्नाक क पूत एलीसापान।"},{"number":26,"verse":"इस्साकार क परिवार समूह स, अज्ज़ान क पूत पलतीएल।"},{"number":27,"verse":"आसर क परिवार समूह स, सलोमी क पूत अहीदूद।"},{"number":28,"verse":"नपताली क परिवार समूह स, अम्मीहूद क पूत पदहेल।”"},{"number":29,"verse":"यहोवा इ मनइयन क इस्राएल क लोगन मँ कनान क भुइँया बाँटइ बरे चुनेस।"}]}
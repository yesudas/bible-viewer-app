{"bibleAbbr":"awaERV2005","bookName":"गनती","bookEnglishName":"Numbers","chapterNumber":28,"verses":[{"number":1,"verse":"( रोज क भेंट) तब यहोवा मूसा स बात किहेस। उ कहेस,"},{"number":2,"verse":"“इस्राएल क मनइयन क इ हुकुम द्या। ओनसे कहा कि उ पचे मोर बलिदानन अउर अन्नबलि क भोजन जेकर सुगन्ध मोका प्रसन्न करत हीं क भेंट बारी गइ भेंट दुआरा चढ़ावइँ। इ निहिचित करा कि ओका उचित समइ मँ भेंट करइ चाही।"},{"number":3,"verse":"इ होमबलि क ओनका यहोवा बरे चढ़ावइ चाही। ओनका दोख क बिना एक बरिस का दुइ ठु मेमना रोज भेंट क रूप मँ चढ़ावइ चाही।"},{"number":4,"verse":"मेमनन मँ स एक क भिन्सारे चढ़ावा अउ दूसर मेमना क सर्यास्त क टेमॅ।"},{"number":5,"verse":"ऍकरे अलावा एपा क दसवाँ हींसा अन्नबलि हीन क चौथाई जइतून क तेल क संग मिला भवा आटा क द्या।”"},{"number":6,"verse":"(इ रोज क होम बलि अहइ जउन सीनै पहाड़ प प्रथम दाईं सरू किहे गवा रहेन। इ बारी गइ भेंट रही जउन यहोवा बरे सुहावना सुगन्ध अहइ।)"},{"number":7,"verse":"“मनइयन क बारी गइ भेंट क संग पयेबलि करइ चाही। ओनका हर एक भेड़ क संग हीन क एक चौथाई दाखरस देइ चाही। उ पयेबलि क पवित्तर ठउरे मँ वेदी प डावा। इ यहोवा क भेंट अहइ।"},{"number":8,"verse":"दूसरे भेड़ा क भेंट गोधूरि क टेमॅ चढ़ावा। ऍका भिन्सारे क भेंट क तरह चढ़ावा। अन्नबलि अउ दाखरस क एक ही तरीका स भेंट करिहीं। इ बारी गइ भेंट रही जउन यहोवा बरे सुहावना सुगन्ध अहइ।"},{"number":9,"verse":"( सबित भेंट) “सबित क दिन एक बरिस क बेदोखे क दुइ मेमना जइतून क तेल क संग मिला एपा क दुइ दसवाँ हींसा बढ़िया आटा क अन्नबलि अउ पयेबलि अउ दाखरस भी चढ़ावा।"},{"number":10,"verse":"इ हरेक सबित क दिन क खास भेंट अहइ। इ भेंट रोजाना राजे क भेंट अउ दाखरस क भेंट क अलावा अहइ।”"},{"number":11,"verse":"( नवा चन्द्रिमा क भेंट) “हर एक महीना क पहिले दिन तू यहोवा क होमबलि चढ़उब्या। इ भेंट बेदोखे क दुइ बर्धा, एक भेड़ा अउ एक बरिस क सात मेमना होइ।"},{"number":12,"verse":"हर एक बर्धा क संग जइतून क तेल क संग जेहमा एपा क तीन दसवाँ हींसा बढ़िया आटा क भेंट भी चढ़ावा। हर एक भेड़ा क संग जइतून क तेल क संग मिला एपा क दुइ दसवाँ हींसा बढ़िया आटा क भेंट भी चढ़ावा।"},{"number":13,"verse":"हर एक भेड़ क बच्चा क संग जइतून क तेल क संग मिला भवा एपा क दसवाँ हींसा बढ़िया आटा क भेंट भी चढ़ावा। इ होमबलि अहइ जे आगी मँ तइयार भवा अहइ इ यहोवा बरे सुहावना सुगन्ध अहइ।"},{"number":14,"verse":"पयेबलि मँ आधा हीन दाखरस हर एक बर्धा क संग, तिहाई हीन दाखरस हर एक भेड़ा क संग अउ चौथाई हीन दाखरस हर एक मेमना क संग होइ चाही। इ होमबलि अहइ जउन बरिस क हर एक महीना चढ़ावइ जाइ चाही।"},{"number":15,"verse":"हमेसा रोजाना क होमबलि अउ पयेबलि क अलावा तोहका यहोवा क एक बोकरा देइ चाही। उ बोकरा पापबलि होइ।"},{"number":16,"verse":"( फसह त्यौहार) “पहले महीना नीसान क चउदहवाँ दिन यहोवा क सम्मान मँ फसह पर्व होइ।"},{"number":17,"verse":"उ महीना क पन्द्रहवाँ दिन बे खमीरे क रोटी क दावत सुरु होत ह। इ पवित्तर जलसा सात दिनाँ तलक रहत ह। तू सिरिफ उहइ रोटी खाइ जउन बे खमीरे क होइ।"},{"number":18,"verse":"इ पवित्तर जलसा क पहिले दिन तोहका खास बइठक बोलावइ चाही। उ दिन तोहका कउनो काम नाहीं करइ चाही।"},{"number":19,"verse":"तू यहोवा क होमबलि देब्या। इ होमबलि दोख क बिना दुइ बर्धा, एक ठु भेड़ा अउ एक बरिस क सात ठु मेमना होइ।"},{"number":20,"verse":"हर एक बर्धा क साथ जइतून क तेल क साथ साना भवा एपा क तीन दसवाँ हींसा बढ़िया आटा, भेड़ा क संग जइतून क तेल क संग साना भवा एपा क दुइ दसवाँ हींसा बढ़िया आटा अउर हर एक मेमना क संग एपा क दसवाँ हींसा जइतून क तेल क संग साना भवा बढ़िया आटा क अन्नबलि भी होइ।"},{"number":22,"verse":"तोहका एक बोकरा भी देइ चाही। उ बोकरा तोहरे बरे पापबलि होइ। इ तोहरे पाप क ढाँपि देइ।"},{"number":23,"verse":"तू पचन क ओन भेंटन क अलवा देइ चाही जउन तू हर एक भिन्सारे होमबलि क रूप मँ देत रहत ह।"},{"number":24,"verse":"“उहइ तरह तोहका सात दिनाँ तलक बलि भेंट देइ चाही। इ आगी क दुआरा होमबलि क रूप मँ अन्न भेंटन होइ। इ यहोवा बरे सुहावना सुगन्ध अहइ। तू नेमॅ स होमबलि अउ ऍकर दाखरस भेंट चढ़उब्या। ऍकरे अलावा तू भोजन चढ़उब्या। होमबलि क अलावा इ भेंट क तोहका देइ चाही जउन तू रोज देत ह।"},{"number":25,"verse":"“तब फसह क सतऍ दिन तू एक पवित्तर सभा बुलाउब्या, अउर उ दिन तू कउनो काम नाहीं करब्या।"},{"number":26,"verse":"( हफ्ता क त्यौहार (पिन्तेकुस्त)) “पहिले फल क उत्सव क अवसर पइ तोहका यहोवा क एक नवा अनाज क भेंट जरूर देइ चाहीं। उ टेमॅ प तोहका एक खास बइठक बोलावइ चाही। तू उ दिन कउनो काम नाहीं करब्या।"},{"number":27,"verse":"तू पचे होमबलि चढ़उब्या। उ बलि यहोवा बरे सुहावानी सुगन्ध होइ। तू सबइ बे दोखे क दुइ साँड़, एक-एक बरिस क भेड़ा अउ सात मेमना क भेंट चढ़उब्या।"},{"number":28,"verse":"तू हर एक साँड़ क संग जइतून क तेल क संग साना भवा एपा क तीन दसवाँ हींसा बढ़िया आटा, हर एक भेड़ा क संग एपा क दुइ दसवाँ हींसा"},{"number":29,"verse":"अउ हर एक मेमना क संग एपा क दसवाँ हींसा आटा क भेंट चढ़उब्या।"},{"number":30,"verse":"तोहका आपन पापे क ढाँपइ बरे एक ठु बैंकरा क बलि चढ़ावइ चाही।"},{"number":31,"verse":"तोहका इ भेंट रोजाना क दग्ध-भेंट अउ ऍकर अन्नबलि क अलावा चढ़ावइ चाही। ठान ल्या कि गोरुअन मँ कउनो दोख नाहीं हो। अउर इ निहचय करि ल्या कि पयेबलि ठीक बाटइ।"}]}
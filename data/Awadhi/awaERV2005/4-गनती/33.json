{"bibleAbbr":"awaERV2005","bookName":"गनती","bookEnglishName":"Numbers","chapterNumber":33,"verses":[{"number":1,"verse":"( मिस्र स इस्राएलियन क जात्रा) इ सबइ इस्राएली लोगन क जात्रा अहइ जउन उ मूसा अउ हारून क अगवाइ मँ आपन परिवार समूहन क संग मिस्र स बाहर आएन।"},{"number":2,"verse":"मूसा ओनँ जात्रन क बारे मँ लिखे अहइ जेनका यहोवा हुकुम दिहेस रहा। उ सबइ जात्रा हिआँ दर्ज अहइँ:"},{"number":3,"verse":"पहिले महीना क पन्द्रहवाँ दिन उ पचे रामसेस तजेन। फसह क पाछे भिन्सारे इस्राएल क मनइयन बिजयी क संग मिस्र स बाहेर गएन। मिस्र क सब मनइयन लखेन।"},{"number":4,"verse":"मिस्र क लोग आपन पहिलौठा पूतन क दफनावत रहेन जेका परमेस्सर मार डाए रहेन। परमेस्सर मिस्र क देवता लोगन क खिलाफ आपन निर्णय देखाए रहा।"},{"number":5,"verse":"इस्राएल क लोग रामसेस क तजि दिहेन अउ सुक्कोत मँ सिबिर डाएन।"},{"number":6,"verse":"सुक्कोत स उ पचे एताम क जात्रा किहेन। हुवाँ प लोगन रेगिस्तान क छोर प सिबिर डाएन।"},{"number":7,"verse":"उ सबइ एताम क तजेन अउ पीहहीरोत क गएन। इ बालसपोन क लगे रहा। उ सबइ मिगदोल क लगे सिबिर डाएन।"},{"number":8,"verse":"लोगन पीहीरोत तजि दिहेन अउ समुद्दर क बीच स चलेन। तब उ पचे तीन दिन तलक एथम रेगिस्तान स होइके चलेन। लोगन मरा मँ सिबिर डाएन।"},{"number":9,"verse":"लोगन मरा क तजि दिहेन अउ एलीम मँ सिबिर डाएन। हुवाँ प बारह पानी क झरना रहेन अउ 70 खजूर क बृच्छ रहेन।"},{"number":10,"verse":"लोग एलीम तजेन अउ लाल-सागर क लगे सिबिर डाएन।"},{"number":11,"verse":"लोग लाल-सागर तजेन अउ सीन रेगिस्तान मँ सिबिर डाएन।"},{"number":12,"verse":"लोग सीन रेगिस्तान क तजेन अउ दोपका मँ सिबिर डाएन।"},{"number":13,"verse":"लोग दोपका तजेन अउ आलूस मँ सिबिर डाएन।"},{"number":14,"verse":"लोग आलुस तजेन अउ रपीदीम मँ सिबिर डाएन। हुवाँ लोग क पानी पिअइ बरे नाहीं रहा।"},{"number":15,"verse":"लोग रपीदीम तजेन अउ सिनाइ रेगिस्तान मँ सिबिर डाएन।"},{"number":16,"verse":"लोग सिनाइ रेगिस्तान तजेन अउ किब्रोथत्ताबा मँ सिबिर डाएन।"},{"number":17,"verse":"लोग किब्रोत्तावा तजेन अउ हसेरोत मँ सिबिर डाएन।"},{"number":18,"verse":"लोग हसेरोत क तजेन अउ रित्मा मँ सिबिर डाएन।"},{"number":19,"verse":"लोग रित्मा क तजेन अउ रिम्मोनपेरेस मँ सिबिर डाएन।"},{"number":20,"verse":"लोग रिम्मोनपेरेस क तजेन अउ लिब्ना मँ सिबिर डाएन।"},{"number":21,"verse":"लोग लिब्ना तजेन अउ रिस्सा मँ सिबिर डाएन।"},{"number":22,"verse":"लोग रिस्सा तजेन अउ कहेलाता मँ सिबिर डाएन।"},{"number":23,"verse":"लोग कहेलाता तजेन अउ सेपेर पहाड़े प सिबिर डाएन।"},{"number":24,"verse":"लोग सेपेर पहाड़ तजेन अउ हरादा मँ सिबिर डाएन।"},{"number":25,"verse":"लोग हरादा तजेन अउ मखेलोत मँ सिबिर डाएन।"},{"number":26,"verse":"लोग मखेलोत तजेन अउ तहत मँ सिबिर डाएन।"},{"number":27,"verse":"लोग तहत तजेन अउ तेरह मँ सिबिर डाएन।"},{"number":28,"verse":"लोग तेरह तजेन अउ मित्का मँ सिबिर डाएन।"},{"number":29,"verse":"लोग मित्का तजेन अउ हसमोना मँ सिबिर डाएन।"},{"number":30,"verse":"लोग हसमोना तजेन अउ मोसेरोत मँ सिबिर डाएन।"},{"number":31,"verse":"लोग मोसेरोत तजेन अउ बने-याकन मँ सिबिर डाएन।"},{"number":32,"verse":"लोग बने-याकन तजेन अउ हाँर होर्हग्गिदगाद मँ सिबिर डाएन।"},{"number":33,"verse":"लोग होर्हग्गिदगाद तजेन अउ योताबात मँ सिबिर डाएन।"},{"number":34,"verse":"लोग योतबात तजेन अउ अब्रोना मँ सिबिर डाएन।"},{"number":35,"verse":"लोग अब्रोना तजेन अउ एस्योनगेबेर मँ सिबिर डाएन।"},{"number":36,"verse":"लोग एस्योनगेबेर तजेन अउ सीने रेगिस्तान मँ कादेस मँ सिबिर डाएन।"},{"number":37,"verse":"लोग कादेस तजेन अउ होर मँ सिबिर डाएन। इ एदोम देस क सिवाने प एक पहाड़ रहा।"},{"number":38,"verse":"याजक हारून यहोवा क आग्या मानेस अउ उ हॉर पहाड़े प चढ़ा। हारून पाँचवाँ महीना क पहिले दिन मरा। उ मिस्र क इस्राएल क लोगन क जरिया तजि देइ क चालिसवाँ बरिस रहा।"},{"number":39,"verse":"हारून जब होर पहाड़े प मरा तब उ 123 बरिस क रहा।"},{"number":40,"verse":"अरात कनान क नेगेव प्रदेस मँ रहा। कनानी राजा हुवाँ सुनेस कि इस्राएली लोगन आवत अहइँ।"},{"number":41,"verse":"लोग हॉर पहाड़े क तजेन अउ सलमोना मँ सिबिर डाएन।"},{"number":42,"verse":"लोग सलमोना क तजेन अउ पूनोन मँ सिबिर डाएन।"},{"number":43,"verse":"लोग पूनोन तजेन अउ ओबोस मँ सिबिर डाएन।"},{"number":44,"verse":"लोग ओबोस तजेन अउ इये अबारीम मँ सिबिर डाएन। इ मोआब देस क चउहद्दी प रहा।"},{"number":45,"verse":"लोग इयीन (इये अबारीम) क तजेन अउ दिबोन-गाद मँ सिबिर डाएन।"},{"number":46,"verse":"लोग दिबोन-गाद तजेन अउ अल्मोनदिबलातैम मँ सिबिर डाएन।"},{"number":47,"verse":"लोग अल्मोनदिबलातैम तजेन अउ नबो क लगे अबीराम पहाड़न प सिबिर डाएन।"},{"number":48,"verse":"लोग अबीराम पहाड़न क तजेन अउ यरदन नदी क लगे मोआब क प्रदेस मँ सिबिर डाएन। इ जेरिको क निअरे रहा।"},{"number":49,"verse":"उ पचे मोआब मँ यरदन घाटी मँ यरदन नदी क निअरे सिबिर डाएन। ओनकइ डेरन वेत्यसीमोत स अबेलसित्तीम चरागाह तलक फइला रहेन।"},{"number":50,"verse":"उ ठउरे प यहोवा मूसा स बात किहेस,"},{"number":51,"verse":"“इस्राएल क लोगन स कहा। ओनसे इ बातन क बतावा: तू सबइ यरदन नदी पार करब्या। तू पचे कनान देस मँ जाब्या।"},{"number":52,"verse":"तू पचे ओनँ लोगन स भुइयाँ लइ लेब्या जउन हुवाँ रहत ह तू पचन क ओनकइ खोदी भइ मूरत अउ प्रतिमा क नस्ट कइ देइ चाही। तोहका ओनके सबहिं ऊँच ठउरे क नास कइ देइ चाही।"},{"number":53,"verse":"तू पचे उ देस लेब्या अउ हुवाँ बसि जाब्या। काहे? काहे की इ देस मइँ तू सबन क देत अहउँ। इ तोहरे परिवारे क होइ।"},{"number":54,"verse":"तोहार हर एक परिवार भुइयाँ क हींसा पाई। तू पचे इ बात बरे गोटी दुउब्या कि देस क कउन सा हीसं कउन परिवारे क मिलत ह। बड़का परिवार भुइयाँ क बड़का हिंसा पाइ। नान्ह परिवार देस क नान्ह नान्ह हींसा पाइ। भुइयाँ ओनॅ लोगन क दीन्ह जाइ जेकर नाउँ गोटी तय करी। हर एक परिवार समूह आपन भुइयाँ पाइ।"},{"number":55,"verse":"“तू पचन क दूसर लोगन स देस खाली कराइ लेइ चाही। अगर तू पचे ओनँ लोगन क आपन देस मँ ठहरइ देब्या तउ उ पचे तोहरे बरे बहोतइ परेसानी पइदा करिहीं। उ पचे तोहरी आँखी क पिन या तोहरी कखरी क काँटा क तरह होइहीं। उ पचे तोहका परेसानी देइहीं जहाँ तू रहब्या।"},{"number":56,"verse":"अगर अइसा ह तउ इ होइ सकत ह मोका तू लोगन क संग भी उहइ करइ क होइ जउन जोजना मइँ ओन लोगन संग करइ बरे किहउँ।”"}]}
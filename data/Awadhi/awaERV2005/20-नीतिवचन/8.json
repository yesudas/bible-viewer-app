{"bibleAbbr":"awaERV2005","bookName":"नीतिवचन","bookEnglishName":"Proverbs","chapterNumber":8,"verses":[{"number":1,"verse":"( सुबुद्धि क पुकार) का बुद्धि तोहका गोहरावत नाहीं अहइ? का समुझबूझ ऊँचकी अवाज स तोहका नाहीं बुलावत अहइ?"},{"number":2,"verse":"उ राह क किनारे ऊँचे ठउरन पइ अउर चौराहे पइ खड़ी रहत ह।"},{"number":3,"verse":"उ सहर क जाइवालन दुआरन क सहारे सिंह दुआर क ऊपर गोहराइके कहत ह,"},{"number":4,"verse":"“हे लोगो, मइँ तोहका गोहरावत हउँ, मइ समूची मानवजाति बरे अवाज उठावत हउँ।"},{"number":5,"verse":"अरे नादा ने लोगो! बुद्धिमानी स रहइ क सिखा तू जउन मूरख बना अहा समुझबूझ सिखा।"},{"number":6,"verse":"सुना। काहेकि मोरे लगे कहइ क उत्तिम बातन अहइँ, आपन मुँहन खोलति हउँ, जउन कहइ क उचित बा"},{"number":7,"verse":"मेरे मुखे स तउ उहइ निकरत ह जउन फुरइ अहइ, काहेकि मोरे ओंठन क दुट्ठता स घिन अहइ।"},{"number":8,"verse":"मोरे मुँहे स निकलइ वाले सबइ सब्द निआव स पूर्ण अहइ। ओन मँ स कउनो भी धोका देइ वाला नाहीं अहइ।"},{"number":9,"verse":"विचारवान मनई बरे उ सबइ साफ साफ अहइँ अउर गियानी जन बरे उ सबइ सब दोख रहित अहइँ।"},{"number":10,"verse":"चाँदी नाहीं बल्कि तू मोर हिदायत ग्रहण करा उत्तिम सोना नाहीं बल्कि तू मोर गियान ल्या।"},{"number":11,"verse":"सुबुद्धि रत्नन मणि माणिकन स जियादा कीमती अहइँ। तोहार अइसी मनचाही कउनो वस्तु स ओकर तुलना नाहीं होइ।”"},{"number":12,"verse":"( सुबुद्धि का करत ह) “मइँ बुद्धि अउर गियान क संग रहत हउँ। नीक अउर विवेक मोर मीत अहइ।।"},{"number":13,"verse":"यहोवा स डरब, बुराई स घिना करब अहइ। स्वार्थीपन अउर घमण्ड, बुराइ क मारग झुटी मुँह स मइँ घिना करत हउँ।"},{"number":14,"verse":"मोर लगे परामर्स अउ गियान अहइ। मोरे लगे बुद्धि सक्ती अहइ।"},{"number":15,"verse":"मोरे ही सहारे राजा राज्ज करत हीं, अउर सासक नेम रचत हीं, जउन निआउ स पूर्ण अहइ।"},{"number":16,"verse":"केवल मोरी ही मदद स धरती क सबइ नीक सासक राज्ज चलावत हीं।"},{"number":17,"verse":"जउन मोहसे पिरेम करत हीं, मइँ भी ओनसे पिरेम करत हउँ, मोका जउन हेरत हीं, मोका पाइ लेत हीं।"},{"number":18,"verse":"सम्पत्तियन अउ आदर मोर संग अहइँ। मइँ खरी सम्पत्ति अउ जस देत हउँ।"},{"number":19,"verse":"मोर फल सोना स उत्तिम अहइँ। मइँ जउन उपजावत हउँ, उ सुद्ध-चाँदी स जियादा नीक अहइ।"},{"number":20,"verse":"मइँ निआउ क मारग क संग संग सत्य क मारग पइ चलत आवत हउँ।"},{"number":21,"verse":"मोहसे जउन पिरेम करतेन ओनका मइँ धन देत हउँ, अउर ओनकर भंडार भरि देत हउँ।"},{"number":22,"verse":"“यहोवा सबइ चिजियन क रचइ स पहिले आपन पुराने करमन स भी पहिले मोका रचेस ह।"},{"number":23,"verse":"मोर रचना सनातन काल मँ भइ रहा। धरती क रचान स पहिले मोर रचान भइ रहा।"},{"number":24,"verse":"जब मोरे रचना कीन्हा गवा रहा तब न तउ सागर रहा अउर न ही पानी क सोता रहेन।"},{"number":25,"verse":"मोका पहाड़न पहाड़ियन क थिर करइ स पहिले ही जन्म दीन्ह गवा।"},{"number":26,"verse":"धरती क रचना, या ओकर खेत या जब धरती क, धूल कण रचा गएन, ओसे पहिले मोका रचेस ह।"},{"number":27,"verse":"जब यहोवा अकासे क कायम किहे रहा ओहसे भी पहिले मोर अस्तित्व रहा। जब यहोवा सागार क पइ छितिज रेखा खिँचे रहा ओहसे भी पहिले मोर अस्तित्व रहा।"},{"number":28,"verse":"उ जब अकासे मँ सघन बादल टिकाए रहा, अउर गहिर सागर क पानी स भरे रहा तउ स भी मइँ हुवाँ रहा।"},{"number":29,"verse":"जब उ समुद्दर क चउहद्दी बाँधे रहा ताकि पानी ओहसे आगे न चला जाइ मइँ हुवाँ रहा। जब उ धरती क नेवन रखे रहा ओहेस पहिले मइँ राह।"},{"number":30,"verse":"तब मइँ ओकरे संग कुसल सिल्पी स रहेउँ, मइँ दिन-प्रतिदिन आनन्द स पूरिपूर्ण होत चली गएउँ। ओकर समन्वा हमेसा आनन्द मनावत।"},{"number":31,"verse":"ओकर पूरी दुनिया स मइँ आनन्दित रहेउँ। मोर खुसी समूचइ मानवता रही।"},{"number":32,"verse":"“तउ अब, मोर पूतो, मोर बात सुना। ओ धन्न अहइ जउन जन मोर राह पइ चलत हीं।"},{"number":33,"verse":"मोर उपदेस सुना अउर बुद्धिमान बना। एनकर उपेच्छा जिन करा।"},{"number":34,"verse":"उहइ जन धन्न अहइ, जउन मोर बात सुनत अउर रोज मोरे दुआरन पइ दृस्टि लगाए रहत एवं मोर ड्योढ़ी पइ बाट जोहत रहत ह।"},{"number":35,"verse":"काहेकि जउन मोका पाइ लेत उहइ जिन्नगी पावत अउर उ यहोवा क अनुग्रह पावत ह।"},{"number":36,"verse":"मुला उ जउन मोर खिलाफ पाप करत ह खूद ही चोट खावत ह उ जउन मोहे स घिना करत ह उ मउत स गले लगावत ह।”"}]}
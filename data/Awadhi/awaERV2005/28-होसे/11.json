{"bibleAbbr":"awaERV2005","bookName":"होसे","bookEnglishName":"Hosea","chapterNumber":11,"verses":[{"number":1,"verse":"( इस्राएल यहोवा क बिसरि गवा) “जब इस्राएल अबहीं गदेला रहा, मइँ, (यहोवा) ओहसे पिरेम किहे रहेउँ। मइँ आपन गदेला क मिस्र स बाहेर बोलाइ लिहे रहेउँ।"},{"number":2,"verse":"मुला मइँ ओका जेतना जियादा बोलाएउँ उ पचे मोहसे ओतना ही जियादा दूर होइ गए रहेन। उ पचे बाल देवतन क बलियन चढ़ाए रहेन अउर मूरतियन क अगवा धूप बारे रहेन।"},{"number":3,"verse":"“उ मइँ ही अहउँ जउन एप्रैम चलब सिखाएस। मइँ इस्राएल क आपन बाँहन मँ लिहे रहेउँ, मुला उ नाहीं जानत ह कि कउन ओका तन्दुरुस्त किहेस ह।"},{"number":4,"verse":"मइँ ओनका पिआर अउ स्नेह क ‘लसुरी’ स अगुवाइ किहे रह्या। मइँ ओकरे गटइ स जुआ क हटाइ दिहेस अउर विनम्रता स खिलाएस ह।"},{"number":5,"verse":"“मुला उ पचे मोर कइँती नाहीं मुड़ब्या! नाहीं, उ पचे मिस्र चला गएन या आपन राजा अस्सूर क राजा क लगे गएन। उ पचे मोर कइँती वापिस आवइ स इन्कार करत ह।"},{"number":6,"verse":"ओनकर सहरन क ऊपर लटकत भवा तरवार ओनकर सबइ ताकतवार मनइयन क ओनकर बुरे जोजना क कारण बर्बाद कइ देइहीं।"},{"number":7,"verse":"“मोर लोग मोह स मुड़ि जाब अउर उ एका नाहीं रोक सकब। उ पचे आपन मदद बरे बाल देवता क पुकारेस, का उ ओका बचा सकेस?”"},{"number":8,"verse":"( यहोवा इस्राएल क बिनास नाहीं चाहत) “हे एप्रैम, मइँ तोहका तजि देइ नाहीं चाहत हउँ। हे इस्राएल, मइँ चाहत हउँ कि मइँ तोहार रच्छा करउँ। मइँ तोहका अदमा क तरह नाहीं कइ देइ चाहत हउँ। मइँ नाहीं चाहत हउँ कि तोहका सबोर्याम जइसा बनाइ देउँ। मइँ आपन मन बदलत हउँ तोहरे बरे पिरेम बहोत गहिर अहइ।"},{"number":9,"verse":"मइँ आपन भयंकर किरोध क जीतइ नाहीं देब। मइँ फुन एप्रैम क बर्बाद नाहीं कइ देब। मइँ तउ परमेस्सर अहउँ, मइँ कउनो मनई नाहीं। मइँ तउ उ पवित्तर हउँ, मइँ तोहरे संग हउँ। मइँ आपन किरोध क नाहीं देखाउब।"},{"number":10,"verse":"मइँ सेर क दहाड़ स गर्जन करब। मइँ गर्जन करब अउर मोरी संतानन निचके अइहीं अउर मोरे पाछे चलिहीं। मोर संतानन जउन डर स थर-थर काँपति अहइँ, पच्छिम स अइहीं।"},{"number":11,"verse":"उ पचे कँपकँपात चिड़ियन स मिस्र स अइहीं। उ पचे काँपत कबूतरे क नाई अस्सूर क धरती स अइहीं अउर मइँ ओनका ओनके घर वापस लइ जाब।” यहोवा इ कहे रहा।"},{"number":12,"verse":"“एप्रैम मोर बरे बहोत सारा लबार बोलेस; इस्राएल क घर मोर बरे बहोत सारा गलत बातन बोलेस। मुला अबहीं भी यहूदा परमेस्सर क सेवा करत रहेन अउर उ पवित्तर क बरे विस्सासी अहा।”"}]}
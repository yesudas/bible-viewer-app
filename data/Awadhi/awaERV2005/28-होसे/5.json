{"bibleAbbr":"awaERV2005","bookName":"होसे","bookEnglishName":"Hosea","chapterNumber":5,"verses":[{"number":1,"verse":"( मुखिया लोग इस्राएल अउ यहूदा स पाप करवाएन) “याजकन, सुना! इस्राएल क परिवार, धियान दे! साही परिवार, सुना! “जदपि तू पचे अइसा लुकान रहा जइसा कि मिसपा क फंदा मँ अहा अउर तू पचे ताबोर क धरती पइ फइलावा गवा फँदन क तरह अहा, मइँ तू सबइ क खिलाफ निआव करब।"},{"number":2,"verse":"मइँ तू सबन क सजा देबउँ जदपि तू पचे सित्तम क गहरा खाई क नाईं होइ।"},{"number":3,"verse":"एप्रैम, मइँ जानत हउँ तू का करत ह। इस्राएल, तू मोसे छिपा भवा नाहीं बा। एप्रैम लखा, इस्राएल अपवित्तर अहइ काहेकि उ रण्डी क नाईं हरकत करत आवत ह।"},{"number":4,"verse":"इस्राएल इ सबइ कुकरम कइके आपन क परमेस्सर क लगे लउटइ स रोकत अहइँ। उ पचे मूरती पूजा करइ क मज़बूत इच्छा रखत ह उ पचे यहोवा क नाहीं जनतेन।"},{"number":5,"verse":"जउन बातन इस्राएल क गोरव बनावत रही उ ही ओकरे बरे लज्जा लाइहीं। इस्राएल आपन अपराध क कारण ठोकर खावत ह। यहूदा भी ओकरे संग ठोकर खावत ह।"},{"number":6,"verse":"“इस्राएल क लोग ‘भेड़िन’ अउर ‘गइयन’ क साथ लइके यहोवा क बलि चढ़ावइ बरे हेरइ बरे निकरि। मुला उ पचे ओका नाहीं पाइ सकिहीं। तउ जान जाइहीं कि उ ओनसे दूर चला गवा अहइँ।"},{"number":7,"verse":"यहोवा ओन पइ बिस्सास किहेन, मुला उ पचे ओकर संग धोखा किहेस। लखा, उ पचे अवैध गदेलन क जन्म दिहेस ह। हाली ही यहोवा ओनकर समुचइ फसलन क एक ठु महीना मँ ही दुस्मन क जरिये खतम करइ देब्या।”"},{"number":8,"verse":"( इस्राएल क बिनास क भविस्सबाणी) “गिबाह मँ नरसिंगहा बजावा; रामा मँ तू तुरही बजावा। बेतावेन मँ जोरदार आवाज़ करा। हे बिन्यामीन, लखा!"},{"number":9,"verse":"जब सज़ा क समइ आइ, एप्रैम पूरी तरह स बर्बाद कीन्ह जाब्या। तू निहचय होइ सकत ह कि मइँ इस्राएल क कबीला क बीच स जउन बोलत हउँ इ फुरइ अहइ।"},{"number":10,"verse":"यहूदा क मुखिया उ मनई क तरह होइ जउन दूसर लोगन क भइँया क लेइ बरे चउहद्दी क निसान क पाथरन खिसकावत ह। तउ मइँ ओह पइ आपन किरोध पानी क तरह उण्डेलब।"},{"number":11,"verse":"एप्रैम क सजा दीन्ह जाइ, ओका कुचरि दीन्ह अउ मसरि दीन्ह जाइ जइसे अंगूरे क पीस दीन्ह जात ह। काहेकि उ निकम्मा क अनुसरण करइ क निहचइ किहेस ह।"},{"number":12,"verse":"मइँ एप्रैम क अइसे नस्ट करब जइसे कउनो घुन कउनो काठे क नस्ट करत ह। अउर मइँ यहूदा क वइसे नस्ट करब जइसे जंग कउनो धातू क नस्ट करत ह।"},{"number":13,"verse":"एप्रैम जान लिहेस कि उ रोगग्रस्त अहइ; यहूदा आपन घाव लखेस। एप्रैम अउर यहूदा अस्सूर क ‘महान राजा’ क लगे मदद बरे गएन। किन्तु महान राजा तोहार रोग क नीक करइ मँ या तोहार घाव भरि मँ असमर्थ रहेन।"},{"number":14,"verse":"मइँ एप्रैम बरे एक सेर क नाईं होब। मइँ यहूदा क संग एक जवान सेर क नाईं हरकत करब। मइँ ओनका टुका मँ चीड़ देब अउर ओनका दूर लइ जाब। कउनो भी ओनका मोसा बचाइ नाहीं पाइ।"},{"number":15,"verse":"फुन मइँ आपन जगह रहइ बरे लउट जाब जब तलक कि उ पचे आपन कसूर स्वीकार न करइ लेइ अउर मोका हेरत भए न आ जाइ। जब उ पचे विपदन मँ होइ, उ पचे मोका, मोह स मदद लेइ बरे हेरइहीं।”"}]}
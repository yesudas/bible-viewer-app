{
  "bibleAbbr" : "TCVIN2022",
  "bookName" : "எண்ணாகமம்",
  "bookEnglishName" : "Numbers",
  "chapterNumber" : 1,
  "verses" : [ {
    "number" : 1,
    "verse" : "(முதல் கணக்கெடுப்பு) இஸ்ரயேலர் எகிப்திலிருந்து வந்த இரண்டாம் வருடம் இரண்டாம் மாதம் முதலாம் நாள், சீனாய் பாலைவனத்தில், சபைக் கூடாரத்தில் யெகோவா மோசேயுடன் பேசினார். அவர் சொன்னதாவது:"
  }, {
    "number" : 2,
    "verse" : "“நீ இஸ்ரயேலின் முழு சமுதாயத்தையும், வம்சங்களின்படியும், குடும்பங்களின்படியும் கணக்கிடவேண்டும். ஒவ்வொருவரையும் பெயர் பெயராகப் பதிவு செய்யவேண்டும்."
  }, {
    "number" : 3,
    "verse" : "நீயும், ஆரோனும் படையில் பணிபுரியக்கூடிய இருபது வயதையும், அதற்கு மேற்பட்ட வயதையும் உடைய எல்லா இஸ்ரயேல் மனிதர்களையும், அவர்களுடைய பிரிவுகளின்படி கணக்கிடுங்கள்."
  }, {
    "number" : 4,
    "verse" : "இதற்காக ஒவ்வொரு கோத்திரத்திலிருந்தும், குடும்பத்தின் தலைவன் உனக்கு உதவிசெய்ய வேண்டும்."
  }, {
    "number" : 5,
    "verse" : "“உனக்கு உதவியாய் இருக்கவேண்டியவர்களின் பெயர்களாவன: “ரூபன் கோத்திரத்திலிருந்து சேதேயூரின் மகன் எலிசூர்;"
  }, {
    "number" : 6,
    "verse" : "சிமியோன் கோத்திரத்திலிருந்து சூரிஷதாயின் மகன் செலூமியேல்,"
  }, {
    "number" : 7,
    "verse" : "யூதா கோத்திரத்திலிருந்து அம்மினதாபின் மகன் நகசோன்,"
  }, {
    "number" : 8,
    "verse" : "இசக்கார் கோத்திரத்திலிருந்து சூவாரின் மகன் நெதனெயேல்,"
  }, {
    "number" : 9,
    "verse" : "செபுலோன் கோத்திரத்திலிருந்து ஏலோனின் மகன் எலியாப்,"
  }, {
    "number" : 10,
    "verse" : "யோசேப்பின் மகன்களான எப்பிராயீமின் கோத்திரத்திலிருந்து அம்மியூதின் மகன் எலிஷாமா, மனாசே கோத்திரத்திலிருந்து பெதாசூரின் மகன் கமாலியேல்,"
  }, {
    "number" : 11,
    "verse" : "பென்யமீன் கோத்திரத்திலிருந்து கீதியோனியின் மகன் அபீதான்,"
  }, {
    "number" : 12,
    "verse" : "தாண் கோத்திரத்திலிருந்து அம்மிஷதாயின் மகன் அகியேசேர்,"
  }, {
    "number" : 13,
    "verse" : "ஆசேர் கோத்திரத்திலிருந்து ஓகிரானின் மகன் பாகியேல்,"
  }, {
    "number" : 14,
    "verse" : "காத் கோத்திரத்திலிருந்து தேகுயேலின் மகன் எலியாசாப்,"
  }, {
    "number" : 15,
    "verse" : "நப்தலி கோத்திரத்திலிருந்து ஏனானின் மகன் அகீரா.”"
  }, {
    "number" : 16,
    "verse" : "தங்களுடைய முற்பிதாக்களின் கோத்திரங்களின் தலைவர்களாக, இஸ்ரயேல் சமுதாயத்திலிருந்து நியமிக்கப்பட்ட மனிதர்கள் இவர்களே. இஸ்ரயேல் வம்சங்களின் தலைவர்களும் இவர்களே."
  }, {
    "number" : 17,
    "verse" : "மோசேயும், ஆரோனும் பெயர் கொடுக்கப்பட்ட இம்மனிதரைச் சேர்த்துக்கொண்டார்கள்."
  }, {
    "number" : 18,
    "verse" : "இரண்டாம் மாதம் முதலாம் நாளில், இஸ்ரயேலின் முழு சமுதாயத்தையும் ஒன்றுகூட்டினார்கள். மக்கள் தங்கள் பரம்பரையைத் தங்கள் வம்சங்களின்படியும், குடும்பங்களின்படியும் குறிப்பிட்டார்கள். இருபது வயதையும், அதற்கு மேற்பட்ட வயதையும் உடைய மனிதர்கள் ஒவ்வொருவரும், பெயர் பெயராகப் பதிவு செய்யப்பட்டார்கள்."
  }, {
    "number" : 19,
    "verse" : "யெகோவா மோசேக்குக் கட்டளையிட்டபடியே அவர்கள் செய்தார்கள். இப்படியாக சீனாய் பாலைவனத்தில் அவன் அவர்களைக் கணக்கிட்டான்."
  }, {
    "number" : 20,
    "verse" : "இஸ்ரயேலின் முதற்பேறான ரூபன் சந்ததியிலிருந்து, இராணுவத்தில் பணிபுரியக்கூடிய, இருபது வயதையும், அதற்கு மேற்பட்ட வயதையும் உடைய எல்லோரும் பதிவு செய்யப்பட்டார்கள். அவர்கள் ஒவ்வொருவரும், தங்களுடைய வம்ச பதிவின்படியும், குடும்ப பதிவின்படியும் பெயர் பெயராகப் பதிவு செய்யப்பட்டார்கள்."
  }, {
    "number" : 21,
    "verse" : "ரூபன் கோத்திரத்திலிருந்த எண்ணிக்கை 46,500 பேர்."
  }, {
    "number" : 22,
    "verse" : "சிமியோனின் சந்ததிகளிலிருந்து, இராணுவத்தில் பணிபுரியக்கூடிய, இருபது வயதையும் அதற்கு மேற்பட்ட வயதையும் உடைய எல்லோரும் பதிவு செய்யப்பட்டார்கள். அவர்கள் ஒவ்வொருவரும், தங்களுடைய வம்ச பதிவின்படியும், குடும்ப பதிவின்படியும், பெயர் பெயராகப் பதிவு செய்யப்பட்டார்கள்."
  }, {
    "number" : 23,
    "verse" : "சிமியோன் கோத்திரத்திலிருந்த எண்ணிக்கை 59,300 பேர்."
  }, {
    "number" : 24,
    "verse" : "காத்தின் சந்ததிகளிலிருந்து, இராணுவத்தில் பணிபுரியக்கூடிய இருபது வயதையும், அதற்கு மேற்பட்ட வயதையும் உடைய எல்லோரும் பதிவு செய்யப்பட்டார்கள். அவர்கள் ஒவ்வொருவரும், தங்களுடைய வம்ச பதிவின்படியும், குடும்ப பதிவின்படியும், பெயர் பெயராகப் பதிவு செய்யப்பட்டார்கள்."
  }, {
    "number" : 25,
    "verse" : "காத் கோத்திரத்திலிருந்த எண்ணிக்கை 45,650 பேர்."
  }, {
    "number" : 26,
    "verse" : "யூதாவின் சந்ததிகளிலிருந்து, இராணுவத்தில் பணிபுரியக்கூடிய இருபது வயதையும், அதற்கு மேற்பட்ட வயதையும் உடைய எல்லோரும் பதிவு செய்யப்பட்டார்கள். அவர்கள் ஒவ்வொருவரும், தங்களுடைய வம்ச பதிவின்படியும், குடும்ப பதிவின்படியும், பெயர் பெயராகப் பதிவு செய்யப்பட்டார்கள்."
  }, {
    "number" : 27,
    "verse" : "யூதாவின் கோத்திரத்திலிருந்த எண்ணிக்கை 74,600 பேர்."
  }, {
    "number" : 28,
    "verse" : "இசக்கார் சந்ததிகளிலிருந்து, இராணுவத்தில் பணிபுரியக்கூடிய இருபது வயதையும், அதற்கு மேற்பட்ட வயதையும் உடைய எல்லோரும் பதிவு செய்யப்பட்டார்கள். அவர்கள் ஒவ்வொருவரும், தங்களுடைய வம்ச பதிவின்படியும், குடும்ப பதிவின்படியும், பெயர் பெயராகப் பதிவு செய்யப்பட்டார்கள்."
  }, {
    "number" : 29,
    "verse" : "இசக்காரின் கோத்திரத்திலிருந்த எண்ணிக்கை 54,400 பேர்."
  }, {
    "number" : 30,
    "verse" : "செபுலோனின் சந்ததிகளிலிருந்து, இராணுவத்தில் பணிபுரியக்கூடிய இருபது வயதையும், அதற்கு மேற்பட்ட வயதையும் உடைய எல்லோரும் பதிவு செய்யப்பட்டார்கள். அவர்கள் ஒவ்வொருவரும், தங்களுடைய வம்ச பதிவின்படியும், குடும்ப பதிவின்படியும் பெயர் பெயராகப் பதிவு செய்யப்பட்டார்கள்."
  }, {
    "number" : 31,
    "verse" : "செபுலோனின் கோத்திரத்திலிருந்த எண்ணிக்கை 57,400 பேர்."
  }, {
    "number" : 32,
    "verse" : "யோசேப்பின் மகனான எப்பிராயீமின் சந்ததிகளிலிருந்து, இராணுவத்தில் பணிபுரியக்கூடிய இருபது வயதையும், அதற்கு மேற்பட்ட வயதையும் உடைய எல்லோரும் பதிவு செய்யப்பட்டார்கள். அவர்கள் ஒவ்வொருவரும், தங்களுடைய வம்ச பதிவின்படியும், குடும்ப பதிவின்படியும் பெயர் பெயராகப் பதிவு செய்யப்பட்டார்கள்."
  }, {
    "number" : 33,
    "verse" : "எப்பிராயீமின் கோத்திரத்திலிருந்த எண்ணிக்கை 40,500 பேர்."
  }, {
    "number" : 34,
    "verse" : "யோசேப்பின் மகனான மனாசேயின் சந்ததிகளிலிருந்து, இராணுவத்தில் பணிபுரியக்கூடிய இருபது வயதையும், அதற்கு மேற்பட்ட வயதையும் உடைய எல்லோரும் பதிவு செய்யப்பட்டார்கள். அவர்கள் ஒவ்வொருவரும், தங்களுடைய வம்ச பதிவின்படியும், குடும்ப பதிவின்படியும் பெயர் பெயராகப் பதிவு செய்யப்பட்டார்கள்."
  }, {
    "number" : 35,
    "verse" : "மனாசேயின் கோத்திரத்திலிருந்த எண்ணிக்கை 32,200 பேர்."
  }, {
    "number" : 36,
    "verse" : "பென்யமீனின் சந்ததிகளிலிருந்து, இராணுவத்தில் பணிபுரியக்கூடிய இருபது வயதையும், அதற்கு மேற்பட்ட வயதையும் உடைய எல்லோரும் பதிவு செய்யப்பட்டார்கள். அவர்கள் ஒவ்வொருவரும் தங்களுடைய வம்ச பதிவின்படியும், குடும்ப பதிவின்படியும் பெயர் பெயராகப் பதிவு செய்யப்பட்டார்கள்."
  }, {
    "number" : 37,
    "verse" : "பென்யமீனின் கோத்திரத்திலிருந்த எண்ணிக்கை 35,400 பேர்."
  }, {
    "number" : 38,
    "verse" : "தாணின் சந்ததிகளிலிருந்து, இராணுவத்தில் பணிபுரியக்கூடிய இருபது வயதையும், அதற்கு மேற்பட்ட வயதையும் உடைய எல்லோரும் பதிவு செய்யப்பட்டார்கள். அவர்கள் ஒவ்வொருவரும், தங்களுடைய வம்ச பதிவின்படியும், குடும்ப பதிவின்படியும், பெயர் பெயராகப் பதிவு செய்யப்பட்டார்கள்."
  }, {
    "number" : 39,
    "verse" : "தாணின் கோத்திரத்திலிருந்த எண்ணிக்கை 62,700 பேர்."
  }, {
    "number" : 40,
    "verse" : "ஆசேரின் சந்ததிகளிலிருந்து, இராணுவத்தில் பணிபுரியக்கூடிய இருபது வயதையும், அதற்கு மேற்பட்ட வயதையும், உடைய எல்லோரும் பதிவு செய்யப்பட்டார்கள். அவர்கள் ஒவ்வொருவரும், தங்களுடைய வம்ச பதிவின்படியும், குடும்ப பதிவின்படியும் பெயர் பெயராகப் பதிவு செய்யப்பட்டார்கள்."
  }, {
    "number" : 41,
    "verse" : "ஆசேரின் கோத்திரத்திலிருந்த எண்ணிக்கை 41,500 பேர்."
  }, {
    "number" : 42,
    "verse" : "நப்தலியின் சந்ததிகளிலிருந்து, இராணுவத்தில் பணிபுரியக்கூடிய இருபது வயதையும், அதற்கு மேற்பட்ட வயதையும் உடைய எல்லோரும் பதிவு செய்யப்பட்டார்கள். அவர்கள் ஒவ்வொருவரும், தங்களுடைய வம்ச பதிவின்படியும், குடும்ப பதிவின்படியும் பெயர் பெயராகப் பதிவு செய்யப்பட்டார்கள்."
  }, {
    "number" : 43,
    "verse" : "நப்தலியின் கோத்திரத்திலிருந்த எண்ணிக்கை 53,400 பேர்."
  }, {
    "number" : 44,
    "verse" : "மோசேயினாலும், ஆரோனாலும், தன்தன் குடும்பத்தைப் பிரதிநிதித்துவப்படுத்திய இஸ்ரயேலரின் பன்னிரண்டு தலைவர்களினாலும் எண்ணப்பட்ட மனிதர்கள் இவர்களே."
  }, {
    "number" : 45,
    "verse" : "இஸ்ரயேலின் இராணுவத்தில் பணிசெய்யக்கூடிய இருபது வயதையும், அதற்கு மேற்பட்ட வயதையும் உடைய இஸ்ரயேலர் எல்லோரும் அவர்களுடைய குடும்பங்களின்படியே எண்ணப்பட்டார்கள்."
  }, {
    "number" : 46,
    "verse" : "மொத்த எண்ணிக்கை 6,03,550 பேர்."
  }, {
    "number" : 47,
    "verse" : "ஆனால், மற்றவர்களோடு லேவி கோத்திரத்தின் குடும்பங்கள் கணக்கிடப்படவில்லை."
  }, {
    "number" : 48,
    "verse" : "யெகோவா மோசேயிடம் சொல்லியிருந்ததாவது:"
  }, {
    "number" : 49,
    "verse" : "“நீ லேவி கோத்திரத்தைக் கணக்கிடவோ, அவர்களை மற்ற இஸ்ரயேலருடன் மக்கள் தொகை கணக்கெடுக்கவோ வேண்டாம்."
  }, {
    "number" : 50,
    "verse" : "ஆனால் நீ லேவியரை சாட்சிபகரும் இறைசமுகக் கூடாரத்திற்கும், அதன் எல்லா பணிப்பொருட்களுக்கும், அதற்குரிய எல்லாவற்றிற்கும்மேல் பொறுப்பாக நியமிக்கவேண்டும். இறைசமுகக் கூடாரத்தையும், அதன் பணிமுட்டுகளையும் அவர்களே சுமக்கவேண்டும். அவர்களே அதைப் பராமரித்து, அதைச் சுற்றிலும் முகாமிடவேண்டும்."
  }, {
    "number" : 51,
    "verse" : "எப்பொழுதாவது இறைசமுகக் கூடாரத்தை நகர்த்தவேண்டுமானால், லேவியரே அதைக் கழற்றவேண்டும். இறைசமுகக் கூடாரத்தை அமைக்கவேண்டுமென்றாலும் அதை லேவியரே செய்யவேண்டும். அதற்கு அருகில் செல்லும் வேறு எவனும் கொல்லப்படவேண்டும்."
  }, {
    "number" : 52,
    "verse" : "இஸ்ரயேலர் தங்கள் பிரிவுகளின்படியே கூடாரங்களை அமைக்கவேண்டும். ஒவ்வொருவனும் தன் சொந்தக் கூடாரத்தில் தன் சொந்தக் கொடியின்கீழ் இருக்கவேண்டும்."
  }, {
    "number" : 53,
    "verse" : "ஆனாலும், இஸ்ரயேல் சமுதாயத்தின்மேல் கோபம் வராதபடிக்கு லேவியர்கள் உடன்படிக்கைக் கூடாரத்தைச் சுற்றி தங்கள் முகாமிடவேண்டும். உடன்படிக்கைக் கூடாரத்தின் பராமரிப்புக்கு லேவியரே பொறுப்பாயிருக்க வேண்டும்.”"
  }, {
    "number" : 54,
    "verse" : "யெகோவா மோசேக்குக் கட்டளையிட்டபடியே இஸ்ரயேலர் இவற்றையெல்லாம் செய்தார்கள்."
  } ]
}
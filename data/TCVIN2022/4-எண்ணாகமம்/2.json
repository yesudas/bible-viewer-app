{
  "bibleAbbr" : "TCVIN2022",
  "bookName" : "எண்ணாகமம்",
  "bookEnglishName" : "Numbers",
  "chapterNumber" : 2,
  "verses" : [ {
    "number" : 1,
    "verse" : "கோத்திர முகாம்களின் ஒழுங்குமுறையெகோவா மோசேயிடமும் ஆரோனிடமும் சொன்னதாவது:"
  }, {
    "number" : 2,
    "verse" : "“இஸ்ரயேலர் சபைக் கூடாரத்தைச் சுற்றி சற்றுத் தொலைவில் தங்கள் முகாம்களை அமைக்கவேண்டும். ஒவ்வொருவனும் தன்தன் சின்னத்தின்கீழ் குடும்பத்தின் கொடியுடன் இருக்கவேண்டும்.”"
  }, {
    "number" : 3,
    "verse" : "சூரிய உதயத்தை நோக்கிய கிழக்குப் பக்கத்தில், யூதாவின் முகாம் பிரிவுகள் தங்கள் சின்னத்தின்கீழ் முகாமிடவேண்டும். அம்மினதாபின் மகன் நகசோன், யூதா மக்களின் தலைவன்."
  }, {
    "number" : 4,
    "verse" : "அவனுடைய பிரிவின் தொகை 74,600 பேர்."
  }, {
    "number" : 5,
    "verse" : "இசக்காரின் கோத்திரத்தார் அவர்களுக்கு அருகில் முகாமிடவேண்டும். சூவாரின் மகன் நெதனெயேல், இசக்கார் மக்களுக்குத் தலைவன்."
  }, {
    "number" : 6,
    "verse" : "அவனுடைய பிரிவின் தொகை 54,400 பேர்."
  }, {
    "number" : 7,
    "verse" : "செபுலோனின் கோத்திரம் அடுத்ததாக இருக்கும். ஏலோனின் மகன் எலியாப், செபுலோன் மக்களுக்குத் தலைவன்."
  }, {
    "number" : 8,
    "verse" : "அவனுடைய பிரிவின் தொகை 57,400 பேர்."
  }, {
    "number" : 9,
    "verse" : "யூதாவின் பக்கத்துக்கு அவர்களுடைய பிரிவுகளின்படி நியமிக்கப்பட்ட எல்லா மனிதரும் 1,86,400 பேர். அவர்களே முதலில் புறப்படுவார்கள்."
  }, {
    "number" : 10,
    "verse" : "தென்புறத்தில் ரூபனின் முகாம் பிரிவுகள், தங்கள் சின்னத்தின்கீழ் இருக்கும். சேதேயூரின் மகன் எலிசூர், ரூபன் மக்களுக்குத் தலைவன்."
  }, {
    "number" : 11,
    "verse" : "அவனுடைய பிரிவின் தொகை 46,500 பேர்."
  }, {
    "number" : 12,
    "verse" : "சிமியோன் கோத்திரம் அவர்களை அடுத்து முகாமிடவேண்டும். சூரிஷதாயின் மகன் செலூமியேல் சிமியோன் மக்களுக்குத் தலைவன்."
  }, {
    "number" : 13,
    "verse" : "அவனுடைய பிரிவின் தொகை 59,300 பேர்."
  }, {
    "number" : 14,
    "verse" : "காத் கோத்திரம் அடுத்ததாக இருக்கும். தேகுயேலின் மகன் எலியாசாப், காத் மக்களுக்குத் தலைவன்."
  }, {
    "number" : 15,
    "verse" : "அவனுடைய பிரிவின் தொகை 45,650 பேர்."
  }, {
    "number" : 16,
    "verse" : "ரூபனுடைய பக்கத்துக்கு அவர்களுடைய பிரிவுகளின்படி நியமிக்கப்பட்ட எல்லா மனிதரும் 1,51,450 பேர். அவர்கள் இரண்டாவதாகப் புறப்படுவார்கள்."
  }, {
    "number" : 17,
    "verse" : "சபைக் கூடாரமும், லேவியரின் முகாமும் மற்ற முகாம்களுக்கு நடுவிலிருந்து புறப்படும். அவர்கள் தாம் முகாமிட்ட அதே ஒழுங்கின்படி ஒவ்வொருவரும் தன்தன் சின்னத்தின் கீழாகப் போவார்கள்."
  }, {
    "number" : 18,
    "verse" : "மேற்குப் பக்கத்தில் எப்பிராயீமின் முகாமின் பிரிவுகள், தங்கள் கொடியின்கீழ் இருக்கும். அம்மியூதின் மகன் எலிஷாமா, எப்பிராயீம் மக்களுக்குத் தலைவன்."
  }, {
    "number" : 19,
    "verse" : "அவனுடைய பிரிவின் தொகை 40,500 பேர்."
  }, {
    "number" : 20,
    "verse" : "மனாசே கோத்திரம் அவர்களுக்கு அடுத்ததாக இருக்கும். பெதாசூரின் மகன் கமாலியேல், மனாசே மக்களுக்குத் தலைவன்."
  }, {
    "number" : 21,
    "verse" : "அவனுடைய பிரிவின் தொகை 32,200 பேர்."
  }, {
    "number" : 22,
    "verse" : "பென்யமீன் கோத்திரம் அதற்கு அடுத்ததாக இருக்கும். கீதெயோனின் மகன் அபீதான், பென்யமீன் மக்களுக்குத் தலைவன்."
  }, {
    "number" : 23,
    "verse" : "அவனுடைய பிரிவின் தொகை 35,400 பேர்."
  }, {
    "number" : 24,
    "verse" : "எப்பிராயீமின் பக்கத்திற்கு அவர்களுடைய பிரிவுகளின்படி நியமிக்கப்பட்ட எல்லா மனிதரும் 1,08,100 பேர். அவர்கள் மூன்றாவதாகப் புறப்படுவார்கள்."
  }, {
    "number" : 25,
    "verse" : "வடக்குப் பக்கத்தில் தாண் முகாமின் பிரிவுகள் தங்கள் சின்னத்தின்கீழ் இருக்கும். அம்மிஷதாயின் மகன் அகியேசேர், தாண் மக்களுக்குத் தலைவன்."
  }, {
    "number" : 26,
    "verse" : "அவனுடைய பிரிவின் தொகை 62,700 பேர்."
  }, {
    "number" : 27,
    "verse" : "ஆசேர் கோத்திரம் அவர்களை அடுத்ததாக முகாமிடவேண்டும். ஓகிரானின் மகன் பாகியேல், ஆசேர் மக்களுக்குத் தலைவன்."
  }, {
    "number" : 28,
    "verse" : "அவனுடைய பிரிவின் தொகை 41,500 பேர்."
  }, {
    "number" : 29,
    "verse" : "நப்தலி கோத்திரம் அடுத்ததாக இருக்கும். ஏனானின் மகன் அகீரா, நப்தலி மக்களுக்குத் தலைவன்."
  }, {
    "number" : 30,
    "verse" : "அவனுடைய பிரிவின் தொகை 53,400 பேர்."
  }, {
    "number" : 31,
    "verse" : "தாணின் பக்கத்திற்கு நியமிக்கப்பட்ட மனிதர்களின் மொத்தத்தொகை 1,57,600 பேர். அவர்கள் கடைசியாக தங்கள் கொடிகளின் கீழ் புறப்படுவார்கள்."
  }, {
    "number" : 32,
    "verse" : "அவரவருடைய குடும்பங்களின்படி கணக்கிடப்பட்ட இஸ்ரயேலர்கள் இவர்களே. அவர்களுடைய பிரிவுகளின்படி முகாம்களில் இருந்த எல்லோருடைய எண்ணிக்கை 6,03,550 பேர்."
  }, {
    "number" : 33,
    "verse" : "ஆனாலும், யெகோவா மோசேக்குக் கட்டளையிட்டபடி, லேவியர் மற்ற இஸ்ரயேலருடன் கணக்கிடப்படவில்லை."
  }, {
    "number" : 34,
    "verse" : "அப்படியே யெகோவா மோசேக்குக் கட்டளையிட்ட எல்லாவற்றையும் இஸ்ரயேலர் செய்தார்கள். அந்த முறையாக அவர்கள் தங்கள் கொடிகளின் கீழே முகாமிட்டு இருந்தார்கள். அவ்விதமாகவே அவர்கள் போகும்போது ஒவ்வொருவரும் தன் வம்சத்துடனும், குடும்பத்துடனும் புறப்பட்டார்கள்."
  } ]
}
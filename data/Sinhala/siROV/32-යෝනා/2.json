{"bibleAbbr":"siROV","bookName":"යෝනා","bookEnglishName":"Jonah","chapterNumber":2,"verses":[{"number":1,"verse":"( යෝනාගේ යාච්ඤාව සහ ස්තුති ප්‍රශංසාව) එකල යෝනා මත්ස්‍යයාගේ බඩේ සිට තමාගේ දෙවිවූ ස්වාමීන්වහන්සේ ට යාච්ඤාකරමින් මෙසේ කීවේය:-"},{"number":2,"verse":"මාගේ පීඩාව නිසා ස්වාමීන්වහන්සේ ට හඬගැසීමි, උන්වහන්සේද මට උත්තරදුන් සේක; පාතාල ( හෙබ්‍රෙව්: ෂෙයෝල්.) ගැබේ සිට කෑගැසීමි, ඔබ මාගේ හඬ ඇසූසේක."},{"number":3,"verse":"ඔබ මුහුද මධ්‍යයේ ගැඹුරට මා හෙළූසේක, ජලධාරාවද මා වටකර තිබුණේය; ඔබගේ රැළ හා ඔබගේ ජලකඳු සියල්ල මට උඩින් ගලාගියේය."},{"number":4,"verse":"එවිට මම: ඔබගේ ඇස් හමුයෙන් පහකරනු ලැබීමි; එහෙත් ඔබගේ ශුද්ධ මාළිගාව දෙස නැවත බලන්නෙමියි කීමි."},{"number":5,"verse":"ජලයෝ ප්‍රාණ හානිය දක්වා මා වටකරගත්තෝය; ගැඹුර මා වටේට පැමිණියේය; මුහුද පන් මාගේ ඉස වටේ එතුණේය."},{"number":6,"verse":"කඳුවල පතුලට බැස්සෙමි; පොළොව ස්වකීය අගුල්වලින් සදාකාලේටම මා හිරකරගත්තේය. එහෙත්, මාගේ දෙවිවූ ස්වාමීන්වහන්ස, ඔබ මාගේ ප්‍රාණය වළෙන් ගොඩට ගත්සේක."},{"number":7,"verse":"මා තුළ මාගේ ආත්මය ක්ලාන්තවූ විට මම ස්වාමීන්වහන්සේ සිහිකෙළෙමි. මාගේ යාච්ඤාව ඔබ වෙතට, ඔබගේ ශුද්ධ මාළිගාවට, පැමිණියේය."},{"number":8,"verse":"බොරු නිරර්ථක දේවල් සලකන්නෝ තමුන්ගේම රක්ෂස්ථානය හැර දමති."},{"number":9,"verse":"එහෙත් මම ස්තුති හඬකින් ඔබට පූජා ඔප්පුකරන්නෙමි; බාරවූ දේ ගෙවන්නෙමි. ගැළවීම අයිති ස්වාමීන්වහන්සේ ට යයි කීවේය."},{"number":10,"verse":"ස්වාමීන්වහන්සේ මත්ස්‍යයාට කථාකලසේක, එවිට ඌ යෝනා ගොඩට වමාරාලුයේය."}]}
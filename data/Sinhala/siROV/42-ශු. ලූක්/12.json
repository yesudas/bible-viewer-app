{"bibleAbbr":"siROV","bookName":"ශු. ලූක්","bookEnglishName":"Luke","chapterNumber":12,"verses":[{"number":1,"verse":"ඒ අතරතුරේදී, ඔවුනොවන් පෑගෙන තරම් සමූහයාගෙන් දහස් ගණන් රැස්ව සිටියදී, උන්වහන්සේ පළමුකොට තමන් ගෝලයන්ට කථාකරන්ට පටන්ගෙන: ඔබ සැම පරිසිවරුන්ගේ වංචා නැමති මුහුන්වලින් ප්‍රවේසම්වෙන්න."},{"number":2,"verse":"මක්නිසාද එළිදරව් නොවන වසනලද දෙයක්වත් දැනගන්ට නොලැබෙන සඟවනලද දෙයක්වත් නැත."},{"number":3,"verse":"එබැවන් ඔබ සැම අඳුරෙහිදී කී දේ එළියෙහිදී අසනු ලබන්නේය; ඇතුල් ගෙවලදී ඔබ සැම කනට කී දේත් ගෙවල් මුදුන්වලදී ප්‍රසිද්ධ කරනු ලබන්නේය."},{"number":4,"verse":"( ගෝලයන් ධෛර්යකිරීම) මාගේ මිත්‍රයෙනි, ශරීරය නසා එයින් පසු වෙන කිසිවක් කරන්ට බැරි අයින්ට භය නොවෙන්නැයි ඔබ සැමට කියමි."},{"number":5,"verse":"නුමුත් ඔබ සැම භයවිය යුතු කාටදැයි ඔබ සැමට පෙන්වමි. නැසුවායින් පසු නිරයෙහි හෙළන්ට බලය ඇත්තාවූ තැනන්වහන්සේට භයවෙන්න; එසේය, උන්වහන්සේටම භයවෙන්නැයි ඔබ සැමට කියමි."},{"number":6,"verse":"ගේ කුරුල්ලන් පස්දෙනෙක් ශත දෙකකට නොවිකුණද්ද? උන්ගෙන් එකෙක්වත් දෙවියන්වහන්සේ ඉදිරියෙහි මතකනැති නොවන්නේය."},{"number":7,"verse":"ඔබ සැමගේ සියලු හිසකේ පවා ගණන්කර තිබේ. භයනොවෙන්න. ඔබ සැම බොහෝ ගේකුරුල්ලන්ට වඩා අගේය."},{"number":8,"verse":"තවද යමෙක් මනුෂ්‍යයන් ඉදිරියේදී මා පිළිගන්නේ ද, මනුෂ්‍ය පුත්‍රයාත් දෙවියන්වහන්සේගේ දූතයන් ඉදිරියේදී ඔහු පිළිගන්නේය."},{"number":9,"verse":"නුමුත් මනුෂ්‍යයන් ඉදිරියේදී මා එපාකළ තැනැත්තේ දෙවියන්වහන්සේගේ දූතයන් ඉදිරියේදී එපාකරනු ලබන්නේයයි ඔබ සැමට කියමි."},{"number":10,"verse":"මනුෂ්‍ය පුත්‍රයාට විරුද්ධව වචනයක් කියන කවරෙකුට නුමුත් කමාව ලැබෙන්නේය. නුමුත් ශුද්ධාත්මයාණන්ට විරුද්ධව අපහාසකරන්නාට කමාව නොලැබෙන්නේය."},{"number":11,"verse":"ඔවුන් සිනගෝගවලටද ප්‍රධානීන් හා ආණ්ඩුකාරයන් ඉදිරියටද ඔබ සැම ගෙනයන කල, උත්තර දෙන්නේ කෙසේද කියාවත් කියන්නේ කුමක්ද කියාවත් සිතා කනගාටු නොවෙන්න."},{"number":12,"verse":"මක්නිසාද ඔබ සැම විසින් කියයුතු දේ ඒ පැයේදීම ශුද්ධාත්මයාණන්වහන්සේ ඔබ සැමට උගන්වනවා ඇතැයි කීසේක."},{"number":13,"verse":"( තණ්හාව ගැන. පොහොසත් මෝඩයා පිළිබඳ උපමාව) සමූහයාගෙන් එක්කෙනෙක් කථාකොට: ආචාරීන්වහන්ස, මා සමඟ උරුමය බෙදාගන්ට මාගේ සහෝදරයාට කිව මැනවයි උන්වහන්සේට කීවේය."},{"number":14,"verse":"නුමුත් උන්වහන්සේ කථාකොට: මනුෂ්‍යයා, ඔබ සැම කෙරෙහි විනිශ්චයකාරයෙකු නොහොත් බෙදන්නෙකු කොට මා පත්කළේ කවුදැයි ඔහුට කීසේක."},{"number":15,"verse":"තවද උන්වහන්සේ කථාකොට: සියලු ආකාර ලෝභකමෙන් ප්‍රවේසම්වෙන්ට බලාගන්න. මක්නිසාද මනුෂ්‍යයෙකුට කොපමණ දේපළ තිබුණත් ඔහුගේ ජීවිතය එහි පිහිටා නැතැයි ඔවුන්ට කීසේක."},{"number":16,"verse":"උන්වහන්සේ ඔවුන්ට උපමාවක් කියනසේක්: එක් වස්තුකාරයෙකුගේ බිමෙහි බොහෝ භෝග හටගත්තේය."},{"number":17,"verse":"එවිට ඔහු තමාගේ සිත තුළ කල්පනාකරනුයේ: කුමක් කරම්ද? මාගේ භෝග රැස්කර තබන්ට ඉඩ නැත."},{"number":18,"verse":"මම මෙසේ කරමි: මාගේ ගබඩා කඩාදමා, වඩා ලොකු ඒවා ගොඩනගා, එහි මාගේ සියලු ධාන්‍යද බඩුද රැස්කර තබා-"},{"number":19,"verse":"ප්‍රාණය, ඔබට බොහෝ අවුරුදු ගණනකට හොඳවූ බොහෝ දේ රැස්කර තිබේ. පහසුගෙන, කා බී, ප්‍රීතියෙන් සිටින්නැයි මාගේ ප්‍රාණයට කියමියි කීවේය."},{"number":20,"verse":"නුමුත් දෙවියන්වහන්සේ ඔහුට කථාකොට: අඥානය, අද රාත්‍රියේදී ඔබේ ප්‍රාණය ඔබෙන් අයකරනු ලැබේ; එවිට ඔබ සූදානම්කරගත් දේ කාට වන්නේදැයි කීසේක."},{"number":21,"verse":"දෙවියන්වහන්සේ කෙරෙහි පොහොසත් නොවී තමාටම වස්තු රැස්කරගන්න අය එයාකාරයයි කීසේක."},{"number":22,"verse":"( පුද්ගලික ඕනෑකම් ගැන කනගාටු නොසිතිය යුතු බව) තවද උන්වහන්සේ තමන් ගෝලයන්ට කියනසේක්: එහෙයින් ඔබ සැමට කියමි-කුමක් කමුද කියා ජීවිතය ගැනවත්-කුමක් අඳිමුද කියා ශරීරය ගැනවත් කනස්සලු නොවෙන්න."},{"number":23,"verse":"මක්නිසාද කෑමට වඩා ජීවිතයද ඇඳීමට වඩා ශරීරයද උතුම්ය."},{"number":24,"verse":"කපුටුවන් ගැන කල්පනාකර බලන්න: උන් වපුරන්නේවත් කපන්නේවත් නැත; උන්ට අටුවක්වත් ගබඩාවක්වත් නැත; නුමුත් දෙවියන්වහන්සේ උන් පෝෂණයකරනසේක. ඔබ සැම පක්ෂීන්ට වඩා කොපමණ වටින්නහුද!"},{"number":25,"verse":"කනස්සලුවීමෙන් තමාගේ උසට එක රියනක්වත් වැඩිකරගන්ට ඔබ සැම අතරෙන් කවරෙකුට පුළුවන්ද?"},{"number":26,"verse":"ඉඳින් සුළු දෙයක්වත් කරගන්ට ඔබ සැමට බැරි නම්, ඔබ සැම අනික් කාරණා ගැන කනස්සලුවන්නේ මක්නිසාද?"},{"number":27,"verse":"මානෙල් වැඩෙන හැටි කල්පනාකරන්න. ඒවා වෙහෙසෙන්නේවත් නූල් කටින්නේවත් නැත; එහෙත් තමාගේ මුළු ඉසුරුමත්කමේදී සාලමොන්වත් මේවායින් එකක් ලෙස පැළඳී සිටියේ නැතැයි ඔබ සැමට කියමි."},{"number":28,"verse":"විශ්වාසය මදි තැනැත්තෙනි, අද තිබී හෙට උදුනෙහි දමනු ලබන්නාවූ කෙතෙහි තෘණ දෙවියන්වහන්සේ මෙසේ පළඳවනසේක් නම්, ඊට කොපමණ වැඩියෙන් ඔබ සැම නොපළඳවනසේක්ද?"},{"number":29,"verse":"එබැවින් ඔබ සැම කරන්නේ මොනවාද බොන්නේ මොනවාදැයි නොසොයන්න, සැක නොසිතන්න."},{"number":30,"verse":"මක්නිසාද මේ සියල්ල ලෝකයේ ජාතීහු සොයති. මේ දේවල් ඔබ සැමට වුවමනා බව ඔබ සැමගේ පියාණන්වහන්සේ දන්නාසේක."},{"number":31,"verse":"එහෙත් උන්වහන්සේගේ රාජ්‍යයම සොයන්න, එවිට මේ දේවලුත් ඔබ සැමට දෙනු ලබන්නේය."},{"number":32,"verse":"කුඩා රැළ, භය නොවෙන්න; මක්නිසාද ඔබ සැමට රාජ්‍යය දෙන්ට ඔබ සැමගේ පියාණන්වහන්සේ ප්‍රසන්නව සිටිනසේක."},{"number":33,"verse":"ඔබ සැම සන්තක දේ විකුණා දන් දෙන්න; පරණ නොවන පසුම්බිද නැති නොවන වස්තුවක්ද ස්වර්ගයෙහි ඔබ සැමට සපයාගන්න; එහි සොරෙක් ළංවන්නේවත් කාවෙක් කන්නේවත් නැත."},{"number":34,"verse":"මක්නිසාද ඔබ සැමගේ වස්තුව තිබෙන්නේ යම් තැනකද ඔබ සැමගේ සිතත් එහිම තිබෙන්නේය."},{"number":35,"verse":"( නිතර සූදානම්ව සිටිය යුතු බව. විශ්වාස ගබඩාකාරකම වුවමනා බව) ඔබ සැමගේ ඉඟටි බැඳ ඔබ සැමගේ පහන්ද දල්වා තිබේවා."},{"number":36,"verse":"ඔබ සැමද තමුන්ගේ ස්වාමියා සරණ මංගල්‍යයෙන් හැරී ඇවිත් තට්ටුකරන වහාම ඔහුට දොර අරින පිණිස ඔහුගේ ඊම බලා සිටින මනුෂ්‍යයන්ට සමානවෙන්න."},{"number":37,"verse":"ස්වාමියා එන කල දාසයන් අවදිව සිටිනවා ඔහු දුටුවොත්, ඔව්හු වාසනාවන්තයෝය. සැබවක් ඔබ සැමට කියමි-ඔහු තමාගේ ඉඟටිය බැඳගෙන, ඔවුන් කෑමට හිඳුවා, ඇවිත් ඔවුන්ට උපස්ථානකරන්නේය."},{"number":38,"verse":"ඔහු දෙවෙනි යාමයේදීවත් තුන්වෙනි යාමයේදීවත් ඇවිත් එසේම දකින්නේ නම්, ඒ දාසයෝ වාසනාවන්තයෝය."},{"number":39,"verse":"නුමුත් සොරා කොයි පැයේදී එන්නේදැයි ගෙයි ස්වාමියා දැනගන සිටියේ නම්, ඔහු අවදිව සිට තමාගේ ගෙය උමංකණින්ට නොදෙන බව දැනගන්න."},{"number":40,"verse":"එබැවින් ඔබ සැමත් සූදානම්ව සිටින්න. මක්නිසාද ඔබ සැම නොසිතන පැයකදී මනුෂ්‍ය පුත්‍රයා එන්නේයයි කීසේක."},{"number":41,"verse":"එවිට පේතෘස්: ස්වාමිනි, ඔබ මේ උපමාව කියන්නේ අපටද නොහොත් සියල්ලන්ටදැයි උන්වහන්සේගෙන් ඇසුවේය:"},{"number":42,"verse":"එකල ස්වාමීන්වහන්සේ කියනසේක්: ඉඳින් ස්වාමියා විසින් තමාගේ ගෙයි වැසියන්ට නියම වේලාවට කෑම කොටස දෙන්ට ඔවුන් කෙරේ පත්කරන විශ්වාසවූ නුවණ ඇති ගබඩාකාරයා කවුද?"},{"number":43,"verse":"ස්වාමියා ආවාම යම් දාසයෙක් එසේ කරනවා ඔහු දුටුවොත්, ඒ දාසයා වාසනාවන්තයෙක්ය."},{"number":44,"verse":"තමා සන්තක සියල්ල කෙරෙහි ඒ ස්වාමියා ඔහු පත්කරන්නේයයි සැබවින් ඔබ සැමට කියමි."},{"number":45,"verse":"නුමුත් ඒ දාසයා: මාගේ ස්වාමියාගේ ඊම ප්‍රමාදවන්නේය කියා සිතින් සිතාගෙන, දැසිදසුන්ට ගහන්ටත් කන්ටත් බොන්ටත් මත්වෙන්ටත් පටන්ගත්තොත්,"},{"number":46,"verse":"ඔහු බලා නොසිටින දවසකදීද නොදන්නා පැයකදීද ඒ දාසයාගේ ස්වාමියා ඇවිත් ඔහුට තදබලලෙස දඬුවම්කර, අවිශ්වාසයන් සමඟ ඔහුගේ කොටස නියමකරන්නේය."},{"number":47,"verse":"තමාගේ ස්වාමියාගේ කැමැත්ත දැනගනත් සූදානම් නොකළාවූ, ඔහුගේ කැමැත්ත ලෙස නොකළාවූ දාසයා බොහෝ පහර ලබන්නේය."},{"number":48,"verse":"නුමුත් නොදැන, පහර ලැබීමට සුදුසු දේ කළාවූ අය පහර ස්වල්පයක් ලබන්නේය. යමෙකුට බොහෝ දේ දෙනලද්දේද, ඔහුගෙන් බොහෝ දේ අයකරනු ලබන්නේය. යමෙකුට බොහෝ දේ භාරදෙනලද්දේද, ඔහුගෙන් වඩා ඉල්ලනු ලබන්නේය."},{"number":49,"verse":"( මතු පැමිණෙන විපත්ති කාලයේ ලකුණු) පොළොව මතුයෙහි ගිනිලන්ට ආවෙමි; එය දැනටම ඇවිළ තිබේ නම් මම කොපමණ කැමතිවෙම්ද?"},{"number":50,"verse":"නුමුත් මට බව්තීස්මයක් ( අවගාහනයක්.) ලබන්ට තිබේ: ඒක ඉෂ්ටවෙන තුරු කොපමණ ගාවිනාවෙන් යුක්තවෙම්ද?"},{"number":51,"verse":"පොළොවට සමාදානය දෙන පිණිස මම ආවෙමියි ඔබ සැම සිතවුද? එසේ නොව, භේද උපදවන පිණිසයයි ඔබ සැමට කියමි."},{"number":52,"verse":"මක්නිසාද මෙවක් පටන් එක ගෙයක සිටින පස්දෙනෙකුගෙන් දෙදෙනෙකුට විරුද්ධව තුන්දෙනෙක්ද තුන්දෙනෙකුට විරුද්ධව දෙදෙනෙක්ද භේදව සිටින්නෝය."},{"number":53,"verse":"පියා පුත්‍රයාටත් පුත්‍රයා පියාටත් මවු දුවටත් දුව මවුටත් නැන්දා යෙහෙළීටත් යෙහෙළී නැන්දාටත් විරුද්ධව භේද වන්නෝයයි කීසේක."},{"number":54,"verse":"තවද උන්වහන්සේ සමූහයන්ට කථාකර: බස්නාහිරින් වලාකුළක් නගිනවා ඔබ සැම දකින විට-වර්ෂාවක් එන්නේයයි ඔබ සැම එවලේම කියන්නහුය; එසේම වන්නේය."},{"number":55,"verse":"දකුණෙන් හුළඟ ගසන කල-ග්‍රීෂ්මය වන්නේයයි ඔබ සැම කියන්නහුය; එසේම වන්නේය."},{"number":56,"verse":"වංචාකාරයෙනි, පොළෝතලයත් අහස්තලයත් විසඳන්ට ඔබ සැම දනිහුය; නුමුත් මේ කාලය විසඳන්ට නොදැන සිටින්නේ කොහොමද?"},{"number":57,"verse":"යුතු දේ ඔබ සැමම විනිශ්චය නොකරන්නේ මක්නිසාද?"},{"number":58,"verse":"ඉඳින් ඔබේ එදිරිකාරයා සමඟ නඩුකාරයා ඉදිරියට යන විට පාරේදීම ඔහුගෙන් බේරෙන්ට උත්සාහකරන්න; නැත්නම් සමහරවිට ඔහු විනිශ්චයකාරයා ළඟට ඔබ ඇදගන යන්නේය, විනිශ්චයකාරයාද ඔබ සේවයකයාට භාරදෙන්නේය; සේවකයා ඔබ හිරගෙයි දමන්නේය,"},{"number":59,"verse":"අන්තිම සල්ලිය ගෙවන තුරු ඔබ එතනින් පිටවී නොඑන්නෙහියයි ඔබට කියමියි කීසේක."}]}
{"bibleAbbr":"siROV","bookName":"සෙකරියා","bookEnglishName":"Zechariah","chapterNumber":7,"verses":[{"number":1,"verse":"( නිරාහාරව ඉදීම ගැන ප්‍රශ්නය. ඊට ස්වාමීන්වහන්සේගේ උත්තරය) දාරියුස් රජුගේ සතරවෙනි අවුරුද්දේ කිස්ලෙව් වන නවවෙනි මාසයේ සතරවෙනිදා ස්වාමීන්වහන්සේ ගේ වචනය සෙකරියා වෙතට පැමිණියේය."},{"number":2,"verse":"මක්නිසාද: මෙපමණ අවුරුදුවල කළාක්මෙන් අප පස්වෙනි මාසයේ සැපතින් වැලකී සිට අඬන්ට ඕනෑදැයි කියා සේනාවල ස්වාමීන්වහන්සේ ගේ ගෘහයෙහි සිටින පූජකයන්ගෙනුත් අනාගතවක්තෘවරුන්ගෙනුත් අසා,"},{"number":3,"verse":"ස්වාමීන්වහන්සේ ඉදිරියෙහි කන්නලව්කරන්ට බෙතෙල්හි වැසියෝ ෂෙරෙශර් ද රෙගෙම්මෙලෙක්ද ඔවුන්ගේ මිනිසුන්ද ඇරියෝය."},{"number":4,"verse":"එවිට සේනාවල ස්වාමීන්වහන්සේ ගේ වචනය මා වෙතට පැමිණ කියනුයේ:"},{"number":5,"verse":"ඔබ දේශයේ මුළු සෙනඟටත් පූජකයන්ටත් කථාකරමින්-ඔබ සැම දැන් සැත්තෑ අවුරුද්දක් පස්වෙනි සහ හත්වෙනි මාසවල නිරාහාරව සිට විලාපකියද්දී ඔබ සැම නිරාහාරව සිටියේ මා උදෙසාද?"},{"number":6,"verse":"ඔබ සැම කන විටත් බොන විටත් කන්නෙක් බොන්නෙක් ඔබ සැමම උදෙසා නොවේද?"},{"number":7,"verse":"යෙරුසලමෙහිත් ඒ වටකර ඒකේ නුවරවලත් වැසියන් සුවසේ සිටිද්දීද දකුණු දිශාවෙහි සහ පාත රටෙහිත් වැසියන් සිටිද්දීද පළමු අනාගතවක්තෘවරුන් අතින් ස්වාමීන්වහන්සේ ප්‍රකාශකළ වචන මේවා ( නොහොත්, ඔබ සැම විසින් අසන්ට යුතු නොවේද?) නොවේද කියා කියන්නැයි කීය."},{"number":8,"verse":"තවද ස්වාමීන්වහන්සේ ගේ වචනය සෙකරියා වෙතට පැමිණ කියනුයේ:"},{"number":9,"verse":"සේනාවල ස්වාමීන්වහන්සේ කථාකොට: සැබෑලෙස විනිශ්චයකරන්න, එකිනෙකාට කරුණාවද අනුකම්පාවද පෙන්වන්න."},{"number":10,"verse":"වැන්දඹුවට සහ පියා නැත්තාටත් විදේශියාට සහ අසරණයාටත් පීඩා නොකරන්න; ඔබ සැමගේ සිත්වලින් එකිනෙකාට විරුද්ධව නපුර යෝජනා නොකරල්ලායයි කීසේක."},{"number":11,"verse":"එහෙත් ඔව්හු ඇහුම්කන්දෙන්ට අකමැතිව, කර ඇරියෝය, නොඅසන පිණිස තමුන්ගේ කන් වසාගත්තෝය."},{"number":12,"verse":"එසේය, ඔව්හු ව්‍යවස්ථාවත් සේනාවල ස්වාමීන්වහසේ තමන් ආත්මයෙන් පළමු අනාගතවක්තෘවරුන් අතින් එවූ වචනත් නාසන ලෙස තමුන්ගේ සිත් වජ්‍රයක් මෙන් කරගත්තෝය. එබැවින් මහත් කෝපයක් සේනාවල ස්වාමීන්වහන්සේ ගෙන් පැමුණුණේය."},{"number":13,"verse":"එසේ උන්වහන්සේ අඬගැසූ කල ඔවුන් නාසා සිටියාක්මෙන් ඔවුන් අඬගසන කල මමත් නාසා සිට,"},{"number":14,"verse":"ඔවුන් නොදන්නාවූ සියලු ජාතීන් අතරට සුළිහුළඟකින් ඔවුන් විසුරුවාදමන්නෙමි. මෙසේ ඔවුන් ගියායින් පසු දේශය මැදින් යන එන කෙනෙක් නැතුව ඒක පාළුවෙන හැටියට ඔව්හු ප්‍රියවූ දේශය පාළුවක් කළෝයයි සේනාවල ස්වාමීන්වහන්සේ කියනසේකැයි කීයේය."}]}
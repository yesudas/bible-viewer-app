{"bibleAbbr":"siROV","bookName":"හිතෝපදේශ","bookEnglishName":"Proverbs","chapterNumber":4,"verses":[{"number":1,"verse":"( පියාගේ ගුරුකම සැලකීම) මාගේ පුත්‍රයෙනි, පියෙකුගේ ගුරුකම අසා, නුවණ දැනගැනීමට කන් යොමුකරන්න."},{"number":2,"verse":"මක්නිසාද මම යහපත් ඉගැන්වීම ඔබ සැමට දෙමි; මාගේ උපදෙස් අත් නොහරින්න."},{"number":3,"verse":"මක්නිසාද මම මාගේ පියාට ප්‍රිය පුත්‍රයෙක්ව, මාගේ මවු ඉදිරියෙහි මෘදුවූ එකම පුත්‍රයෙක්ව සිටියෙමි."},{"number":4,"verse":"ඔහු මට උගන්වමින් මෙසේ කීයේය: ඒ මාගේ වචන ඔබේ සිතේ තබාගන්න; මාගේ ආඥා රක්ෂාකොට ජීවත්වන්න."},{"number":5,"verse":"ප්‍රඥාව ලබාගන්න, නුවණ ලබා ගන්න; එය සිහිනැති නොකරන්න, මාගේ මුඛයේ කීම්වලින් අහක්ව නොයන්න."},{"number":6,"verse":"ප්‍රඥාව අත් නොහරින්න, එවිට ඈ ඔබ ප්‍රවේසම්කරනවා ඇත; ඈට ප්‍රේමකරන්න, ඈද ඔබ ආරක්ෂාකරනවා ඇත."},{"number":7,"verse":"ප්‍රඥාව ප්‍රධාන දෙයය, එබැවින් ප්‍රඥාව ලබාගන්න. එසේය, ඔබ ලබාගන්න සියල්ල ඇතුළුව, නුවණ ලබාගන්න."},{"number":8,"verse":"ඇය ශ්‍රේෂ්ඨකරන්න, ඈද ඔබ උසස්කරන්නීය. ඔබ ඇය වැලඳගත්තාම, ඈ ඔබ ගෞරවයට පමුණුවන්නීය."},{"number":9,"verse":"ඈ ඔබේ හිසට ශෝභන මාලාවක් දෙන්නීය; අලංකාර ඔටුන්නක්ද ඈ ඔබට පළඳවන්නීය."},{"number":10,"verse":"( ජීවිතයේ මාර්ග දෙක) මාගේ පුත්‍රය, කන්දී මාගේ කීම් පිළිගන්න; එවිට ඔබේ ජීවිතයේ අවුරුදු බොහෝ වන්නේය."},{"number":11,"verse":"ප්‍රඥාවේ මාර්ගය මම ඔබට උගන්වා, හරිවූ මාවත්වල ඔබ ගෙනගියෙමි."},{"number":12,"verse":"ඔබ යන කල ඔබේ පාද අවහිරනොවන්නේය; දුවන කල ඔබ නොපැකිලෙන්නෙහිය."},{"number":13,"verse":"ගුරුකම තදින් අල්ලාගෙන, අතනෑර, එය තබාගන්න; මක්නිසාද එය ඔබේ ජීවනයය."},{"number":14,"verse":"දුෂ්ටයන්ගේ මාවතට ඇතුල් නොවන්න. නපුරු මිනිසුන්ගේ මාර්ගයෙහි ගමන්නොකරන්න."},{"number":15,"verse":"එයින් වැලකී, එහි නොගොස්, එයින් අහකට හැරී යන්න."},{"number":16,"verse":"මක්නිසාද ඔව්හු නපුරක් නොකර නිදා නොගනිති; යමෙකු හෙළා නොදැමුවොත් ඔවුන්ගේ නින්ද පහවෙයි."},{"number":17,"verse":"මක්නිසාද ඔව්හු දුෂ්ටකම නමැති කෑම කා, බලාත්කාරකම නමැති මුද්‍රිකපානය බොති."},{"number":18,"verse":"නුමුත් ධර්මිෂ්ඨයන්ගේ මාවත ඉර මුදුන් වේලාව දක්වා වඩ වඩා ආලෝකවේගන යන්නාවූ අලුයම් ආලෝකය මෙන්ය."},{"number":19,"verse":"දුෂ්ටයන්ගේ මාර්ගය අන්ධකාරය මෙන්ය. තුමූ කුමකින් පැකිලෙද්දැයි ඔව්හු නොදනිති."},{"number":20,"verse":"මාගේ පුත්‍රය, මාගේ වචනවලට ඇහුම්කන්දී, මාගේ කීම්වලට ඔබේ කන නමන්න."},{"number":21,"verse":"ඒවා ඔබේ ඇස් ඉදිරියෙන් පහ නොවේවා; ඔබේ සිත තුළ ඒවා තබාගන්න."},{"number":22,"verse":"මක්නිසාද ඒවා සම්බවන්නන්ට ඒවා ජීවනයත් ඔවුන්ගේ සකල ශරීරයට සුවයත්වේ."},{"number":23,"verse":"සියල්ලටම වඩා ඔබේ සිත ආරක්ෂාකරගන්න; මක්නිසාද එයින් ජීවනය නික්මෙන්නේය."},{"number":24,"verse":"වංචා මුඛය ඔබෙන් පහකොට, වංක තොල් ඔබෙන් දුරුකරන්න."},{"number":25,"verse":"ඔබේ ඇස් ඉස්සරහම බලත්වා, ඔබේ ඇසිපියද ඔබ ඉදිරියෙහි කෙළින්ම බලත්වා."},{"number":26,"verse":"ඔබේ පාදවල මාවත සමතලාකරන්න, ඔබේ සියලු මාර්ග ස්ථිරව තිබේවා."},{"number":27,"verse":"දකුණටවත් වමටවත් නොහැරෙන්න. ඔබේ පාද නපුරෙන් පහකරන්න."}]}
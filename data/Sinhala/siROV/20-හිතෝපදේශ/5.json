{"bibleAbbr":"siROV","bookName":"හිතෝපදේශ","bookEnglishName":"Proverbs","chapterNumber":5,"verses":[{"number":1,"verse":"( අයුතු තෘෂ්ණාව. පිරිසිදු ප්‍රේමය) මාගේ පුත්‍රය, සිහිනුවණ රක්ෂා කරගැනීම පිණිසද දැනගැන්ම ඔබේ තොල්වල පවතින පිණිසද"},{"number":2,"verse":"මාගේ ප්‍රඥාවට ඇහුම්කන්දී, මාගේ ඥානයට ඔබේ කන නමන්න."},{"number":3,"verse":"මක්නිසාද අන් ( එනම්, වේශ්‍යා) ස්ත්‍රියෙකුගේ තොල්වලින් මීපැණි වෑස්සෙන්නේය, ඇගේ මුඛය තෙල්වලටත් වඩා සිනිඳුය."},{"number":4,"verse":"එහෙත් ඇගේ අන්තිමය කොසඹ මෙන් තික්තව, දෙමුවහත් කඩුවක් මෙන් තියුණුව තිබේ."},{"number":5,"verse":"ඇගේ පාද මරණයට බසින්නේය; ඇගේ අඩි ෂෙයෝලටම ( එනම්, මිනීවළටම.) පැමිණෙන්නේය."},{"number":6,"verse":"ඈට ජීවනයේ මාවත නොපෙනෙන ලෙස ඇගේ පාරවල් ඇදව තිබේ, ඈ ඒ බව නොදන්නීය."},{"number":7,"verse":"එබැවින් මාගේ පුත්‍රයෙනි, මට ඇහුම්කන්දී, මාගේ මුඛයේ කීම්වලින් ඉවත් නොවී සිටින්න."},{"number":8,"verse":"ඔබේ ශෝභනකම අනුන්ටත් ඔබේ අවුරුදු කෲර අයටත් නොදෙන පිණිසද,"},{"number":9,"verse":"ඔබේ සම්පතින් අන්‍යයන් තෘප්තියට නොපැමිණෙන පිණිසද, ඔබේ වීර්යයේ ඵල අන්‍ය ගෙදරකට නොලැබෙන පිණිසද,"},{"number":10,"verse":"අන්තිමේදී ඔබේ මාංසයද ශරීරයද ක්ෂයවන කල ඔබ කෙඳිරිගා:"},{"number":11,"verse":"අහෝ, මා ගුරුකමට වෛරවී, මාගේ සිත අවවාදය සුළුකළ හැටි!"},{"number":12,"verse":"මාගේ ගුරුවරුන්ගේ හඬට කීකරුනොවී, මාගේ ඉගැන්නුම්කාරයන්ට මාගේ කන නොනමා සිටිය හැටි! කියාත්,"},{"number":13,"verse":"මම සභාව සහ සම්මුතිය මැදදී හැම නපුරු ක්‍රියාවලම වාගේ පැවතුණෙමියි කියාත් නොකියන පිණිසද,"},{"number":14,"verse":"ඔබේ මාර්ගය ඇය වෙතින් ඉවත්කරන්න. ඇගේ ගෙයි දොරකඩට ළං නොවන්න."},{"number":15,"verse":"ඔබේම පොකුණෙන් වතුරද ඔබේම ළිඳෙන් උනන වතුරද බොන්න."},{"number":16,"verse":"ඔබේ උල්පත් පිටතටත් ජල ගංගා වීථිවලටත් විසිරයා යුතුද?"},{"number":17,"verse":"ඒවා ඔබ සමඟ අන්‍යයන්ට නොව ඔබට පමණක්ම වේවා."},{"number":18,"verse":"ඔබේ උල්පතට ආශීර්වාද ලැබේවා; ඔබේ යෞවන වයසේ භාර්යාව කෙරෙහිම ප්‍රීතිවෙන්න."},{"number":19,"verse":"ප්‍රේමවත් මුවදෙනකු සහ ප්‍රියකරු වැලිමුවදෙනකු මෙන් ඇගේ පියයුරුවලින් සෑමවිටම සතුටුවී, ඇගේ ආදරයෙන් නිතරම ප්‍රීතිමත්වෙන්න."},{"number":20,"verse":"එසේය, මාගේ පුත්‍රය, ඔබ මක්නිසා අන්‍ය ස්ත්‍රියෙකු කෙරෙහි ප්‍රීතිමත්ව, අන්‍ය තැනැත්තියෙකුගේ ළය වැළඳගන්නෙහිද?"},{"number":21,"verse":"මක්නිසාද මනුෂ්‍යයාගේ මාර්ග ස්වාමීන්වහන්සේ ගේ ඇස් ඉදිරියෙහිය, ඔහුගේ සියලු මාවත් උන්වහන්සේ කල්පනාකර බලනසේක."},{"number":22,"verse":"දුෂ්ටයා තමාගේ අපරාධවලින්ම අසුවන්නේය, තමාගේ පාප නමැති ලනුවලින් බඳිනු ලබන්නේය."},{"number":23,"verse":"ඔහු ඉගැන්වීම නැතිකම නිසා නසින්නේය; ඔහු තමාගේ මෝඩකමේ මහත්කම නිසා මුළාවයන්නේය."}]}
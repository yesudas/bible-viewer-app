{"bibleAbbr":"siROV","bookName":"1 කොරින්ති","bookEnglishName":"1 Corinthians","chapterNumber":16,"verses":[{"number":1,"verse":"( යෙරුසලමේ දිළිඳුන් උදෙසා සම්මාදම් එකතුකිරීම) ශුද්ධවන්තයන් උදෙසා සම්මාදම්කිරීම ගැන, ගලාතියේ සභාවලට මා නියමකළ ලෙස ඔබ සැමත් කරන්න."},{"number":2,"verse":"මා ආ කල සම්මාදම් නොකරන පිණිස සතියේ පළමුවෙනිදා ඔබ සැමගෙන් එකිනෙකා තම තමාගේ කාරණා සඵලවන ප්‍රකාරයට රැස්කොට තම තමා ළඟ යමක් තබාගනීවා."},{"number":3,"verse":"මා ආවාම ඔබ සැම දෙන දේ යෙරුසලමට ගෙනයන පිණිස සුදුස්සෝයයි ඔබ සැම සිතන තැනැත්තන් ලියුම් ඇතුව යවන්නෙමි."},{"number":4,"verse":"මාත් යෑම යෝග්‍ය නම් ඔවුන් කැඳවාගන යන්නෙමි."},{"number":5,"verse":"( පුද්ගලික කාරණා. අවසාන ආචාරය) මම මකිදෝනිය මැදින් ගිය පසු ඔබ සැම ළඟට එන්නෙමි; මක්නිසාද මකිදෝනිය මැදින් යමි."},{"number":6,"verse":"මා යන කොයි දිශාවට නුමුත් මාගේ ගමනෙහි ඔබ සැම මා යවන පිණිස, ඔබ සැම සමඟ කලක් නවතින්නෙමි. නොහොත් ශීත කාලය ගතකරන්නෙමි."},{"number":7,"verse":"මා දැන් යන ගමෙන්දී ඔබ සැම දකින්ට නොකැමැත්තෙමි; මක්නිසාද ස්වාමීන්වහන්සේ අවසර දෙනසේක් නම්, ඔබ සැම සමඟ කලක් සිටින්ට බලාපොරොත්තුවෙමි."},{"number":8,"verse":"නුමුත් පෙන්තකොස්තය වෙන තුරු එපීසයෙහි නවතින්නෙමි;"},{"number":9,"verse":"මක්නිසාද මහත්වූ බලවත්වූ දොරක් මට ඇර තිබේ, බොහෝ විරුද්ධකාරයෝද සිටිති."},{"number":10,"verse":"තිමෝතියස් ආවොත් ඔහු භය නැතුව ඔබ සැම අතරෙහි සිටින හැටියට බලාගන්න; මක්නිසාද මා වාගේම ඔහුත් ස්වාමීන්වහන්සේගේ වැඩය කරන්නේය."},{"number":11,"verse":"එබැවින් කිසිවෙක් ඔහු සුළුකොට නොසිතාවා. නුමුත් ඔහු මා ළඟට එන පිණිස සමාදානයෙන් ඔහුගේ ගමනෙහි යවන්න. මක්නිසාද ඔහු සහෝදරයන් සමඟ එනවා බලා සිටිමි."},{"number":12,"verse":"සහෝදරවූ අපොල්ලොස් ගැන නම්, සහෝදරයන් සමඟ ඔබ සැම ළඟට යන ලෙස මම ඔහුගෙන් බොහෝකොට ඉල්ලමි. නුමුත් දැන්ම යෑම කිසිසේත් ඔහුගේ කැමැත්ත නොවේ; අවකාශ ලැබුණු විටක ඔහු එනවා ඇත."},{"number":13,"verse":"අවදිව සිටින්න, ඇදහිල්ලේ ස්ථිරව සිටින්න, පුරුෂයන් මෙන් සිටින්න, ශක්තිමත් වෙන්න."},{"number":14,"verse":"ඔබ සැම කරන සියල්ලම ප්‍රේමයෙන් කරනු ලැබේවා."},{"number":15,"verse":"සහෝදරයෙනි, ස්තේපනස්ගේ ගෙයි වැසියන් අකායෙහි ප්‍රථම ඵල බවද ඔවුන් ශුද්ධවන්තයන්ගේ සේවයට භාරවුණ බවද ඔබ සැම දනීහුය."},{"number":16,"verse":"ඔබ සැමත් එවැනි අයටද වැඩට හවුල්වෙමින් වීර්යකරන්නාවූ සියල්ලන්ටද යටත්ව සිටින ලෙස ඔබ සැමගෙන් ඉල්ලමි."},{"number":17,"verse":"ස්තේපනස්ගේද පොර්තුනාතුස්ගේද ආකායිකස්ගේද ඊම ගැන ප්‍රීතිවෙමි. ඔබ සැම නැති පාඩුව ඔව්හු පිරිමැසුවෝය."},{"number":18,"verse":"මක්නිසාද ඔව්හු මාගෙත් ඔබ සැමගෙත් ආත්ම ප්‍රාණවත්කළෝය. එබැවින් එබඳු අය සලකන්න."},{"number":19,"verse":"ආසියාවේ සභාවෝ ඔබ සැමට ආචාර කරති. අකිලාද ප්‍රිස්කාද ඔවුන්ගේ ගෙදර තිබෙන සභාව සමඟ ස්වාමීන්වහන්සේ තුළ ඔබ සැමට බොහෝසෙයින් ආචාරකරති."},{"number":20,"verse":"සියලු සහෝදරයෝ ඔබ සැමට ආචාරකරති. ශුද්ධවූ සිඹීමකින් එකිනෙකාට ආචාරකරන්න."},{"number":21,"verse":"පාවුල් නම්වූ මාගේම අතින් ලියන මාගේ ආචාරකිරීමය."},{"number":22,"verse":"යමෙක් ස්වාමීන්වහන්සේට ප්‍රේම නොකරන්නේ නම් ඔහු ශාපලද්දෙක් වේවා. ස්වාමීන්වහන්සේ එනසේක."},{"number":23,"verse":"ස්වාමිවූ යේසුස් ක්‍රිස්තුස් වහන්සේගේ අනුග්‍රහය ඔබ සැම සමඟ වේවා."},{"number":24,"verse":"මාගේ ප්‍රේමය ක්‍රිස්තුස් යේසුස්වහන්සේ තුළ ඔබ සැම සියල්ලන් සමඟ වේවා. ආමෙන්."}]}
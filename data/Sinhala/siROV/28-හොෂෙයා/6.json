{"bibleAbbr":"siROV","bookName":"හොෂෙයා","bookEnglishName":"Hosea","chapterNumber":6,"verses":[{"number":1,"verse":"( මතුපිටින්වූ පශ්චාත්තාපය සහ එහි නිෂ්ඵලකම) එන්න, අපි ස්වාමීන්වහන්සේ වෙතට හැරීයමු. මක්නිසාද ඉරා දැමුවේ උන්වහන්සේය, උන්වහන්සේ අප සුවකරනවා ඇත; පහරදෙන උන්වහන්සේ අපේ තුවාල බඳිනවා ඇත."},{"number":2,"verse":"දෙදවසකට පසු උන්වහන්සේ අප ජීවත්කර, අප උන්වහන්සේ ඉදිරියෙහි ජීවත්වෙන පිණිස තුන්වෙනිදා අප නැගුටුවනවා ඇත."},{"number":3,"verse":"එබැවින් ස්වාමීන්වහන්සේ ඇඳිනගනිමු, ඇඳිනගන්ට වීර්යකරමු; උන්වහන්සේගේ උදාවීම පහන්වීම මෙන් ඒකාන්තමය. උන්වහන්සේ වර්ෂාව මෙන්ද පොළොව තෙමන අන්තිම වර්ෂාව මෙන්ද අප ළඟට එනවා ඇත."},{"number":4,"verse":"අහෝ එප්‍රායිම්, මම ඔබට කුමක් කරම්ද? අහෝ යූදා, මම ඔබට කුමක් කරම්ද? ඔබ සැමගේ යහපත්කම උදයේ වලාකුළද ඉක්මනින් පහව යන පිනිද මෙන්ය."},{"number":5,"verse":"එබැවින් ප්‍රොපේතවරුන් ලවා මම ඔවුන් කැප්පෙවුවෙමි; මාගේ මුඛයේ වචනවලින් ඔවුන් මරාදැමුවෙමි. ඔබවහන්සේගේ විනිශ්චයෝද පැතිරෙන එළිය මෙන්ය."},{"number":6,"verse":"මම පූජාවට නොව කරුණාවටත් දවන පූජාවලට වඩා දෙවියන්වහන්සේ ඇඳිනගැන්මටත් කැමැත්තෙමි."},{"number":7,"verse":"නුමුත් ඔව්හු ආදම් ( හෙවත්, අද්මාහි මෙන්.) මෙන් ගිවිසුම කඩකළෝය. එහි ඔවුන් මට විරුද්ධව ද්‍රෝහිකම්කළෝය."},{"number":8,"verse":"ගිලියද් අපරාධකාරයන්ගේ නුවරක්ය, ලේමය අඩිවලින් එය පිරී තිබේ."},{"number":9,"verse":"කොල්ලකාර සමුදාවල් මනුෂ්‍යයෙකු ගැන රැකසිටින්නාක්මෙන් පූජක සභාව ෂෙකෙම්ට යන මාර්ගයෙහි මිනී මරති. එසේය, ඔවුන් සල්ලාලකම් කර තිබේ."},{"number":10,"verse":"ඉශ්‍රායෙල් වංශය අතරෙහි භයංකර දෙයක් මා විසින් දැක තිබේ. එහි එප්‍රායිම්ගේ වේශ්‍යාකම ඇත්තේය, ඉශ්‍රායෙල් අපවිත්‍රවී සිටින්නේය."},{"number":11,"verse":"මම මාගේ සෙනඟගේ වහල්කම පහකරන විට, එම්බා යූදා, ඔබටත් ගොයම් කැපීමක් පැමිණෙන්ට නියමකර තිබේ."}]}
{"bibleAbbr":"siROV","bookName":"සාලමොන්ගේ ගීතිකා","bookEnglishName":"Song of Songs","chapterNumber":7,"verses":[{"number":1,"verse":"අධිපතියාණන්ගේ දුවණියෙනි, වහන් සහිත ඔබේ අඩි තැබීම කොපමණ ලක්ෂණද! ඔබේ කළවා සන්ධි දක්ෂ කම්කරුවෙකුගේ අතින් කළ ආභරණ මෙන්ය."},{"number":2,"verse":"ඔබේ නාභිය මිශ්‍රකළ පානයෙන් පූර්ණවූ වටකුරුවූ පාත්‍රයක් මෙන්ය, ඔබේ උදරය මානෙල්වලින් වටවූ තිරිඟු ගොඩක් මෙන්ය."},{"number":3,"verse":"ඔබේ දෙතන නිඹුල් මුවපැටවුන් දෙදෙනෙකු මෙන්ය."},{"number":4,"verse":"ඔබේ ග්‍රීවය ඇත්දත් කුළුනක් මෙන්ය; ඔබේ ඇස් හෙෂ්බොන්හි බැත්-රබ්බිම් දොරටුව ළඟ තිබෙන පොකුණු මෙන්ය; ඔබේ නාසය දමස්කය දෙස පිහිටි ලෙබනොන් කොත මෙන්ය."},{"number":5,"verse":"ඔබේ මතුයෙහි තිබෙන ඔබේ සිරස කර්මෙල් කන්ද මෙන්ය, ඔබේ හිසකේ රත්නිල් කෙඳි මෙන්ය; රජතෙමේ ඒ රොදවලින් වසඟවී සිටියි."},{"number":6,"verse":"එම්බා, සොඳුරිය, ප්‍රීතිය වඩවන්ට ඔබ කොපමණ ලක්ෂණද! කොපමණ ප්‍රියකරුද!"},{"number":7,"verse":"මේ ඔබේ උස ප්‍රමාණය තල් ගසකටත් ඔබේ පියයුරු මිදි පොකුරුවලටත් සමානය."},{"number":8,"verse":"මම තල් ගසට නැගී එහි අතු අල්ලන්නෙමියි කීමි. ඔබේ පියයුරු මිදි පොකුරු මෙන්ද ඔබේ හුස්මේ සුවඳ ජම්බු මෙන්ද"},{"number":9,"verse":"ඔබේ මුඛය ඉතා හොඳ මුද්‍රිකපානය මෙන්ද වේවා; ඒවා මාගේ ප්‍රේමවන්තයාට හරියන්නේය, නිදාඉන්නන්ගේ තොල් සෙමින් සොලවන්නේය."},{"number":10,"verse":"( මනමාලීගේ ගී) මම මාගේ ප්‍රේමවන්තයාගේය, ඔහුගේ ආශාවද මා කෙරෙහිය."},{"number":11,"verse":"මාගේ ප්‍රේමවන්තය, එන්න, අපි ගම් පෙදෙසට ගොස්, ගම්වල නැවතී සිටිමු."},{"number":12,"verse":"අපි අලුයම නැගිට මිදිවතුවලට ගොස්, මිදිවැල් දළුලා මල් පිපුණේද, දෙළුම් ගස්වල මල්පිපී තිබේදැයි බලමු. එහිදී මාගේ ප්‍රේමය ඔබට දෙන්නෙමි."},{"number":13,"verse":"දූදා ඵල සුවඳක් විහිදුවයි, අපේ දොරටු ළඟ අලුත්වූද පරණවූද සියලු ආකාර අනර්ඝ පලතුරු තිබේ, මාගේ ප්‍රේමවන්තය, ඒවා ඔබ උදෙසා තබාගතිමි."}]}
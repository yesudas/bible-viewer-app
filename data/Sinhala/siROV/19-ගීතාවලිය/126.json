{"bibleAbbr":"siROV","bookName":"ගීතාවලිය","bookEnglishName":"Psalms","chapterNumber":126,"verses":[{"number":1,"verse":"( මුදනු ලැබුවාවූ පිටවහලාගේ ස්තුති ගීය) ආරෝහණ ගීයකි. ස්වාමීන්වහන්සේ සියොන් කෙරෙන් වාලට ගෙනයනලද්දවුන් ආපසු ගෙනා කල, අපි හීනයක් දුටුවන් මෙන් වීමුව."},{"number":2,"verse":"එකල අපේ කට සිනාවෙන්ද අපේ දිව ගායනාවෙන්ද පිරුණේය. එකල: ස්වාමීන්වහන්සේ මොවුන් උදෙසා මහත් දේ කළසේකැයි ජාතීන් අතරේ කියනලද්දේය."},{"number":3,"verse":"ස්වාමීන්වහන්සේ අප උදෙසා මහත් දේ කළසේක; එබැවින් අපි සන්තෝෂවෙමුව."},{"number":4,"verse":"ස්වාමිනි , අපෙන් වහල්ව සිටින්නන් දකුණු දිසාවේ ඇළවල් මෙන් ආපසු ගෙන අව මැනව."},{"number":5,"verse":"කඳුළු සහිතව වපුරන්නෝ ප්‍රීතියෙන් කපන්නෝය."},{"number":6,"verse":"ඔහු බීජ මල්ල රැගෙන හඬමින් පිටත්ව යන්නේ නුමුත්, තමාගේ ගොයම් මිටි රැගෙන ප්‍රීතියෙන් එන්නේය."}]}
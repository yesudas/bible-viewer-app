{"bibleAbbr":"siROV","bookName":"ගීතාවලිය","bookEnglishName":"Psalms","chapterNumber":129,"verses":[{"number":1,"verse":"( පීඩාවලින් මිදීම. නපුරන්ට ජය නොලැබීම.) ආරෝහණ ගීයකි. ඉශ්‍රායෙල් දැන් මෙසේ කියත්වා: මාගේ තරුණ වයසේ පටන් ඔව්හු බොහෝ වර මට පීඩාකළෝය."},{"number":2,"verse":"මාගේ තරුණ වයසේ පටන් ඔව්හු බොහෝ වර මට පීඩාකළෝය. එහෙත් මාගෙන් ජය නොගත්තෝය."},{"number":3,"verse":"හී හාන්නෝ මාගේ පිටෙහි හෑවෝය; තමුන්ගේ හීවිටි දීර්ඝකොට හෑරූය."},{"number":4,"verse":"ස්වාමීන්වහන්සේ ධර්මිෂ්ඨය. උන්වහන්සේ දුෂ්ටයන්ගේ බැමි කපාහැරියසේක."},{"number":5,"verse":"සියොන්ට ද්වේෂකරන සියල්ලෝ ලජ්ජාවී ආපසු හරවනු ලබත්වා."},{"number":6,"verse":"වැඩෙන්ට පළමුවෙන් වියළීයන්නාවූ වහල පිට තෘණ මෙන් වෙත්වා."},{"number":7,"verse":"කපන්නා එයින් තමාගේ මිටවත් මිටි බඳින්නා තමාගේ තුරුල්ලවත් නොපුරවයි."},{"number":8,"verse":"මගයන්නෝද: ස්වාමීන් ගේ ආශීර්වාදය ඔබ සැමට වේවා; ස්වාමීන් ගේ නාමයෙන් ඔබ සැමට ආශීර්වාදකරමුයයි නොකියති."}]}
{"bibleAbbr":"siROV","bookName":"ගීතාවලිය","bookEnglishName":"Psalms","chapterNumber":26,"verses":[{"number":1,"verse":"( සම්පූර්ණ හෙවත් අවංක අයගේ ඉල්ලීම) දාවිත්ගේ ගීතයකි. ස්වාමිනි , මා විනිශ්චයකළ මැනව, මක්නිසාද මම නිර්දෝෂකමින් ( නොහොත්, සම්පූර්ණකමින්.) හැසුරුණෙමි. මම නොසෙල්වී ස්වාමීන් කෙරෙහි විශ්වාසකෙළෙමි."},{"number":2,"verse":"ස්වාමිනි , මා සෝදිසිකොට පරීක්ෂාකළ මැනව; මාගේ හෘදයත් සිතත් විමසා බැලුව මැනව."},{"number":3,"verse":"මක්නිසාද ඔබගේ කරුණාගුණය මාගේ ඇස් හමුයෙහිය; ඔබගේ සැබෑකමෙහි හැසුරුණෙමි."},{"number":4,"verse":"මම බොරුකාර මිනිසුන් සමඟ හිඳ නොගතිමි; රැවටිලිකාරයන් සමඟද නොයමි."},{"number":5,"verse":"නපුරුකම් කරන්නන්ගේ සමාගමට වෛරවෙමි, දුෂ්ටයන් සමඟ හිඳ නොගන්නෙමි."},{"number":6,"verse":"ස්වාමිනි , ස්තුති ශබ්දය ඇසෙන්ට සලස්වන පිණිසද, ඔබගේ සියලු ආශ්චර්යමත් ක්‍රියා ප්‍රකාශකරන පිණිසද,"},{"number":7,"verse":"නිදොස්කමින් මාගේ අත් සෝදා, ඔබගේ පූජාසනය ප්‍රදක්ෂිණ කරන්නෙමි."},{"number":8,"verse":"ස්වාමිනි , ඔබගේ ගෘහ වාසයටත් ඔබගේ තේජස පිහිටි ස්ථානයටත් ප්‍රේමකරමි."},{"number":9,"verse":"පව්කාරයන් සමඟ මාගේ ආත්මයත් මිනීමරන්නන් සමඟ මාගේ ජීවිතයත් එක් නොකළ මැනව."},{"number":10,"verse":"ඔවුන්ගේ අත්වල පවිටුකම ඇත්තේය, ඔවුන්ගේ දකුණත අල්ලසින් පිරී තිබේ."},{"number":11,"verse":"මම වනාහි නිර්දෝෂකමින් ( නොහොත්, සම්පූර්ණකමින්.) හැසිරෙන්නෙමි. මා මුදා මට කරුණාකළ මැනව."},{"number":12,"verse":"මගේ පය සමබිමෙක්හි පිහිටා තිබේ. සභාවලදී ස්වාමීන් ට ප්‍රශංසාකරන්නෙමි."}]}
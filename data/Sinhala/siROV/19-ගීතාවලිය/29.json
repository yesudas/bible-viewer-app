{"bibleAbbr":"siROV","bookName":"ගීතාවලිය","bookEnglishName":"Psalms","chapterNumber":29,"verses":[{"number":1,"verse":"( කුණාටුවේදී දෙවියන්වහන්සේගේ හඬ) දාවිත්ගේ ගීතයකි. බලවතුන්ගේ පුත්‍රයෙනි, ස්වාමීන් ට දෙව්, මහිමයත් බලයත් ස්වාමීන් ට දෙව්."},{"number":2,"verse":"ස්වාමීන් ගේ නාමයට දියයුතු මහිමය දෙව්; ශුද්ධකමේ අලංකාරයෙන් ස්වාමීන් ට නමස්කාරකරව්."},{"number":3,"verse":"ස්වාමීන් ගේ ශබ්දය ජල මතුයෙහිය මහිමයෙන් යුක්තවූ දෙවියන්වහන්සේ, එනම් ජල රාශි මතුයෙහි වැඩසිටින ස්වාමීන්වහන්සේ ගර්ජනා කරනසේක."},{"number":4,"verse":"ස්වාමීන් ගේ ශබ්දය බලවත්ය; ස්වාමීන් ගේ ශබ්දය මහිමයෙන් පූර්ණය."},{"number":5,"verse":"ස්වාමීන් ගේ ශබ්දය කිහිරිගස් බිඳියි; එසේය, ස්වාමීන්වහන්සේ ලෙබනොන්හි කිහිරිගස් කැබෙලිකොට බිඳිනසේක."},{"number":6,"verse":"උන්වහන්සේ ඒවා වස්සෙකු මෙන්ද ලෙබනොන් සහ සිරියොන් කඳු තරුණ වල් ගොනෙකු මෙන්ද පෙම්කෙළින්ට සලස්වනසේක."},{"number":7,"verse":"ස්වාමීන් ගේ ශබ්දය ගිනිදැල් බෙදයි."},{"number":8,"verse":"ස්වාමීන් ගේ ශබ්දය වනාන්තරය සොලවයි; ස්වාමීන්වහන්සේ කාදෙෂ් වනාන්තරය සොලවනසේක."},{"number":9,"verse":"ස්වාමීන් ගේ ශබ්දය මුවදෙනුන් ප්‍රසවයකරවයි, වනය පාළුකරයි. උන්වහන්සේගේ මාලිගාවෙහි සියල්ල: මහිමය වේවා කියයි."},{"number":10,"verse":"ස්වාමීන්වහන්සේ ජලගැල්මෙහිදී රජෙකු මෙන් වැඩහුන්සේක; එසේය, ස්වාමීන්වහන්සේ රජෙකු මෙන් සදාකල් වැඩහිඳිනසේක."},{"number":11,"verse":"ස්වාමීන්වහන්සේ තමන් සෙනඟට ශක්තිය දෙනසේක; ස්වාමීන්වහන්සේ තමන් සෙනඟට සමාදානයෙන් ආශීර්වාද කරනසේක."}]}
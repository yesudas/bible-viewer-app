{"bibleAbbr":"siROV","bookName":"ගීතාවලිය","bookEnglishName":"Psalms","chapterNumber":135,"verses":[{"number":1,"verse":"( මැවිල්ලෙන් හා ක්‍රියාවලින් ප්‍රකාශවන ස්වාමීන්වහන්සේ වර්ණනාකිරීම) ස්වාමීන් ට ප්‍රශංසාකරව්; ස්වාමීන් ගේ නාමයට ප්‍රශංසාකරව්. ස්වාමීන් ගේ මෙහෙකරුවෙනි,"},{"number":2,"verse":"ස්වාමීන් ගේ ගෘහයෙහි, අපේ දෙවියන්වහන්සේගේ ගෘහ මළුවල සිටින්නෙනි, උන්වහන්සේට ප්‍රශංසාකරව්."},{"number":3,"verse":"ස්වාමීන් ට ප්‍රශංසාකරව්; මක්නිසාද ස්වාමීන්වහන්සේ යහපත්ය. උන්වහන්සේගේ නාමය ප්‍රියකරු නිසා ගී කියමින් එය වර්ණනාකරව්."},{"number":4,"verse":"මක්නිසාද ස්වාමීන්වහන්සේ තමන්ටම යාකොබ්ද තමන්ගේ විශේෂ වස්තුව කොට ඉශ්‍රායෙල්ද තෝරාගත්සේක."},{"number":5,"verse":"මක්නිසාද ස්වාමීන්වහන්සේ මහත් බවත් අපේ ස්වාමීන්වහන්සේ සියලු දෙවිවරුන්ට වඩා උසස් බවත් දනිමි."},{"number":6,"verse":"ස්වාමීන්වහන්සේ යමකට කැමතිවූසේක්ද එය අහසෙහිද පොළොවෙහිද මුහුදු වල සහ හැම ගැඹුරු තැන්හිද ඉෂ්ටකළසේක."},{"number":7,"verse":"උන්වහන්සේ පොළෝ කෙළවරින් වලාකුල් නංවනසේක; වර්ෂාවට විදුලි සාදනසේක; ස්වකීය ගබඩාවලින් හුළඟ නික්මවනසේක."},{"number":8,"verse":"උන්වහන්සේ මිසරයේ මනුෂ්‍යයන්ගෙත් මෘගයන්ගෙත් කුලුඳුලන්ට පහරදුන්සේක."},{"number":9,"verse":"එම්බා මිසරය, ඔබ මැදට, ඵාරාවෝ සහ ඔහුගේ සියලු මෙහෙකරුවන් කෙරෙහි, උන්වහන්සේගේ ලකුණු හා හාස්කම් පැමිණවූසේක."},{"number":10,"verse":"උන්වහන්සේ බොහෝ ජාතීන්ට පහරදී, බලවත් රජුන් නැසූසේක;"},{"number":11,"verse":"අමෝරිවරුන්ගේ රජවූ සීහොන්ද බාෂාන්හි රජවූ ඕග්ද කානාන්හි සියලු රාජ්‍යයන්ද නසා,"},{"number":12,"verse":"ඔවුන්ගේ දේශය උරුමයක් පිණිස, ස්වකීය සෙනඟවූ ඉශ්‍රායෙල්ට උරුමයක් පිණිස, දුන්සේක."},{"number":13,"verse":"ස්වාමිනි , ඔබගේ නාමය සදාකල් පවත්නේය; ස්වාමිනි , ඔබ සිහිකිරීම සියලු පරම්පරා දක්වා වන්නේය."},{"number":14,"verse":"මක්නිසාද ස්වාමීන්වහන්සේ තමන් සෙනඟ විනිශ්චයකරනසේක, ස්වකීය මෙහෙකරුවන් ගැන තැවෙනසේක."},{"number":15,"verse":"ජාතීන්ගේ රූප රන් රිදීය, මනුෂ්‍යයන්ගේ අත් වැඩය."},{"number":16,"verse":"ඒවාට කටවල් ඇත, එහෙත් කථානොකෙරෙති; ඇස් ඇත, එහෙත් නොදකිති;"},{"number":17,"verse":"කන් ඇත, එහෙත් නොඅසති; ඒවායේ කටවල හුස්මත් නැත."},{"number":18,"verse":"ඒවා සාදන්නොත්, එසේය, ඒවා කෙරෙහි විශ්වාසකරන සියල්ලොත් ඒවාට සමානවන්නෝය."},{"number":19,"verse":"එම්බා ඉශ්‍රායෙල් වංශය, ස්වාමීන් ට ප්‍රශංසාකරව්. එම්බා ආරොන්ගේ වංශය, ස්වාමීන් ට ප්‍රශංසාකරව්."},{"number":20,"verse":"එම්බා ලෙවී වංශය, ස්වාමීන් ට ප්‍රශංසාකරව්. ස්වාමීන් කෙරෙහි භය ඇත්තෙනි, ස්වාමීන් ට ප්‍රශංසාකරව්."},{"number":21,"verse":"යෙරුසලමෙහි වසන ස්වාමීන්වහන්සේ සියොන්හි සිට ප්‍රශංසා ලබන සේක්වා. ස්වාමීන් ට ප්‍රශංසාකරව්."}]}
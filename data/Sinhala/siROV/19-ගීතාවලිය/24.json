{"bibleAbbr":"siROV","bookName":"ගීතාවලිය","bookEnglishName":"Psalms","chapterNumber":24,"verses":[{"number":1,"verse":"( තේජසේ රජ්ජුරුවෝ) දාවිත්ගේ ගීතයකි. පොළොව හා එහි සම්පූර්ණත්වයද ලෝකය හා එහි වැසියෝද ස්වාමීන් ගේය."},{"number":2,"verse":"මක්නිසාද උන්වහන්සේ එය මුහුදු පිට පිහිටෙවුසේක, ගංගා පිට ස්ථිරකළසේක."},{"number":3,"verse":"ස්වාමීන් ගේ කන්දට නගින්නේ කවුද? උන්වහන්සේගේ ශුද්ධස්ථානයෙහි සිටින්නේ කවුද?"},{"number":4,"verse":"පවිත්‍ර අත් සහ පිරිසිදු සිතක් ඇත්තාවූ, තමාගේ ආත්මය නිෂ්ඵලකමට ( නොහොත්, බොරුකාරකමට.) යොමුනොකළාවූ, වංචාවෙන් නොදිවුළාවූ තැනැත්තේමය."},{"number":5,"verse":"ඔහු ස්වාමීන් ගෙන් ආශීර්වාදයක්ද තමාගේ ගැළවීමේ දෙවියන්වහන්සේ ගෙන් ධර්මිෂ්ඨකමද ලබන්නේය."},{"number":6,"verse":"උන්වහන්සේ සොයන්නන්ගේ, එනම් යාකෝබ්ගේ දෙවියන්වහන්ස, ඔබගේ මුහුණ සොයන්නන්ගේ පරම්පරාව මේය."},{"number":7,"verse":"ද්වාරයෙනි, ඔබ සැමගේ හිස් ඔසවව්; සදාකාලික ( නොහොත් පුරාණ.) ද්වාරයෙනි, උස්වව්. තේජසේ රජ්ජුරුවෝ ඇතුල්වනසේක."},{"number":8,"verse":"තේජසේ රජ්ජුරුවෝ කවුද? බලපරාක්‍රම සහිත ස්වාමීන්වහන්සේ ය, යුද්ධයෙහි බලසම්පන්නවූ ස්වාමීන්වහන්සේ ය."},{"number":9,"verse":"ද්වාරයෙනි, ඔබ සැමගේ හිස් ඔසවව්. එසේය, සදාකාලික ද්වාරයෙනි, හිස් ඔසවව්. තේජසේ රජ්ජුරුවෝ ඇතුල්වනසේක."},{"number":10,"verse":"මේ තේජසේ රජ්ජුරුවෝ කවුද? සේනාවල ස්වාමීන්වහන්සේ ය, තේජසේ රජ්ජුරුවෝ උන්වහන්සේය."}]}
{"bibleAbbr":"siROV","bookName":"ගීතාවලිය","bookEnglishName":"Psalms","chapterNumber":30,"verses":[{"number":1,"verse":"( සුවය ගැන ප්‍රශංසාව) වන ගෘහය කැපකිරීමේ ගීතිකාවයි. දාවිත්ගේ ගීතයකි. ස්වාමිනි , ඔබ වර්ණනාකරමි; මක්නිසාද ඔබ මා උසස්කළසේක, මාගේ සතුරන්ට මා සඳහා ප්‍රීතිවෙන්ට නුදුන්සේක."},{"number":2,"verse":"මාගේ දෙවිවූ ස්වාමිනි , ඔබට මොරගැසීමි, ඔබද මා සුවකළසේක."},{"number":3,"verse":"ස්වාමිනි , ඔබ ෂෙයෝලෙන් ( හෙවත්, පාතාලයෙන්.) මාගේ ආත්මය ගොඩගත්සේක. මා වළට නොබසින පිණිස මාගේ ජීවිතය ආරක්ෂාකළසේක."},{"number":4,"verse":"ස්වාමීන් ගේ ශුද්ධවන්තයෙනි, උන්වහන්සේට ප්‍රශංසා ගී කියව්, උන්වහන්සේගේ ශුද්ධවූ නාමයට ස්තුතිකරව්."},{"number":5,"verse":"මක්නිසාද උන්වහන්සේගේ උදහස ඇසිල්ලකට පමණය; උන්වහන්සේගේ කරුණාව දිවිහිම් කොටය. රාත්‍රියේ හැඬීම පවතින නුමුත්, උදය ප්‍රීතිය පැමිණෙන්නේය."},{"number":6,"verse":"මම වනාහි සැපතෙදී කථාකොට: කිසිකලෙකත් නොසෙල්වන්නෙමියි කීමි."},{"number":7,"verse":"ස්වාමිනි , ඔබගේ කරුණාවෙන් ඔබ මාගේ කන්ද ශක්තිමත්කොට පිහිටෙවුසේක. ඔබ මුහුණ සඟවාගත්සේක; මම කැලඹුණෙමි."},{"number":8,"verse":"ස්වාමිනි , ඔබට හඬගැසීමි; ස්වාමීන් ට කන්නලව්කෙළෙමි."},{"number":9,"verse":"මා වළට බසින කල මාගේ ලෙයින් ඇති ප්‍රයෝජනය කිම්ද? ධූලි ඔබට ප්‍රශංසාකරන්නේද? ඔබගේ සත්‍යතාව ප්‍රකාශකරන්නේද?"},{"number":10,"verse":"ස්වාමිනි , ඇහුම්කන්දී මට කරුණාකළ මැනව. ස්වාමිනි , ඔබ මාගේ ආධාරකාරයා වුව මැනව."},{"number":11,"verse":"ඔබ මාගේ වැලපීම නැටීමට පෙරළූසේක; ඔබ මාගේ ගෝණි රෙදි මුදා සතුටු පිළියෙන් මාගේ ඉණ සැරසූසේක."},{"number":12,"verse":"කුමටද? මාගේ මහිමය නිශ්ශබ්ද නොවී ඔබට ප්‍රශංසා ගී කියන පිණිසය. මාගේ දෙවිවූ ස්වාමිනි , සදාකල්ම ඔබට ස්තුතිකරන්නෙමි."}]}
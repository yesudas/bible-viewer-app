{"bibleAbbr":"siROV","bookName":"ගීතාවලිය","bookEnglishName":"Psalms","chapterNumber":124,"verses":[{"number":1,"verse":"( අන්තරායෙන් මිදුවේ ස්වාමීන්වහන්සේ මය) ආරෝහණ ගීයකි; දාවිත් විසිනි. ඉශ්‍රායෙල් දැන් මෙසේ කියත්වා: අපේ පක්ෂයෙහි සිටියේ ස්වාමීන්වහන්සේ නොවී නම්,"},{"number":2,"verse":"මනුෂ්‍යයන් අපට විරුද්ධව නැගිටි කල අපේ පක්ෂයෙහි සිටියේ ස්වාමීන්වහන්සේ නොවී නම්,"},{"number":3,"verse":"ඔවුන්ගේ උදහස අපට විරුද්ධව ඇවුළුණු කල, ඔවුන් අප පණපිටින් ගිලගන්ට තිබුණේය."},{"number":4,"verse":"එකල්හි ජලය අප වසාගන්නවා ඇත, දියපාර අපේ ප්‍රාණය යටකොට ගලනවා ඇත."},{"number":5,"verse":"එකල්හි උඩඟු ජලය අපේ ප්‍රාණය යටකොට ගලනවා ඇත."},{"number":6,"verse":"ඔවුන්ගේ දත්වලට අප ගොදුරු කොට නුදුන් ස්වාමීන් ට ප්‍රශංසාවේවා."},{"number":7,"verse":"පක්ෂි වැද්දන්ගේ උගුලෙන් පක්ෂියෙකු මෙන් අපේ ප්‍රාණය ගැළවුණේය. උගුල බිදී ගියේය, අපි ගැළවුණෙමුව."},{"number":8,"verse":"අපේ උපකාරය අහසත් පොළොවත් මැවූ ස්වාමීන් ගේ නාමය කෙරෙහිය."}]}
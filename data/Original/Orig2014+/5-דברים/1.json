{"bibleAbbr":"Orig2014+","bookName":"דברים","bookEnglishName":"Deuteronomy","chapterNumber":1,"verses":[{"number":1,"verse":"אֵ֣לֶּה <WH428> הַדְּבָרִ֗ים <WH1697> אֲשֶׁ֨ר <WH834> דִּבֶּ֤ר <WH1696> מֹשֶׁה֙ <WH4872> אֶל־ <WH413> כָּל־ <WH3605> יִשְׂרָאֵ֔ל <WH3478> בְּעֵ֖בֶר <WH5676> הַיַּרְדֵּ֑ן <WH3383> בַּמִּדְבָּ֡ר <WH4057> בָּֽעֲרָבָה֩ <WH6160> מ֨וֹל <WH4136> ס֜וּף <WH5489> בֵּֽין־ <WH996> פָּארָ֧ן <WH6290> וּבֵֽין־ <WH996> תֹּ֛פֶל <WH8603> וְלָבָ֥ן <WH3837> וַחֲצֵרֹ֖ת <WH2698> וְדִ֥י זָהָֽב׃ <WH1774>"},{"number":2,"verse":"אַחַ֨ד <WH259> עָשָׂ֥ר <WH6240> יוֹם֙ <WH3117> מֵֽחֹרֵ֔ב <WH2722> דֶּ֖רֶךְ <WH1870> הַר־ <WH2022> שֵׂעִ֑יר <WH8165> עַ֖ד <WH5704> קָדֵ֥שׁ בַּרְנֵֽעַ׃ <WH6947>"},{"number":3,"verse":"וַיְהִי֙ <WH1961> בְּאַרְבָּעִ֣ים <WH705> שָׁנָ֔ה <WH8141> בְּעַשְׁתֵּֽי־ <WH6249> עָשָׂ֥ר <WH6240> חֹ֖דֶשׁ <WH2320> בְּאֶחָ֣ד <WH259> לַחֹ֑דֶשׁ <WH2320> דִּבֶּ֤ר <WH1696> מֹשֶׁה֙ <WH4872> אֶל־ <WH413> בְּנֵ֣י <WH1121> יִשְׂרָאֵ֔ל <WH3478> כְּ֠כֹל <WH3605> אֲשֶׁ֨ר <WH834> צִוָּ֧ה <WH6680> יְהוָ֛ה <WH3068> אֹת֖וֹ <WH853> אֲלֵהֶֽם׃ <WH413>"},{"number":4,"verse":"אַחֲרֵ֣י <WH310> הַכֹּת֗וֹ <WH5221> אֵ֚ת <WH853> סִיחֹן֙ <WH5511> מֶ֣לֶךְ <WH4428> הָֽאֱמֹרִ֔י <WH567> אֲשֶׁ֥ר <WH834> יוֹשֵׁ֖ב <WH3427> בְּחֶשְׁבּ֑וֹן <WH2809> וְאֵ֗ת <WH853> ע֚וֹג <WH5747> מֶ֣לֶךְ <WH4428> הַבָּשָׁ֔ן <WH1316> אֲשֶׁר־ <WH834> יוֹשֵׁ֥ב <WH3427> בְּעַשְׁתָּרֹ֖ת <WH6252> בְּאֶדְרֶֽעִי׃ <WH154>"},{"number":5,"verse":"בְּעֵ֥בֶר <WH5676> הַיַּרְדֵּ֖ן <WH3383> בְּאֶ֣רֶץ <WH776> מוֹאָ֑ב <WH4124> הוֹאִ֣יל <WH2974> מֹשֶׁ֔ה <WH4872> בֵּאֵ֛ר <WH874> אֶת־ <WH853> הַתּוֹרָ֥ה <WH8451> הַזֹּ֖את <WH2063> לֵאמֹֽר׃ <WH559>"},{"number":6,"verse":"יְהוָ֧ה <WH3068> אֱלֹהֵ֛ינוּ <WH430> דִּבֶּ֥ר <WH1696> אֵלֵ֖ינוּ <WH413> בְּחֹרֵ֣ב <WH2722> לֵאמֹ֑ר <WH559> רַב־ <WH7227> לָכֶ֥ם שֶׁ֖בֶת <WH3427> בָּהָ֥ר <WH2022> הַזֶּֽה׃ <WH2088>"},{"number":7,"verse":"פְּנ֣וּ <WH6437> ׀ וּסְע֣וּ <WH5265> לָכֶ֗ם וּבֹ֨אוּ <WH935> הַ֥ר <WH2022> הָֽאֱמֹרִי֮ <WH567> וְאֶל־ <WH413> כָּל־ <WH3605> שְׁכֵנָיו֒ <WH7934> בָּעֲרָבָ֥ה <WH6160> בָהָ֛ר <WH2022> וּבַשְּׁפֵלָ֥ה <WH8219> וּבַנֶּ֖גֶב <WH5045> וּבְח֣וֹף <WH2348> הַיָּ֑ם <WH3220> אֶ֤רֶץ <WH776> הַֽכְּנַעֲנִי֙ <WH3669> וְהַלְּבָנ֔וֹן <WH3844> עַד־ <WH5704> הַנָּהָ֥ר <WH5104> הַגָּדֹ֖ל <WH1419> נְהַר־ <WH5104> פְּרָֽת׃ <WH6578>"},{"number":8,"verse":"רְאֵ֛ה <WH7200> נָתַ֥תִּי <WH5414> לִפְנֵיכֶ֖ם <WH6440> אֶת־ <WH853> הָאָ֑רֶץ <WH776> בֹּ֚אוּ <WH935> וּרְשׁ֣וּ <WH3423> אֶת־ <WH853> הָאָ֔רֶץ <WH776> אֲשֶׁ֣ר <WH834> נִשְׁבַּ֣ע <WH7650> יְ֠הוָה <WH3068> לַאֲבֹ֨תֵיכֶ֜ם <WH1> לְאַבְרָהָ֨ם <WH85> לְיִצְחָ֤ק <WH3327> וּֽלְיַעֲקֹב֙ <WH3290> לָתֵ֣ת <WH5414> לָהֶ֔ם וּלְזַרְעָ֖ם <WH2233> אַחֲרֵיהֶֽם׃ <WH310>"},{"number":9,"verse":"וָאֹמַ֣ר <WH559> אֲלֵכֶ֔ם <WH413> בָּעֵ֥ת <WH6256> הַהִ֖וא <WH1931> לֵאמֹ֑ר <WH559> לֹא־ <WH3808> אוּכַ֥ל <WH3201> לְבַדִּ֖י <WH905> שְׂאֵ֥ת <WH5375> אֶתְכֶֽם׃ <WH853>"},{"number":10,"verse":"יְהוָ֥ה <WH3068> אֱלֹהֵיכֶ֖ם <WH430> הִרְבָּ֣ה <WH7235> אֶתְכֶ֑ם <WH853> וְהִנְּכֶ֣ם <WH2009> הַיּ֔וֹם <WH3117> כְּכוֹכְבֵ֥י <WH3556> הַשָּׁמַ֖יִם <WH8064> לָרֹֽב׃ <WH7230>"},{"number":11,"verse":"יְהוָ֞ה <WH3068> אֱלֹהֵ֣י <WH430> אֲבֽוֹתֵכֶ֗ם <WH1> יֹסֵ֧ף <WH3254> עֲלֵיכֶ֛ם <WH5921> כָּכֶ֖ם אֶ֣לֶף <WH505> פְּעָמִ֑ים <WH6471> וִיבָרֵ֣ךְ <WH1288> אֶתְכֶ֔ם <WH853> כַּאֲשֶׁ֖ר <WH834> דִּבֶּ֥ר <WH1696> לָכֶֽם׃"},{"number":12,"verse":"אֵיכָ֥ה <WH349> אֶשָּׂ֖א <WH5375> לְבַדִּ֑י <WH905> טָרְחֲכֶ֥ם <WH2960> וּמַֽשַּׂאֲכֶ֖ם <WH4853> וְרִֽיבְכֶֽם׃ <WH7379>"},{"number":13,"verse":"הָב֣וּ <WH3051> לָ֠כֶם אֲנָשִׁ֨ים <WH582> חֲכָמִ֧ים <WH2450> וּנְבֹנִ֛ים <WH995> וִידֻעִ֖ים <WH3045> לְשִׁבְטֵיכֶ֑ם <WH7626> וַאֲשִׂימֵ֖ם <WH7760> בְּרָאשֵׁיכֶֽם׃ <WH7218>"},{"number":14,"verse":"וַֽתַּעֲנ֖וּ <WH6030> אֹתִ֑י <WH853> וַתֹּ֣אמְר֔וּ <WH559> טֽוֹב־ <WH2896> הַדָּבָ֥ר <WH1697> אֲשֶׁר־ <WH834> דִּבַּ֖רְתָּ <WH1696> לַעֲשֽׂוֹת׃ <WH6213>"},{"number":15,"verse":"וָאֶקַּ֞ח <WH3947> אֶת־ <WH853> רָאשֵׁ֣י <WH7218> שִׁבְטֵיכֶ֗ם <WH7626> אֲנָשִׁ֤ים <WH376> חֲכָמִים֙ <WH2450> וִֽידֻעִ֔ים <WH3045> וָאֶתֵּ֥ן <WH5414> אֹתָ֛ם <WH853> רָאשִׁ֖ים <WH7218> עֲלֵיכֶ֑ם <WH5921> שָׂרֵ֨י <WH8269> אֲלָפִ֜ים <WH505> וְשָׂרֵ֣י <WH8269> מֵא֗וֹת <WH3967> וְשָׂרֵ֤י <WH8269> חֲמִשִּׁים֙ <WH2572> וְשָׂרֵ֣י <WH8269> עֲשָׂרֹ֔ת <WH6235> וְשֹׁטְרִ֖ים <WH7860> לְשִׁבְטֵיכֶֽם׃ <WH7626>"},{"number":16,"verse":"וָאֲצַוֶּה֙ <WH6680> אֶת־ <WH853> שֹׁ֣פְטֵיכֶ֔ם <WH8199> בָּעֵ֥ת <WH6256> הַהִ֖וא <WH1931> לֵאמֹ֑ר <WH559> שָׁמֹ֤עַ <WH8085> בֵּין־ <WH996> אֲחֵיכֶם֙ <WH251> וּשְׁפַטְתֶּ֣ם <WH8199> צֶ֔דֶק <WH6664> בֵּֽין־ <WH996> אִ֥ישׁ <WH376> וּבֵין־ <WH996> אָחִ֖יו <WH251> וּבֵ֥ין <WH996> גֵּרֽוֹ׃ <WH1616>"},{"number":17,"verse":"לֹֽא־ <WH3808> תַכִּ֨ירוּ <WH5234> פָנִ֜ים <WH6440> בַּמִּשְׁפָּ֗ט <WH4941> כַּקָּטֹ֤ן <WH6996> כַּגָּדֹל֙ <WH1419> תִּשְׁמָע֔וּן <WH8085> לֹ֤א <WH3808> תָג֙וּרוּ֙ <WH1481> מִפְּנֵי־ <WH6440> אִ֔ישׁ <WH376> כִּ֥י <WH3588> הַמִּשְׁפָּ֖ט <WH4941> לֵאלֹהִ֣ים <WH430> ה֑וּא <WH1931> וְהַדָּבָר֙ <WH1697> אֲשֶׁ֣ר <WH834> יִקְשֶׁ֣ה <WH7185> מִכֶּ֔ם <WH4480> תַּקְרִב֥וּן <WH7126> אֵלַ֖י <WH413> וּשְׁמַעְתִּֽיו׃ <WH8085>"},{"number":18,"verse":"וָאֲצַוֶּ֥ה <WH6680> אֶתְכֶ֖ם <WH853> בָּעֵ֣ת <WH6256> הַהִ֑וא <WH1931> אֵ֥ת <WH853> כָּל־ <WH3605> הַדְּבָרִ֖ים <WH1697> אֲשֶׁ֥ר <WH834> תַּעֲשֽׂוּן׃ <WH6213>"},{"number":19,"verse":"וַנִּסַּ֣ע <WH5265> מֵחֹרֵ֗ב <WH2722> וַנֵּ֡לֶךְ <WH1980> אֵ֣ת <WH853> כָּל־ <WH3605> הַמִּדְבָּ֣ר <WH4057> הַגָּדוֹל֩ <WH1419> וְהַנּוֹרָ֨א <WH3372> הַה֜וּא <WH1931> אֲשֶׁ֣ר <WH834> רְאִיתֶ֗ם <WH7200> דֶּ֚רֶךְ <WH1870> הַ֣ר <WH2022> הָֽאֱמֹרִ֔י <WH567> כַּאֲשֶׁ֥ר <WH834> צִוָּ֛ה <WH6680> יְהוָ֥ה <WH3068> אֱלֹהֵ֖ינוּ <WH430> אֹתָ֑נוּ <WH853> וַנָּבֹ֕א <WH935> עַ֖ד <WH5704> קָדֵ֥שׁ בַּרְנֵֽעַ׃ <WH6947>"},{"number":20,"verse":"וָאֹמַ֖ר <WH559> אֲלֵכֶ֑ם <WH413> בָּאתֶם֙ <WH935> עַד־ <WH5704> הַ֣ר <WH2022> הָאֱמֹרִ֔י <WH567> אֲשֶׁר־ <WH834> יְהוָ֥ה <WH3068> אֱלֹהֵ֖ינוּ <WH430> נֹתֵ֥ן <WH5414> לָֽנוּ׃"},{"number":21,"verse":"רְ֠אֵה <WH7200> נָתַ֨ן <WH5414> יְהוָ֧ה <WH3068> אֱלֹהֶ֛יךָ <WH430> לְפָנֶ֖יךָ <WH6440> אֶת־ <WH853> הָאָ֑רֶץ <WH776> עֲלֵ֣ה <WH5927> רֵ֗שׁ <WH3423> כַּאֲשֶׁר֩ <WH834> דִּבֶּ֨ר <WH1696> יְהוָ֜ה <WH3068> אֱלֹהֵ֤י <WH430> אֲבֹתֶ֙יךָ֙ <WH1> לָ֔ךְ אַל־ <WH408> תִּירָ֖א <WH3372> וְאַל־ <WH408> תֵּחָֽת׃ <WH2865>"},{"number":22,"verse":"וַתִּקְרְב֣וּן <WH7126> אֵלַי֮ <WH413> כֻּלְּכֶם֒ <WH3605> וַתֹּאמְר֗וּ <WH559> נִשְׁלְחָ֤ה <WH7971> אֲנָשִׁים֙ <WH376> לְפָנֵ֔ינוּ <WH6440> וְיַחְפְּרוּ־ <WH2658> לָ֖נוּ אֶת־ <WH853> הָאָ֑רֶץ <WH776> וְיָשִׁ֤בוּ <WH7725> אֹתָ֙נוּ֙ <WH853> דָּבָ֔ר <WH1697> אֶת־ <WH853> הַדֶּ֙רֶךְ֙ <WH1870> אֲשֶׁ֣ר <WH834> נַעֲלֶה־ <WH5927> בָּ֔הּ וְאֵת֙ <WH853> הֶֽעָרִ֔ים <WH5892> אֲשֶׁ֥ר <WH834> נָבֹ֖א <WH935> אֲלֵיהֶֽן׃ <WH413>"},{"number":23,"verse":"וַיִּיטַ֥ב <WH3190> בְּעֵינַ֖י <WH5869> הַדָּבָ֑ר <WH1697> וָאֶקַּ֤ח <WH3947> מִכֶּם֙ <WH4480> שְׁנֵ֣ים <WH8147> עָשָׂ֣ר <WH6240> אֲנָשִׁ֔ים <WH582> אִ֥ישׁ <WH376> אֶחָ֖ד <WH259> לַשָּֽׁבֶט׃ <WH7626>"},{"number":24,"verse":"וַיִּפְנוּ֙ <WH6437> וַיַּעֲל֣וּ <WH5927> הָהָ֔רָה <WH2022> וַיָּבֹ֖אוּ <WH935> עַד־ <WH5704> נַ֣חַל <WH5158> אֶשְׁכֹּ֑ל <WH812> וַֽיְרַגְּל֖וּ <WH7270> אֹתָֽהּ׃ <WH853>"},{"number":25,"verse":"וַיִּקְח֤וּ <WH3947> בְיָדָם֙ <WH3027> מִפְּרִ֣י <WH6529> הָאָ֔רֶץ <WH776> וַיּוֹרִ֖דוּ <WH3381> אֵלֵ֑ינוּ <WH413> וַיָּשִׁ֨בוּ <WH7725> אֹתָ֤נוּ <WH853> דָבָר֙ <WH1697> וַיֹּ֣אמְר֔וּ <WH559> טוֹבָ֣ה <WH2896> הָאָ֔רֶץ <WH776> אֲשֶׁר־ <WH834> יְהוָ֥ה <WH3068> אֱלֹהֵ֖ינוּ <WH430> נֹתֵ֥ן <WH5414> לָֽנוּ׃"},{"number":26,"verse":"וְלֹ֥א <WH3808> אֲבִיתֶ֖ם <WH14> לַעֲלֹ֑ת <WH5927> וַתַּמְר֕וּ <WH4784> אֶת־ <WH853> פִּ֥י <WH6310> יְהוָ֖ה <WH3068> אֱלֹהֵיכֶֽם׃ <WH430>"},{"number":27,"verse":"וַתֵּרָגְנ֤וּ <WH7279> בְאָהֳלֵיכֶם֙ <WH168> וַתֹּ֣אמְר֔וּ <WH559> בְּשִׂנְאַ֤ת <WH8130> יְהוָה֙ <WH3068> אֹתָ֔נוּ <WH853> הוֹצִיאָ֖נוּ <WH3318> מֵאֶ֣רֶץ <WH776> מִצְרָ֑יִם <WH4714> לָתֵ֥ת <WH5414> אֹתָ֛נוּ <WH853> בְּיַ֥ד <WH3027> הָאֱמֹרִ֖י <WH567> לְהַשְׁמִידֵֽנוּ׃ <WH8045>"},{"number":28,"verse":"אָנָ֣ה <WH575> ׀ אֲנַ֣חְנוּ <WH587> עֹלִ֗ים <WH5927> אַחֵינוּ֩ <WH251> הֵמַ֨סּוּ <WH4549> אֶת־ <WH853> לְבָבֵ֜נוּ <WH3824> לֵאמֹ֗ר <WH559> עַ֣ם <WH5971> גָּד֤וֹל <WH1419> וָרָם֙ <WH7311> מִמֶּ֔נּוּ <WH4480> עָרִ֛ים <WH5892> גְּדֹלֹ֥ת <WH1419> וּבְצוּרֹ֖ת <WH1219> בַּשָּׁמָ֑יִם <WH8064> וְגַם־ <WH1571> בְּנֵ֥י <WH1121> עֲנָקִ֖ים <WH6062> רָאִ֥ינוּ <WH7200> שָֽׁם׃ <WH8033>"},{"number":29,"verse":"וָאֹמַ֖ר <WH559> אֲלֵכֶ֑ם <WH413> לֹא־ <WH3808> תַֽעַרְצ֥וּן <WH6206> וְֽלֹא־ <WH3808> תִֽירְא֖וּן <WH3372> מֵהֶֽם׃ <WH1992>"},{"number":30,"verse":"יְהוָ֤ה <WH3068> אֱלֹֽהֵיכֶם֙ <WH430> הַהֹלֵ֣ךְ <WH1980> לִפְנֵיכֶ֔ם <WH6440> ה֖וּא <WH1931> יִלָּחֵ֣ם <WH3898> לָכֶ֑ם כְּ֠כֹל <WH3605> אֲשֶׁ֨ר <WH834> עָשָׂ֧ה <WH6213> אִתְּכֶ֛ם <WH854> בְּמִצְרַ֖יִם <WH4714> לְעֵינֵיכֶֽם׃ <WH5869>"},{"number":31,"verse":"וּבַמִּדְבָּר֙ <WH4057> אֲשֶׁ֣ר <WH834> רָאִ֔יתָ <WH7200> אֲשֶׁ֤ר <WH834> נְשָׂאֲךָ֙ <WH5375> יְהוָ֣ה <WH3068> אֱלֹהֶ֔יךָ <WH430> כַּאֲשֶׁ֥ר <WH834> יִשָּׂא־ <WH5375> אִ֖ישׁ <WH376> אֶת־ <WH853> בְּנ֑וֹ <WH1121> בְּכָל־ <WH3605> הַדֶּ֙רֶךְ֙ <WH1870> אֲשֶׁ֣ר <WH834> הֲלַכְתֶּ֔ם <WH1980> עַד־ <WH5704> בֹּאֲכֶ֖ם <WH935> עַד־ <WH5704> הַמָּק֥וֹם <WH4725> הַזֶּֽה׃ <WH2088>"},{"number":32,"verse":"וּבַדָּבָ֖ר <WH1697> הַזֶּ֑ה <WH2088> אֵֽינְכֶם֙ <WH369> מַאֲמִינִ֔ם <WH539> בַּיהוָ֖ה <WH3068> אֱלֹהֵיכֶֽם׃ <WH430>"},{"number":33,"verse":"הַהֹלֵ֨ךְ <WH1980> לִפְנֵיכֶ֜ם <WH6440> בַּדֶּ֗רֶךְ <WH1870> לָת֥וּר <WH8446> לָכֶ֛ם מָק֖וֹם <WH4725> לַֽחֲנֹֽתְכֶ֑ם <WH2583> בָּאֵ֣שׁ <WH784> ׀ לַ֗יְלָה <WH3915> לַרְאֹֽתְכֶם֙ <WH7200> בַּדֶּ֙רֶךְ֙ <WH1870> אֲשֶׁ֣ר <WH834> תֵּֽלְכוּ־ <WH1980> בָ֔הּ וּבֶעָנָ֖ן <WH6051> יוֹמָֽם׃ <WH3119>"},{"number":34,"verse":"וַיִּשְׁמַ֥ע <WH8085> יְהוָ֖ה <WH3068> אֶת־ <WH853> ק֣וֹל <WH6963> דִּבְרֵיכֶ֑ם <WH1697> וַיִּקְצֹ֖ף <WH7107> וַיִּשָּׁבַ֥ע <WH7650> לֵאמֹֽר׃ <WH559>"},{"number":35,"verse":"אִם־ <WH518> יִרְאֶ֥ה <WH7200> אִישׁ֙ <WH376> בָּאֲנָשִׁ֣ים <WH376> הָאֵ֔לֶּה <WH428> הַדּ֥וֹר <WH1755> הָרָ֖ע <WH7451> הַזֶּ֑ה <WH2088> אֵ֚ת <WH853> הָאָ֣רֶץ <WH776> הַטּוֹבָ֔ה <WH2896> אֲשֶׁ֣ר <WH834> נִשְׁבַּ֔עְתִּי <WH7650> לָתֵ֖ת <WH5414> לַאֲבֹתֵיכֶֽם׃ <WH1>"},{"number":36,"verse":"זֽוּלָתִ֞י <WH2108> כָּלֵ֤ב <WH3612> בֶּן־ <WH1121> יְפֻנֶּה֙ <WH3312> ה֣וּא <WH1931> יִרְאֶ֔נָּה <WH7200> וְלֽוֹ־אֶתֵּ֧ן <WH5414> אֶת־ <WH853> הָאָ֛רֶץ <WH776> אֲשֶׁ֥ר <WH834> דָּֽרַךְ־ <WH1869> בָּ֖הּ וּלְבָנָ֑יו <WH1121> יַ֕עַן <WH3282> אֲשֶׁ֥ר <WH834> מִלֵּ֖א <WH4390> אַחֲרֵ֥י <WH310> יְהוָֽה׃ <WH3068>"},{"number":37,"verse":"גַּם־ <WH1571> בִּי֙ הִתְאַנַּ֣ף <WH599> יְהוָ֔ה <WH3068> בִּגְלַלְכֶ֖ם <WH1558> לֵאמֹ֑ר <WH559> גַּם־ <WH1571> אַתָּ֖ה <WH859> לֹא־ <WH3808> תָבֹ֥א <WH935> שָֽׁם׃ <WH8033>"},{"number":38,"verse":"יְהוֹשֻׁ֤עַ <WH3091> בִּן־ <WH1121> נוּן֙ <WH5126> הָעֹמֵ֣ד <WH5975> לְפָנֶ֔יךָ <WH6440> ה֖וּא <WH1931> יָ֣בֹא <WH935> שָׁ֑מָּה <WH8033> אֹת֣וֹ <WH853> חַזֵּ֔ק <WH2388> כִּי־ <WH3588> ה֖וּא <WH1931> יַנְחִלֶ֥נָּה <WH5157> אֶת־ <WH853> יִשְׂרָאֵֽל׃ <WH3478>"},{"number":39,"verse":"וְטַפְּכֶם֩ <WH2945> אֲשֶׁ֨ר <WH834> אֲמַרְתֶּ֜ם <WH559> לָבַ֣ז <WH957> יִהְיֶ֗ה <WH1961> וּ֠בְנֵיכֶם <WH1121> אֲשֶׁ֨ר <WH834> לֹא־ <WH3808> יָדְע֤וּ <WH3045> הַיּוֹם֙ <WH3117> ט֣וֹב <WH2896> וָרָ֔ע <WH7451> הֵ֖מָּה <WH1992> יָבֹ֣אוּ <WH935> שָׁ֑מָּה <WH8033> וְלָהֶ֣ם אֶתְּנֶ֔נָּה <WH5414> וְהֵ֖ם <WH1992> יִירָשֽׁוּהָ׃ <WH3423>"},{"number":40,"verse":"וְאַתֶּ֖ם <WH859> פְּנ֣וּ <WH6437> לָכֶ֑ם וּסְע֥וּ <WH5265> הַמִּדְבָּ֖רָה <WH4057> דֶּ֥רֶךְ <WH1870> יַם־ <WH3220> סֽוּף׃ <WH5488>"},{"number":41,"verse":"וַֽתַּעֲנ֣וּ <WH6030> ׀ וַתֹּאמְר֣וּ <WH559> אֵלַ֗י <WH413> חָטָאנוּ֮ <WH2398> לַֽיהוָה֒ <WH3068> אֲנַ֤חְנוּ <WH587> נַעֲלֶה֙ <WH5927> וְנִלְחַ֔מְנוּ <WH3898> כְּכֹ֥ל <WH3605> אֲשֶׁר־ <WH834> צִוָּ֖נוּ <WH6680> יְהוָ֣ה <WH3068> אֱלֹהֵ֑ינוּ <WH430> וַֽתַּחְגְּר֗וּ <WH2296> אִ֚ישׁ <WH376> אֶת־ <WH853> כְּלֵ֣י <WH3627> מִלְחַמְתּ֔וֹ <WH4421> וַתָּהִ֖ינוּ <WH1951> לַעֲלֹ֥ת <WH5927> הָהָֽרָה׃ <WH2022>"},{"number":42,"verse":"וַיֹּ֨אמֶר <WH559> יְהוָ֜ה <WH3068> אֵלַ֗י <WH413> אֱמֹ֤ר <WH559> לָהֶם֙ לֹ֤א <WH3808> תַֽעֲלוּ֙ <WH5927> וְלֹא־ <WH3808> תִלָּ֣חֲמ֔וּ <WH3898> כִּ֥י <WH3588> אֵינֶ֖נִּי <WH369> בְּקִרְבְּכֶ֑ם <WH7130> וְלֹא֙ <WH3808> תִּנָּֽגְפ֔וּ <WH5062> לִפְנֵ֖י <WH6440> אֹיְבֵיכֶֽם׃ <WH341>"},{"number":43,"verse":"וָאֲדַבֵּ֥ר <WH1696> אֲלֵיכֶ֖ם <WH413> וְלֹ֣א <WH3808> שְׁמַעְתֶּ֑ם <WH8085> וַתַּמְרוּ֙ <WH4784> אֶת־ <WH853> פִּ֣י <WH6310> יְהוָ֔ה <WH3068> וַתָּזִ֖דוּ <WH2102> וַתַּעֲל֥וּ <WH5927> הָהָֽרָה׃ <WH2022>"},{"number":44,"verse":"וַיֵּצֵ֨א <WH3318> הָאֱמֹרִ֜י <WH567> הַיֹּשֵׁ֨ב <WH3427> בָּהָ֤ר <WH2022> הַהוּא֙ <WH1931> לִקְרַאתְכֶ֔ם <WH7125> וַיִּרְדְּפ֣וּ <WH7291> אֶתְכֶ֔ם <WH853> כַּאֲשֶׁ֥ר <WH834> תַּעֲשֶׂ֖ינָה <WH6213> הַדְּבֹרִ֑ים <WH1682> וַֽיַּכְּת֥וּ <WH3807> אֶתְכֶ֛ם <WH853> בְּשֵׂעִ֖יר <WH8165> עַד־ <WH5704> חָרְמָֽה׃ <WH2767>"},{"number":45,"verse":"וַתָּשֻׁ֥בוּ <WH7725> וַתִּבְכּ֖וּ <WH1058> לִפְנֵ֣י <WH6440> יְהוָ֑ה <WH3068> וְלֹֽא־ <WH3808> שָׁמַ֤ע <WH8085> יְהוָה֙ <WH3068> בְּקֹ֣לְכֶ֔ם <WH6963> וְלֹ֥א <WH3808> הֶאֱזִ֖ין <WH238> אֲלֵיכֶֽם׃ <WH413>"},{"number":46,"verse":"וַתֵּשְׁב֥וּ <WH3427> בְקָדֵ֖שׁ <WH6946> יָמִ֣ים <WH3117> רַבִּ֑ים <WH7227> כַּיָּמִ֖ים <WH3117> אֲשֶׁ֥ר <WH834> יְשַׁבְתֶּֽם׃ <WH3427>"}]}
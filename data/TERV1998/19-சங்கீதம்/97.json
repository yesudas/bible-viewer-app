{
  "bibleAbbr" : "TERV1998",
  "bookName" : "சங்கீதம்",
  "bookEnglishName" : "Psalms",
  "chapterNumber" : 97,
  "verses" : [ {
    "number" : 1,
    "verse" : "கர்த்தர் ஆளுகிறார், பூமி மகிழும். தூரத்துத் தேசங்கள் எல்லாம் மகிழ்கின்றன."
  }, {
    "number" : 2,
    "verse" : "அடர்ந்த இருண்ட மேகங்கள் கர்த்தரைச் சூழும். நன்மையும் நீதியும் அவர் அரசை வலிமையாக்கும்."
  }, {
    "number" : 3,
    "verse" : "கர்த்தருக்கு முன்னே ஒரு அக்கினி செல்கிறது, அது பகைவரை அழிக்கிறது."
  }, {
    "number" : 4,
    "verse" : "வானத்தில் அவரது மின்னல் மின்னுகிறது. ஜனங்கள் அதைக் கண்டு அஞ்சுகிறார்கள்."
  }, {
    "number" : 5,
    "verse" : "கர்த்தருக்கு முன்பு மலைகள் மெழுகு போல உருகும். பூமியின் ஆண்டவருக்கு முன்பாக அவை உருகும்."
  }, {
    "number" : 6,
    "verse" : "வானங்களே, அவரது நன்மையைக் கூறுங்கள்! ஒவ்வொருவரும் தேவனுடைய மகிமையைக் காணட்டும்!"
  }, {
    "number" : 7,
    "verse" : "ஜனங்கள் அவர்களது விக்கிரகங்களை தொழுதுகொள்கிறார்கள். அவர்கள் தங்கள் “தெய்வங்களைப்” பற்றிப் பெருமைப்படுகிறார்கள். ஆனால் அந்த ஜனங்கள் வெட்கமடைவார்கள். அவர்கள் “தெய்வங்கள்” குனிந்து வணங்கி கர்த்தரைத் தொழுதுகொள்வார்கள்."
  }, {
    "number" : 8,
    "verse" : "சீயோனே, செவிக்கொடுத்து மகிழ்வாயாக! யூதாவின் நகரங்களே, மகிழ்ச்சிக்கொள்ளுங்கள்! ஏனெனில் கர்த்தர் ஞானமுள்ள முடிவுகளை எடுக்கிறார்."
  }, {
    "number" : 9,
    "verse" : "மகா உன்னதமான தேவனே, மெய்யாகவே நீரே பூமியின் ராஜா. பிற தெய்வங்களைக் காட்டிலும் நீர் மகத்துவமுள்ளவர்."
  }, {
    "number" : 10,
    "verse" : "கர்த்தரை நேசிக்கும் ஜனங்கள் தீமையை வெறுப்பார்கள். எனவே தேவன் தம்மைப் பின்பற்றுவோரைக் காப்பாற்றுகிறார். தீயோரிடமிருந்து தேவன் தம்மைப் பின்பற்றுவோரைக் காப்பாற்றுகிறார்."
  }, {
    "number" : 11,
    "verse" : "நல்லோர் மீது ஒளியும், மகிழ்ச்சியும் பிரகாசிக்கும்."
  }, {
    "number" : 12,
    "verse" : "நல்லோரே, கர்த்தருக்குள் மகிழ்ச்சியாயிருங்கள்! அவரது பரிசுத்த நாமத்தை பெருமைப்படுத்துங்கள்!"
  } ]
}
{"bibleAbbr":"CTKJTR2016","bookName":"Daniel","bookEnglishName":"Daniel","chapterNumber":14,"verses":[{"number":1,"verse":"και ειδον και ιδου αρνιον εϲτηκοϲ επι το οροϲ ϲιων και μετ αυτου εκατον τεϲϲερακοντα τεϲϲαρεϲ χιλιαδεϲ εχουϲαι το ονομα του πατροϲ αυτου γεγραμμενον επι των μετωπων αυτων"},{"number":2,"verse":"και ηκουϲα φωνην εκ του ουρανου ωϲ φωνην υδατων πολλων και ωϲ φωνην βροντηϲ μεγαληϲ και φωνην ηκουϲα κιθαρωδων κιθαριζοντων εν ταιϲ κιθαραιϲ αυτων"},{"number":3,"verse":"και αδουϲιν ωϲ ωδην καινην ενωπιον του θρονου και ενωπιον των τεϲϲαρων ζωων και των πρεϲβυτερων και ουδειϲ ηδυνατο μαθειν την ωδην ει μη αι εκατον τεϲϲερακοντα τεϲϲαρεϲ χιλιαδεϲ οι ηγοραϲμενοι απο τηϲ γηϲ"},{"number":4,"verse":"ουτοι ειϲιν οι μετα γυναικων ουκ εμολυνθηϲαν παρθενοι γαρ ειϲιν ουτοι ειϲιν οι ακολουθουντεϲ τω αρνιω οπου αν υπαγη ουτοι ηγοραϲθηϲαν απο των ανθρωπων απαρχη τω θεω και τω αρνιω"},{"number":5,"verse":"και εν τω ϲτοματι αυτων ουχ ευρεθη δολοϲ αμωμοι γαρ ειϲιν ενωπιον του θρονου του θεου"},{"number":6,"verse":"και ειδον αλλον αγγελον πετομενον εν μεϲουρανηματι εχοντα ευαγγελιον αιωνιον ευαγγελιϲαι τουϲ κατοικουνταϲ επι τηϲ γηϲ και επι παν εθνοϲ και φυλην και γλωϲϲαν και λαον"},{"number":7,"verse":"λεγων εν φωνη μεγαλη φοβηθητε τον θεον και δοτε αυτω δοξαν οτι ηλθεν η ωρα τηϲ κριϲεωϲ αυτου και προϲκυνηϲατε τω ποιηϲαντι τον ουρανον και την γην και την θαλαϲϲαν και πηγαϲ υδατων"},{"number":8,"verse":"και αλλοϲ αγγελοϲ ηκολουθηϲεν λεγων επεϲεν επεϲεν βαβυλων η πολιϲ η μεγαλη οτι εκ του οινου του θυμου τηϲ πορνειαϲ αυτηϲ πεποτικεν παντα εθνη"},{"number":9,"verse":"και τριτοϲ αγγελοϲ ηκολουθηϲεν αυτοιϲ λεγων εν φωνη μεγαλη ει τιϲ προϲκυνει το θηριον και την εικονα αυτου και λαμβανει χαραγμα επι του μετωπου αυτου η επι την χειρα αυτου"},{"number":10,"verse":"και αυτοϲ πιεται εκ του οινου του θυμου του θεου του κεκεραϲμενου ακρατου εν τω ποτηριω τηϲ οργηϲ αυτου και βαϲανιϲθηϲεται εν πυρι και θειω ενωπιον των αγιων αγγελων και ενωπιον του αρνιου"},{"number":11,"verse":"και ο καπνοϲ του βαϲανιϲμου αυτων αναβαινει ειϲ αιωναϲ αιωνων και ουκ εχουϲιν αναπαυϲιν ημεραϲ και νυκτοϲ οι προϲκυνουντεϲ το θηριον και την εικονα αυτου και ει τιϲ λαμβανει το χαραγμα του ονοματοϲ αυτου"},{"number":12,"verse":"ωδε η υπομονη των αγιων εϲτιν ωδε οι τηρουντεϲ ταϲ εντολαϲ του θεου και την πιϲτιν ιηϲου"},{"number":13,"verse":"και ηκουϲα φωνηϲ εκ του ουρανου λεγουϲηϲ μοι γραψον μακαριοι οι νεκροι οι εν κυριω αποθνηϲκοντεϲ απ αρτι ναι λεγει το πνευμα ινα αναπαυϲωνται εκ των κοπων αυτων τα δε εργα αυτων ακολουθει μετ αυτων"},{"number":14,"verse":"και ειδον και ιδου νεφελη λευκη και επι την νεφελην καθημενοϲ ομοιοϲ υιω ανθρωπου εχων επι τηϲ κεφαληϲ αυτου ϲτεφανον χρυϲουν και εν τη χειρι αυτου δρεπανον οξυ"},{"number":15,"verse":"και αλλοϲ αγγελοϲ εξηλθεν εκ του ναου κραζων εν μεγαλη φωνη τω καθημενω επι τηϲ νεφεληϲ πεμψον το δρεπανον ϲου και θεριϲον οτι ηλθεν ϲοι η ωρα θεριϲαι οτι εξηρανθη ο θεριϲμοϲ τηϲ γηϲ"},{"number":16,"verse":"και εβαλεν ο καθημενοϲ επι την νεφελην το δρεπανον αυτου επι την γην και εθεριϲθη η γη"},{"number":17,"verse":"και αλλοϲ αγγελοϲ εξηλθεν εκ του ναου του εν τω ουρανω εχων και αυτοϲ δρεπανον οξυ"},{"number":18,"verse":"και αλλοϲ αγγελοϲ εξηλθεν εκ του θυϲιαϲτηριου εχων εξουϲιαν επι του πυροϲ και εφωνηϲεν κραυγη μεγαλη τω εχοντι το δρεπανον το οξυ λεγων πεμψον ϲου το δρεπανον το οξυ και τρυγηϲον τουϲ βοτρυαϲ τηϲ αμπελου τηϲ γηϲ οτι ηκμαϲαν αι ϲταφυλαι αυτηϲ"},{"number":19,"verse":"και εβαλεν ο αγγελοϲ το δρεπανον αυτου ειϲ την γην και ετρυγηϲεν την αμπελον τηϲ γηϲ και εβαλεν ειϲ την ληνον του θυμου του θεου τον μεγαν"},{"number":20,"verse":"και επατηθη η ληνοϲ εξωθεν τηϲ πολεωϲ και εξηλθεν αιμα εκ τηϲ ληνου αχρι των χαλινων των ιππων απο ϲταδιων χιλιων εξακοϲιων"}]}
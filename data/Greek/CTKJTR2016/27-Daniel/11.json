{"bibleAbbr":"CTKJTR2016","bookName":"Daniel","bookEnglishName":"Daniel","chapterNumber":11,"verses":[{"number":1,"verse":"και εδοθη μοι καλαμοϲ ομοιοϲ ραβδω και ο αγγελοϲ ειϲτηκει λεγων εγειραι και μετρηϲον τον ναον του θεου και το θυϲιαϲτηριον και τουϲ προϲκυνουνταϲ εν αυτω"},{"number":2,"verse":"και την αυλην την εξωθεν του ναου εκβαλε εξω και μη αυτην μετρηϲηϲ οτι εδοθη τοιϲ εθνεϲιν και την πολιν την αγιαν πατηϲουϲιν μηναϲ τεϲϲαρακοντα δυο"},{"number":3,"verse":"και δωϲω τοιϲ δυϲιν μαρτυϲιν μου και προφητευϲουϲιν ημεραϲ χιλιαϲ διακοϲιαϲ εξηκοντα περιβεβλημενοι ϲακκουϲ"},{"number":4,"verse":"ουτοι ειϲιν αι δυο ελαιαι και αι δυο λυχνιαι αι ενωπιον του θεου τηϲ γηϲ εϲτωϲαι"},{"number":5,"verse":"και ει τιϲ θελει αυτουϲ αδικηϲαι πυρ εκπορευεται εκ του ϲτοματοϲ αυτων και κατεϲθιει τουϲ εχθρουϲ αυτων και ει τιϲ αυτουϲ θελη αδικηϲαι ουτωϲ δει αυτον αποκτανθηναι"},{"number":6,"verse":"ουτοι εχουϲιν εξουϲιαν κλειϲαι τον ουρανον ινα μη υετοϲ βρεχη εν ημεραιϲ αυτων τηϲ προφητειαϲ και εξουϲιαν εχουϲιν επι των υδατων ϲτρεφειν αυτα ειϲ αιμα και παταξαι την γην εν παϲη πληγη οϲακιϲ εαν θεληϲωϲιν"},{"number":7,"verse":"και οταν τελεϲωϲιν την μαρτυριαν αυτων το θηριον το αναβαινον εκ τηϲ αβυϲϲου ποιηϲει πολεμον μετ αυτων και νικηϲει αυτουϲ και αποκτενει αυτουϲ"},{"number":8,"verse":"και τα πτωματα αυτων επι τηϲ πλατειαϲ τηϲ πολεωϲ τηϲ μεγαληϲ ητιϲ καλειται πνευματικωϲ ϲοδομα και αιγυπτοϲ οπου και ο κυριοϲ ημων εϲταυρωθη"},{"number":9,"verse":"και βλεψουϲιν εκ των λαων και φυλων και γλωϲϲων και εθνων τα πτωματα αυτων ημεραϲ τρειϲ και ημιϲυ και τα πτωματα αυτων ουκ αφηϲουϲιν τεθηναι ειϲ μνηματα"},{"number":10,"verse":"και οι κατοικουντεϲ επι τηϲ γηϲ χαρουϲιν επ αυτοιϲ και ευφρανθηϲονται και δωρα πεμψουϲιν αλληλοιϲ οτι ουτοι οι δυο προφηται εβαϲανιϲαν τουϲ κατοικουνταϲ επι τηϲ γηϲ"},{"number":11,"verse":"και μετα τρειϲ ημεραϲ και ημιϲυ πνευμα ζωηϲ εκ του θεου ειϲηλθεν επ αυτουϲ και εϲτηϲαν επι τουϲ ποδαϲ αυτων και φοβοϲ μεγαϲ επεϲεν επι τουϲ θεωρουνταϲ αυτουϲ"},{"number":12,"verse":"και ηκουϲαν φωνην μεγαλην εκ του ουρανου λεγουϲαν αυτοιϲ αναβητε ωδε και ανεβηϲαν ειϲ τον ουρανον εν τη νεφελη και εθεωρηϲαν αυτουϲ οι εχθροι αυτων"},{"number":13,"verse":"και εν εκεινη τη ωρα εγενετο ϲειϲμοϲ μεγαϲ και το δεκατον τηϲ πολεωϲ επεϲεν και απεκτανθηϲαν εν τω ϲειϲμω ονοματα ανθρωπων χιλιαδεϲ επτα και οι λοιποι εμφοβοι εγενοντο και εδωκαν δοξαν τω θεω του ουρανου"},{"number":14,"verse":"η ουαι η δευτερα απηλθεν ιδου η ουαι η τριτη ερχεται ταχυ"},{"number":15,"verse":"και ο εβδομοϲ αγγελοϲ εϲαλπιϲεν και εγενοντο φωναι μεγαλαι εν τω ουρανω λεγουϲαι εγενοντο αι βαϲιλειαι του κοϲμου του κυριου ημων και του χριϲτου αυτου και βαϲιλευϲει ειϲ τουϲ αιωναϲ των αιωνων"},{"number":16,"verse":"και οι εικοϲι και τεϲϲαρεϲ πρεϲβυτεροι οι ενωπιον του θεου καθημενοι επι τουϲ θρονουϲ αυτων επεϲαν επι τα προϲωπα αυτων και προϲεκυνηϲαν τω θεω"},{"number":17,"verse":"λεγοντεϲ ευχαριϲτουμεν ϲοι κυριε ο θεοϲ ο παντοκρατωρ ο ων και ο ην και ο ερχομενοϲ οτι ειληφαϲ την δυναμιν ϲου την μεγαλην και εβαϲιλευϲαϲ"},{"number":18,"verse":"και τα εθνη ωργιϲθηϲαν και ηλθεν η οργη ϲου και ο καιροϲ των νεκρων κριθηναι και δουναι τον μιϲθον τοιϲ δουλοιϲ ϲου τοιϲ προφηταιϲ και τοιϲ αγιοιϲ και τοιϲ φοβουμενοιϲ το ονομα ϲου τοιϲ μικροιϲ και τοιϲ μεγαλοιϲ και διαφθειραι τουϲ διαφθειρονταϲ την γην"},{"number":19,"verse":"και ηνοιγη ο ναοϲ του θεου εν τω ουρανω και ωφθη η κιβωτοϲ τηϲ διαθηκηϲ αυτου εν τω ναω αυτου και εγενοντο αϲτραπαι και φωναι και βρονται και ϲειϲμοϲ και χαλαζα μεγαλη"}]}
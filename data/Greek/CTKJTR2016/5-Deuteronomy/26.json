{"bibleAbbr":"CTKJTR2016","bookName":"Deuteronomy","bookEnglishName":"Deuteronomy","chapterNumber":26,"verses":[{"number":1,"verse":"αγριππαϲ δε προϲ τον παυλον εφη επιτρεπεται ϲοι υπερ ϲεαυτου λεγειν τοτε ο παυλοϲ απελογειτο εκτειναϲ την χειρα"},{"number":2,"verse":"περι παντων ων εγκαλουμαι υπο ιουδαιων βαϲιλευ αγριππα ηγημαι εμαυτον μακαριον επι ϲου μελλων απολογειϲθαι ϲημερον"},{"number":3,"verse":"μαλιϲτα γνωϲτην οντα ϲε παντων των κατα ιουδαιουϲ εθων τε και ζητηματων διο δεομαι ϲου μακροθυμωϲ ακουϲαι μου"},{"number":4,"verse":"την μεν ουν βιωϲιν μου την εκ νεοτητοϲ την απ αρχηϲ γενομενην εν τω εθνει μου εν ιεροϲολυμοιϲ ιϲαϲι παντεϲ οι ιουδαιοι"},{"number":5,"verse":"προγινωϲκοντεϲ με ανωθεν εαν θελωϲιν μαρτυρειν οτι κατα την ακριβεϲτατην αιρεϲιν τηϲ ημετεραϲ θρηϲκειαϲ εζηϲα φαριϲαιοϲ"},{"number":6,"verse":"και νυν επ ελπιδι τηϲ προϲ τουϲ πατεραϲ επαγγελιαϲ γενομενηϲ υπο του θεου εϲτηκα κρινομενοϲ"},{"number":7,"verse":"ειϲ ην το δωδεκαφυλον ημων εν εκτενεια νυκτα και ημεραν λατρευον ελπιζει καταντηϲαι περι ηϲ ελπιδοϲ εγκαλουμαι βαϲιλευ αγριππα υπο των ιουδαιων"},{"number":8,"verse":"τι απιϲτον κρινεται παρ υμιν ει ο θεοϲ νεκρουϲ εγειρει"},{"number":9,"verse":"εγω μεν ουν εδοξα εμαυτω προϲ το ονομα ιηϲου του ναζωραιου δειν πολλα εναντια πραξαι"},{"number":10,"verse":"ο και εποιηϲα εν ιεροϲολυμοιϲ και πολλουϲ των αγιων εγω φυλακαιϲ κατεκλειϲα την παρα των αρχιερεων εξουϲιαν λαβων αναιρουμενων τε αυτων κατηνεγκα ψηφον"},{"number":11,"verse":"και κατα παϲαϲ ταϲ ϲυναγωγαϲ πολλακιϲ τιμωρων αυτουϲ ηναγκαζον βλαϲφημειν περιϲϲωϲ τε εμμαινομενοϲ αυτοιϲ εδιωκον εωϲ και ειϲ ταϲ εξω πολειϲ"},{"number":12,"verse":"εν οιϲ και πορευομενοϲ ειϲ την δαμαϲκον μετ εξουϲιαϲ και επιτροπηϲ τηϲ παρα των αρχιερεων"},{"number":13,"verse":"ημεραϲ μεϲηϲ κατα την οδον ειδον βαϲιλευ ουρανοθεν υπερ την λαμπροτητα του ηλιου περιλαμψαν με φωϲ και τουϲ ϲυν εμοι πορευομενουϲ"},{"number":14,"verse":"παντων δε καταπεϲοντων ημων ειϲ την γην ηκουϲα φωνην λαλουϲαν προϲ με και λεγουϲαν τη εβραιδι διαλεκτω ϲαουλ ϲαουλ τι με διωκειϲ ϲκληρον ϲοι προϲ κεντρα λακτιζειν"},{"number":15,"verse":"εγω δε ειπον τιϲ ει κυριε ο δε ειπεν εγω ειμι ιηϲουϲ ον ϲυ διωκειϲ"},{"number":16,"verse":"αλλα αναϲτηθι και ϲτηθι επι τουϲ ποδαϲ ϲου ειϲ τουτο γαρ ωφθην ϲοι προχειριϲαϲθαι ϲε υπηρετην και μαρτυρα ων τε ειδεϲ ων τε οφθηϲομαι ϲοι"},{"number":17,"verse":"εξαιρουμενοϲ ϲε εκ του λαου και των εθνων ειϲ ουϲ νυν ϲε αποϲτελλω"},{"number":18,"verse":"ανοιξαι οφθαλμουϲ αυτων επιϲτρεψαι απο ϲκοτουϲ ειϲ φωϲ και τηϲ εξουϲιαϲ του ϲατανα επι τον θεον του λαβειν αυτουϲ αφεϲιν αμαρτιων και κληρον εν τοιϲ ηγιαϲμενοιϲ πιϲτει τη ειϲ εμε"},{"number":19,"verse":"οθεν βαϲιλευ αγριππα ουκ εγενομην απειθηϲ τη ουρανιω οπταϲια"},{"number":20,"verse":"αλλα τοιϲ εν δαμαϲκω πρωτον και ιεροϲολυμοιϲ ειϲ παϲαν τε την χωραν τηϲ ιουδαιαϲ και τοιϲ εθνεϲιν απηγγελλον μετανοειν και επιϲτρεφειν επι τον θεον αξια τηϲ μετανοιαϲ εργα πραϲϲονταϲ"},{"number":21,"verse":"ενεκα τουτων με οι ιουδαιοι ϲυλλαβομενοι εν τω ιερω επειρωντο διαχειριϲαϲθαι"},{"number":22,"verse":"επικουριαϲ ουν τυχων τηϲ παρα του θεου αχρι τηϲ ημεραϲ ταυτηϲ εϲτηκα μαρτυρομενοϲ μικρω τε και μεγαλω ουδεν εκτοϲ λεγων ων τε οι προφηται ελαληϲαν μελλοντων γινεϲθαι και μωϲηϲ"},{"number":23,"verse":"ει παθητοϲ ο χριϲτοϲ ει πρωτοϲ εξ αναϲταϲεωϲ νεκρων φωϲ μελλει καταγγελλειν τω λαω και τοιϲ εθνεϲιν"},{"number":24,"verse":"ταυτα δε αυτου απολογουμενου ο φηϲτοϲ μεγαλη τη φωνη εφη μαινη παυλε τα πολλα ϲε γραμματα ειϲ μανιαν περιτρεπει"},{"number":25,"verse":"ο δε ου μαινομαι φηϲιν κρατιϲτε φηϲτε αλλ αληθειαϲ και ϲωφροϲυνηϲ ρηματα αποφθεγγομαι"},{"number":26,"verse":"επιϲταται γαρ περι τουτων ο βαϲιλευϲ προϲ ον και παρρηϲιαζομενοϲ λαλω λανθανειν γαρ αυτον τι τουτων ου πειθομαι ουδεν ου γαρ εν γωνια πεπραγμενον τουτο"},{"number":27,"verse":"πιϲτευειϲ βαϲιλευ αγριππα τοιϲ προφηταιϲ οιδα οτι πιϲτευειϲ"},{"number":28,"verse":"ο δε αγριππαϲ προϲ τον παυλον εφη εν ολιγω με πειθειϲ χριϲτιανον γενεϲθαι"},{"number":29,"verse":"ο δε παυλοϲ ειπεν ευξαιμην αν τω θεω και εν ολιγω και εν πολλω ου μονον ϲε αλλα και πανταϲ τουϲ ακουονταϲ μου ϲημερον γενεϲθαι τοιουτουϲ οποιοϲ καγω ειμι παρεκτοϲ των δεϲμων τουτων"},{"number":30,"verse":"και ταυτα ειποντοϲ αυτου ανεϲτη ο βαϲιλευϲ και ο ηγεμων η τε βερνικη και οι ϲυγκαθημενοι αυτοιϲ"},{"number":31,"verse":"και αναχωρηϲαντεϲ ελαλουν προϲ αλληλουϲ λεγοντεϲ οτι ουδεν θανατου αξιον η δεϲμων πραϲϲει ο ανθρωποϲ ουτοϲ"},{"number":32,"verse":"αγριππαϲ δε τω φηϲτω εφη απολελυϲθαι εδυνατο ο ανθρωποϲ ουτοϲ ει μη επεκεκλητο καιϲαρα"}]}
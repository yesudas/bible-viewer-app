{"bibleAbbr":"CTKJTR2016","bookName":"Deuteronomy","bookEnglishName":"Deuteronomy","chapterNumber":23,"verses":[{"number":1,"verse":"ατενιϲαϲ δε ο παυλοϲ τω ϲυνεδριω ειπεν ανδρεϲ αδελφοι εγω παϲη ϲυνειδηϲει αγαθη πεπολιτευμαι τω θεω αχρι ταυτηϲ τηϲ ημεραϲ"},{"number":2,"verse":"ο δε αρχιερευϲ ανανιαϲ επεταξεν τοιϲ παρεϲτωϲιν αυτω τυπτειν αυτου το ϲτομα"},{"number":3,"verse":"τοτε ο παυλοϲ προϲ αυτον ειπεν τυπτειν ϲε μελλει ο θεοϲ τοιχε κεκονιαμενε και ϲυ καθη κρινων με κατα τον νομον και παρανομων κελευειϲ με τυπτεϲθαι"},{"number":4,"verse":"οι δε παρεϲτωτεϲ ειπον τον αρχιερεα του θεου λοιδορειϲ"},{"number":5,"verse":"εφη τε ο παυλοϲ ουκ ηδειν αδελφοι οτι εϲτιν αρχιερευϲ γεγραπται γαρ αρχοντα του λαου ϲου ουκ ερειϲ κακωϲ"},{"number":6,"verse":"γνουϲ δε ο παυλοϲ οτι το εν μεροϲ εϲτιν ϲαδδουκαιων το δε ετερον φαριϲαιων εκραξεν εν τω ϲυνεδριω ανδρεϲ αδελφοι εγω φαριϲαιοϲ ειμι υιοϲ φαριϲαιου περι ελπιδοϲ και αναϲταϲεωϲ νεκρων εγω κρινομαι"},{"number":7,"verse":"τουτο δε αυτου λαληϲαντοϲ εγενετο ϲταϲιϲ των φαριϲαιων και των ϲαδδουκαιων και εϲχιϲθη το πληθοϲ"},{"number":8,"verse":"ϲαδδουκαιοι μεν γαρ λεγουϲιν μη ειναι αναϲταϲιν μηδε αγγελον μητε πνευμα φαριϲαιοι δε ομολογουϲιν τα αμφοτερα"},{"number":9,"verse":"εγενετο δε κραυγη μεγαλη και αναϲταντεϲ οι γραμματειϲ του μερουϲ των φαριϲαιων διεμαχοντο λεγοντεϲ ουδεν κακον ευριϲκομεν εν τω ανθρωπω τουτω ει δε πνευμα ελαληϲεν αυτω η αγγελοϲ μη θεομαχωμεν"},{"number":10,"verse":"πολληϲ δε γενομενηϲ ϲταϲεωϲ ευλαβηθειϲ ο χιλιαρχοϲ μη διαϲπαϲθη ο παυλοϲ υπ αυτων εκελευϲεν το ϲτρατευμα καταβηναι και αρπαϲαι αυτον εκ μεϲου αυτων αγειν τε ειϲ την παρεμβολην"},{"number":11,"verse":"τη δε επιουϲη νυκτι επιϲταϲ αυτω ο κυριοϲ ειπεν θαρϲει παυλε ωϲ γαρ διεμαρτυρω τα περι εμου ειϲ ιερουϲαλημ ουτω ϲε δει και ειϲ ρωμην μαρτυρηϲαι"},{"number":12,"verse":"γενομενηϲ δε ημεραϲ ποιηϲαντεϲ τινεϲ των ιουδαιων ϲυϲτροφην ανεθεματιϲαν εαυτουϲ λεγοντεϲ μητε φαγειν μητε πιειν εωϲ ου αποκτεινωϲιν τον παυλον"},{"number":13,"verse":"ηϲαν δε πλειουϲ τεϲϲαρακοντα οι ταυτην την ϲυνωμοϲιαν πεποιηκοτεϲ"},{"number":14,"verse":"οιτινεϲ προϲελθοντεϲ τοιϲ αρχιερευϲιν και τοιϲ πρεϲβυτεροιϲ ειπον αναθεματι ανεθεματιϲαμεν εαυτουϲ μηδενοϲ γευϲαϲθαι εωϲ ου αποκτεινωμεν τον παυλον"},{"number":15,"verse":"νυν ουν υμειϲ εμφανιϲατε τω χιλιαρχω ϲυν τω ϲυνεδριω οπωϲ αυριον αυτον καταγαγη προϲ υμαϲ ωϲ μελλονταϲ διαγινωϲκειν ακριβεϲτερον τα περι αυτου ημειϲ δε προ του εγγιϲαι αυτον ετοιμοι εϲμεν του ανελειν αυτον"},{"number":16,"verse":"ακουϲαϲ δε ο υιοϲ τηϲ αδελφηϲ παυλου την ενεδραν παραγενομενοϲ και ειϲελθων ειϲ την παρεμβολην απηγγειλεν τω παυλω"},{"number":17,"verse":"προϲκαλεϲαμενοϲ δε ο παυλοϲ ενα των εκατονταρχων εφη τον νεανιαν τουτον απαγαγε προϲ τον χιλιαρχον εχει γαρ τι απαγγειλαι αυτω"},{"number":18,"verse":"ο μεν ουν παραλαβων αυτον ηγαγεν προϲ τον χιλιαρχον και φηϲιν ο δεϲμιοϲ παυλοϲ προϲκαλεϲαμενοϲ με ηρωτηϲεν τουτον τον νεανιαν αγαγειν προϲ ϲε εχοντα τι λαληϲαι ϲοι"},{"number":19,"verse":"επιλαβομενοϲ δε τηϲ χειροϲ αυτου ο χιλιαρχοϲ και αναχωρηϲαϲ κατ ιδιαν επυνθανετο τι εϲτιν ο εχειϲ απαγγειλαι μοι"},{"number":20,"verse":"ειπεν δε οτι οι ιουδαιοι ϲυνεθεντο του ερωτηϲαι ϲε οπωϲ αυριον ειϲ το ϲυνεδριον καταγαγηϲ τον παυλον ωϲ μελλοντεϲ τι ακριβεϲτερον πυνθανεϲθαι περι αυτου"},{"number":21,"verse":"ϲυ ουν μη πειϲθηϲ αυτοιϲ ενεδρευουϲιν γαρ αυτον εξ αυτων ανδρεϲ πλειουϲ τεϲϲαρακοντα οιτινεϲ ανεθεματιϲαν εαυτουϲ μητε φαγειν μητε πιειν εωϲ ου ανελωϲιν αυτον και νυν ετοιμοι ειϲιν προϲδεχομενοι την απο ϲου επαγγελιαν"},{"number":22,"verse":"ο μεν ουν χιλιαρχοϲ απελυϲεν τον νεανιαν παραγγειλαϲ μηδενι εκλαληϲαι οτι ταυτα ενεφανιϲαϲ προϲ με"},{"number":23,"verse":"και προϲκαλεϲαμενοϲ δυο τιναϲ των εκατονταρχων ειπεν ετοιμαϲατε ϲτρατιωταϲ διακοϲιουϲ οπωϲ πορευθωϲιν εωϲ καιϲαρειαϲ και ιππειϲ εβδομηκοντα και δεξιολαβουϲ διακοϲιουϲ απο τριτηϲ ωραϲ τηϲ νυκτοϲ"},{"number":24,"verse":"κτηνη τε παραϲτηϲαι ινα επιβιβαϲαντεϲ τον παυλον διαϲωϲωϲι προϲ φηλικα τον ηγεμονα"},{"number":25,"verse":"γραψαϲ επιϲτολην περιεχουϲαν τον τυπον τουτον"},{"number":26,"verse":"κλαυδιοϲ λυϲιαϲ τω κρατιϲτω ηγεμονι φηλικι χαιρειν"},{"number":27,"verse":"τον ανδρα τουτον ϲυλληφθεντα υπο των ιουδαιων και μελλοντα αναιρειϲθαι υπ αυτων επιϲταϲ ϲυν τω ϲτρατευματι εξειλομην αυτον μαθων οτι ρωμαιοϲ εϲτιν"},{"number":28,"verse":"βουλομενοϲ δε γνωναι την αιτιαν δι ην ενεκαλουν αυτω κατηγαγον αυτον ειϲ το ϲυνεδριον αυτων"},{"number":29,"verse":"ον ευρον εγκαλουμενον περι ζητηματων του νομου αυτων μηδεν δε αξιον θανατου η δεϲμων εγκλημα εχοντα"},{"number":30,"verse":"μηνυθειϲηϲ δε μοι επιβουληϲ ειϲ τον ανδρα μελλειν εϲεϲθαι υπο των ιουδαιων εξαυτηϲ επεμψα προϲ ϲε παραγγειλαϲ και τοιϲ κατηγοροιϲ λεγειν τα προϲ αυτον επι ϲου ερρωϲο"},{"number":31,"verse":"οι μεν ουν ϲτρατιωται κατα το διατεταγμενον αυτοιϲ αναλαβοντεϲ τον παυλον ηγαγον δια τηϲ νυκτοϲ ειϲ την αντιπατριδα"},{"number":32,"verse":"τη δε επαυριον εαϲαντεϲ τουϲ ιππειϲ πορευεϲθαι ϲυν αυτω υπεϲτρεψαν ειϲ την παρεμβολην"},{"number":33,"verse":"οιτινεϲ ειϲελθοντεϲ ειϲ την καιϲαρειαν και αναδοντεϲ την επιϲτολην τω ηγεμονι παρεϲτηϲαν και τον παυλον αυτω"},{"number":34,"verse":"αναγνουϲ δε ο ηγεμων και επερωτηϲαϲ εκ ποιαϲ επαρχιαϲ εϲτιν και πυθομενοϲ οτι απο κιλικιαϲ"},{"number":35,"verse":"διακουϲομαι ϲου εφη οταν και οι κατηγοροι ϲου παραγενωνται εκελευϲεν τε αυτον εν τω πραιτωριω του ηρωδου φυλαϲϲεϲθαι"}]}
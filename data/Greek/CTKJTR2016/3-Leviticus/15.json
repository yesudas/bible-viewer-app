{"bibleAbbr":"CTKJTR2016","bookName":"Leviticus","bookEnglishName":"Leviticus","chapterNumber":15,"verses":[{"number":1,"verse":"ηϲαν δε εγγιζοντεϲ αυτω παντεϲ οι τελωναι και οι αμαρτωλοι ακουειν αυτου"},{"number":2,"verse":"και διεγογγυζον οι φαριϲαιοι και οι γραμματειϲ λεγοντεϲ οτι ουτοϲ αμαρτωλουϲ προϲδεχεται και ϲυνεϲθιει αυτοιϲ"},{"number":3,"verse":"ειπεν δε προϲ αυτουϲ την παραβολην ταυτην λεγων"},{"number":4,"verse":"τιϲ ανθρωποϲ εξ υμων εχων εκατον προβατα και απολεϲαϲ εν εξ αυτων ου καταλειπει τα ενενηκοντα εννεα εν τη ερημω και πορευεται επι το απολωλοϲ εωϲ ευρη αυτο"},{"number":5,"verse":"και ευρων επιτιθηϲιν επι τουϲ ωμουϲ εαυτου χαιρων"},{"number":6,"verse":"και ελθων ειϲ τον οικον ϲυγκαλει τουϲ φιλουϲ και τουϲ γειτοναϲ λεγων αυτοιϲ ϲυγχαρητε μοι οτι ευρον το προβατον μου το απολωλοϲ"},{"number":7,"verse":"λεγω υμιν οτι ουτωϲ χαρα εϲται εν τω ουρανω επι ενι αμαρτωλω μετανοουντι η επι ενενηκοντα εννεα δικαιοιϲ οιτινεϲ ου χρειαν εχουϲιν μετανοιαϲ"},{"number":8,"verse":"η τιϲ γυνη δραχμαϲ εχουϲα δεκα εαν απολεϲη δραχμην μιαν ουχι απτει λυχνον και ϲαροι την οικιαν και ζητει επιμελωϲ εωϲ οτου ευρη"},{"number":9,"verse":"και ευρουϲα ϲυγκαλειται ταϲ φιλαϲ και ταϲ γειτοναϲ λεγουϲα ϲυγχαρητε μοι οτι ευρον την δραχμην ην απωλεϲα"},{"number":10,"verse":"ουτωϲ λεγω υμιν χαρα γινεται ενωπιον των αγγελων του θεου επι ενι αμαρτωλω μετανοουντι"},{"number":11,"verse":"ειπεν δε ανθρωποϲ τιϲ ειχεν δυο υιουϲ"},{"number":12,"verse":"και ειπεν ο νεωτεροϲ αυτων τω πατρι πατερ δοϲ μοι το επιβαλλον μεροϲ τηϲ ουϲιαϲ και διειλεν αυτοιϲ τον βιον"},{"number":13,"verse":"και μετ ου πολλαϲ ημεραϲ ϲυναγαγων απαντα ο νεωτεροϲ υιοϲ απεδημηϲεν ειϲ χωραν μακραν και εκει διεϲκορπιϲεν την ουϲιαν αυτου ζων αϲωτωϲ"},{"number":14,"verse":"δαπανηϲαντοϲ δε αυτου παντα εγενετο λιμοϲ ιϲχυροϲ κατα την χωραν εκεινην και αυτοϲ ηρξατο υϲτερειϲθαι"},{"number":15,"verse":"και πορευθειϲ εκολληθη ενι των πολιτων τηϲ χωραϲ εκεινηϲ και επεμψεν αυτον ειϲ τουϲ αγρουϲ αυτου βοϲκειν χοιρουϲ"},{"number":16,"verse":"και επεθυμει γεμιϲαι την κοιλιαν αυτου απο των κερατιων ων ηϲθιον οι χοιροι και ουδειϲ εδιδου αυτω"},{"number":17,"verse":"ειϲ εαυτον δε ελθων ειπεν ποϲοι μιϲθιοι του πατροϲ μου περιϲϲευουϲιν αρτων εγω δε λιμω απολλυμαι"},{"number":18,"verse":"αναϲταϲ πορευϲομαι προϲ τον πατερα μου και ερω αυτω πατερ ημαρτον ειϲ τον ουρανον και ενωπιον ϲου"},{"number":19,"verse":"και ουκετι ειμι αξιοϲ κληθηναι υιοϲ ϲου ποιηϲον με ωϲ ενα των μιϲθιων ϲου"},{"number":20,"verse":"και αναϲταϲ ηλθεν προϲ τον πατερα αυτου ετι δε αυτου μακραν απεχοντοϲ ειδεν αυτον ο πατηρ αυτου και εϲπλαγχνιϲθη και δραμων επεπεϲεν επι τον τραχηλον αυτου και κατεφιληϲεν αυτον"},{"number":21,"verse":"ειπεν δε αυτω ο υιοϲ πατερ ημαρτον ειϲ τον ουρανον και ενωπιον ϲου και ουκετι ειμι αξιοϲ κληθηναι υιοϲ ϲου"},{"number":22,"verse":"ειπεν δε ο πατηρ προϲ τουϲ δουλουϲ αυτου εξενεγκατε την ϲτολην την πρωτην και ενδυϲατε αυτον και δοτε δακτυλιον ειϲ την χειρα αυτου και υποδηματα ειϲ τουϲ ποδαϲ"},{"number":23,"verse":"και ενεγκαντεϲ τον μοϲχον τον ϲιτευτον θυϲατε και φαγοντεϲ ευφρανθωμεν"},{"number":24,"verse":"οτι ουτοϲ ο υιοϲ μου νεκροϲ ην και ανεζηϲεν και απολωλωϲ ην και ευρεθη και ηρξαντο ευφραινεϲθαι"},{"number":25,"verse":"ην δε ο υιοϲ αυτου ο πρεϲβυτεροϲ εν αγρω και ωϲ ερχομενοϲ ηγγιϲεν τη οικια ηκουϲεν ϲυμφωνιαϲ και χορων"},{"number":26,"verse":"και προϲκαλεϲαμενοϲ ενα των παιδων επυνθανετο τι ειη ταυτα"},{"number":27,"verse":"ο δε ειπεν αυτω οτι ο αδελφοϲ ϲου ηκει και εθυϲεν ο πατηρ ϲου τον μοϲχον τον ϲιτευτον οτι υγιαινοντα αυτον απελαβεν"},{"number":28,"verse":"ωργιϲθη δε και ουκ ηθελεν ειϲελθειν ο ουν πατηρ αυτου εξελθων παρεκαλει αυτον"},{"number":29,"verse":"ο δε αποκριθειϲ ειπεν τω πατρι ιδου τοϲαυτα ετη δουλευω ϲοι και ουδεποτε εντολην ϲου παρηλθον και εμοι ουδεποτε εδωκαϲ εριφον ινα μετα των φιλων μου ευφρανθω"},{"number":30,"verse":"οτε δε ο υιοϲ ϲου ουτοϲ ο καταφαγων ϲου τον βιον μετα πορνων ηλθεν εθυϲαϲ αυτω τον μοϲχον τον ϲιτευτον"},{"number":31,"verse":"ο δε ειπεν αυτω τεκνον ϲυ παντοτε μετ εμου ει και παντα τα εμα ϲα εϲτιν"},{"number":32,"verse":"ευφρανθηναι δε και χαρηναι εδει οτι ο αδελφοϲ ϲου ουτοϲ νεκροϲ ην και ανεζηϲεν και απολωλωϲ ην και ευρεθη"}]}
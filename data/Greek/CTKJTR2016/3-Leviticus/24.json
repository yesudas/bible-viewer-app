{"bibleAbbr":"CTKJTR2016","bookName":"Leviticus","bookEnglishName":"Leviticus","chapterNumber":24,"verses":[{"number":1,"verse":"τη δε μια των ϲαββατων ορθρου βαθεοϲ ηλθον επι το μνημα φερουϲαι α ητοιμαϲαν αρωματα και τινεϲ ϲυν αυταιϲ"},{"number":2,"verse":"ευρον δε τον λιθον αποκεκυλιϲμενον απο του μνημειου"},{"number":3,"verse":"και ειϲελθουϲαι ουχ ευρον το ϲωμα του κυριου ιηϲου"},{"number":4,"verse":"και εγενετο εν τω διαπορειϲθαι αυταϲ περι τουτου και ιδου δυο ανδρεϲ επεϲτηϲαν αυταιϲ εν εϲθηϲεϲιν αϲτραπτουϲαιϲ"},{"number":5,"verse":"εμφοβων δε γενομενων αυτων και κλινουϲων το προϲωπον ειϲ την γην ειπον προϲ αυταϲ τι ζητειτε τον ζωντα μετα των νεκρων"},{"number":6,"verse":"ουκ εϲτιν ωδε αλλ ηγερθη μνηϲθητε ωϲ ελαληϲεν υμιν ετι ων εν τη γαλιλαια"},{"number":7,"verse":"λεγων οτι δει τον υιον του ανθρωπου παραδοθηναι ειϲ χειραϲ ανθρωπων αμαρτωλων και ϲταυρωθηναι και τη τριτη ημερα αναϲτηναι"},{"number":8,"verse":"και εμνηϲθηϲαν των ρηματων αυτου"},{"number":9,"verse":"και υποϲτρεψαϲαι απο του μνημειου απηγγειλαν ταυτα παντα τοιϲ ενδεκα και παϲιν τοιϲ λοιποιϲ"},{"number":10,"verse":"ηϲαν δε η μαγδαληνη μαρια και ιωαννα και μαρια ιακωβου και αι λοιπαι ϲυν αυταιϲ αι ελεγον προϲ τουϲ αποϲτολουϲ ταυτα"},{"number":11,"verse":"και εφανηϲαν ενωπιον αυτων ωϲει ληροϲ τα ρηματα αυτων και ηπιϲτουν αυταιϲ"},{"number":12,"verse":"ο δε πετροϲ αναϲταϲ εδραμεν επι το μνημειον και παρακυψαϲ βλεπει τα οθονια κειμενα μονα και απηλθεν προϲ εαυτον θαυμαζων το γεγονοϲ"},{"number":13,"verse":"και ιδου δυο εξ αυτων ηϲαν πορευομενοι εν αυτη τη ημερα ειϲ κωμην απεχουϲαν ϲταδιουϲ εξηκοντα απο ιερουϲαλημ η ονομα εμμαουϲ"},{"number":14,"verse":"και αυτοι ωμιλουν προϲ αλληλουϲ περι παντων των ϲυμβεβηκοτων τουτων"},{"number":15,"verse":"και εγενετο εν τω ομιλειν αυτουϲ και ϲυζητειν και αυτοϲ ο ιηϲουϲ εγγιϲαϲ ϲυνεπορευετο αυτοιϲ"},{"number":16,"verse":"οι δε οφθαλμοι αυτων εκρατουντο του μη επιγνωναι αυτον"},{"number":17,"verse":"ειπεν δε προϲ αυτουϲ τινεϲ οι λογοι ουτοι ουϲ αντιβαλλετε προϲ αλληλουϲ περιπατουντεϲ και εϲτε ϲκυθρωποι"},{"number":18,"verse":"αποκριθειϲ δε ο ειϲ ω ονομα κλεοπαϲ ειπεν προϲ αυτον ϲυ μονοϲ παροικειϲ εν ιερουϲαλημ και ουκ εγνωϲ τα γενομενα εν αυτη εν ταιϲ ημεραιϲ ταυταιϲ"},{"number":19,"verse":"και ειπεν αυτοιϲ ποια οι δε ειπον αυτω τα περι ιηϲου του ναζωραιου οϲ εγενετο ανηρ προφητηϲ δυνατοϲ εν εργω και λογω εναντιον του θεου και παντοϲ του λαου"},{"number":20,"verse":"οπωϲ τε παρεδωκαν αυτον οι αρχιερειϲ και οι αρχοντεϲ ημων ειϲ κριμα θανατου και εϲταυρωϲαν αυτον"},{"number":21,"verse":"ημειϲ δε ηλπιζομεν οτι αυτοϲ εϲτιν ο μελλων λυτρουϲθαι τον ιϲραηλ αλλα γε ϲυν παϲιν τουτοιϲ τριτην ταυτην ημεραν αγει ϲημερον αφ ου ταυτα εγενετο"},{"number":22,"verse":"αλλα και γυναικεϲ τινεϲ εξ ημων εξεϲτηϲαν ημαϲ γενομεναι ορθριαι επι το μνημειον"},{"number":23,"verse":"και μη ευρουϲαι το ϲωμα αυτου ηλθον λεγουϲαι και οπταϲιαν αγγελων εωρακεναι οι λεγουϲιν αυτον ζην"},{"number":24,"verse":"και απηλθον τινεϲ των ϲυν ημιν επι το μνημειον και ευρον ουτωϲ καθωϲ και αι γυναικεϲ ειπον αυτον δε ουκ ειδον"},{"number":25,"verse":"και αυτοϲ ειπεν προϲ αυτουϲ ω ανοητοι και βραδειϲ τη καρδια του πιϲτευειν επι παϲιν οιϲ ελαληϲαν οι προφηται"},{"number":26,"verse":"ουχι ταυτα εδει παθειν τον χριϲτον και ειϲελθειν ειϲ την δοξαν αυτου"},{"number":27,"verse":"και αρξαμενοϲ απο μωϲεωϲ και απο παντων των προφητων διηρμηνευεν αυτοιϲ εν παϲαιϲ ταιϲ γραφαιϲ τα περι εαυτου"},{"number":28,"verse":"και ηγγιϲαν ειϲ την κωμην ου επορευοντο και αυτοϲ προϲεποιειτο πορρωτερω πορευεϲθαι"},{"number":29,"verse":"και παρεβιαϲαντο αυτον λεγοντεϲ μεινον μεθ ημων οτι προϲ εϲπεραν εϲτιν και κεκλικεν η ημερα και ειϲηλθεν του μειναι ϲυν αυτοιϲ"},{"number":30,"verse":"και εγενετο εν τω κατακλιθηναι αυτον μετ αυτων λαβων τον αρτον ευλογηϲεν και κλαϲαϲ επεδιδου αυτοιϲ"},{"number":31,"verse":"αυτων δε διηνοιχθηϲαν οι οφθαλμοι και επεγνωϲαν αυτον και αυτοϲ αφαντοϲ εγενετο απ αυτων"},{"number":32,"verse":"και ειπον προϲ αλληλουϲ ουχι η καρδια ημων καιομενη ην εν ημιν ωϲ ελαλει ημιν εν τη οδω και ωϲ διηνοιγεν ημιν ταϲ γραφαϲ"},{"number":33,"verse":"και αναϲταντεϲ αυτη τη ωρα υπεϲτρεψαν ειϲ ιερουϲαλημ και ευρον ϲυνηθροιϲμενουϲ τουϲ ενδεκα και τουϲ ϲυν αυτοιϲ"},{"number":34,"verse":"λεγονταϲ οτι ηγερθη ο κυριοϲ οντωϲ και ωφθη ϲιμωνι"},{"number":35,"verse":"και αυτοι εξηγουντο τα εν τη οδω και ωϲ εγνωϲθη αυτοιϲ εν τη κλαϲει του αρτου"},{"number":36,"verse":"ταυτα δε αυτων λαλουντων αυτοϲ ο ιηϲουϲ εϲτη εν μεϲω αυτων και λεγει αυτοιϲ ειρηνη υμιν"},{"number":37,"verse":"πτοηθεντεϲ δε και εμφοβοι γενομενοι εδοκουν πνευμα θεωρειν"},{"number":38,"verse":"και ειπεν αυτοιϲ τι τεταραγμενοι εϲτε και δια τι διαλογιϲμοι αναβαινουϲιν εν ταιϲ καρδιαιϲ υμων"},{"number":39,"verse":"ιδετε ταϲ χειραϲ μου και τουϲ ποδαϲ μου οτι αυτοϲ εγω ειμι ψηλαφηϲατε με και ιδετε οτι πνευμα ϲαρκα και οϲτεα ουκ εχει καθωϲ εμε θεωρειτε εχοντα"},{"number":40,"verse":"και τουτο ειπων επεδειξεν αυτοιϲ ταϲ χειραϲ και τουϲ ποδαϲ"},{"number":41,"verse":"ετι δε απιϲτουντων αυτων απο τηϲ χαραϲ και θαυμαζοντων ειπεν αυτοιϲ εχετε τι βρωϲιμον ενθαδε"},{"number":42,"verse":"οι δε επεδωκαν αυτω ιχθυοϲ οπτου μεροϲ και απο μελιϲϲιου κηριου"},{"number":43,"verse":"και λαβων ενωπιον αυτων εφαγεν"},{"number":44,"verse":"ειπεν δε αυτοιϲ ουτοι οι λογοι ουϲ ελαληϲα προϲ υμαϲ ετι ων ϲυν υμιν οτι δει πληρωθηναι παντα τα γεγραμμενα εν τω νομω μωϲεωϲ και προφηταιϲ και ψαλμοιϲ περι εμου"},{"number":45,"verse":"τοτε διηνοιξεν αυτων τον νουν του ϲυνιεναι ταϲ γραφαϲ και ειπεν αυτοιϲ"},{"number":46,"verse":"οτι ουτωϲ γεγραπται και ουτωϲ εδει παθειν τον χριϲτον και αναϲτηναι εκ νεκρων τη τριτη ημερα"},{"number":47,"verse":"και κηρυχθηναι επι τω ονοματι αυτου μετανοιαν και αφεϲιν αμαρτιων ειϲ παντα τα εθνη αρξαμενον απο ιερουϲαλημ"},{"number":48,"verse":"υμειϲ δε εϲτε μαρτυρεϲ τουτων"},{"number":49,"verse":"και ιδου εγω αποϲτελλω την επαγγελιαν του πατροϲ μου εφ υμαϲ υμειϲ δε καθιϲατε εν τη πολει ιερουϲαλημ εωϲ ου ενδυϲηϲθε δυναμιν εξ υψουϲ"},{"number":50,"verse":"εξηγαγεν δε αυτουϲ εξω εωϲ ειϲ βηθανιαν και επαραϲ ταϲ χειραϲ αυτου ευλογηϲεν αυτουϲ"},{"number":51,"verse":"και εγενετο εν τω ευλογειν αυτον αυτουϲ διεϲτη απ αυτων και ανεφερετο ειϲ τον ουρανον"},{"number":52,"verse":"και αυτοι προϲκυνηϲαντεϲ αυτον υπεϲτρεψαν ειϲ ιερουϲαλημ μετα χαραϲ μεγαληϲ"},{"number":53,"verse":"και ηϲαν δια παντοϲ εν τω ιερω αινουντεϲ και ευλογουντεϲ τον θεον αμην"}]}
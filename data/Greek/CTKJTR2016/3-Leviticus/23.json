{"bibleAbbr":"CTKJTR2016","bookName":"Leviticus","bookEnglishName":"Leviticus","chapterNumber":23,"verses":[{"number":1,"verse":"και αναϲταν απαν το πληθοϲ αυτων ηγαγον αυτον επι τον πιλατον"},{"number":2,"verse":"ηρξαντο δε κατηγορειν αυτου λεγοντεϲ τουτον ευρομεν διαϲτρεφοντα το εθνοϲ και κωλυοντα καιϲαρι φορουϲ διδοναι λεγοντα εαυτον χριϲτον βαϲιλεα ειναι"},{"number":3,"verse":"ο δε πιλατοϲ επηρωτηϲεν αυτον λεγων ϲυ ει ο βαϲιλευϲ των ιουδαιων ο δε αποκριθειϲ αυτω εφη ϲυ λεγειϲ"},{"number":4,"verse":"ο δε πιλατοϲ ειπεν προϲ τουϲ αρχιερειϲ και τουϲ οχλουϲ ουδεν ευριϲκω αιτιον εν τω ανθρωπω τουτω"},{"number":5,"verse":"οι δε επιϲχυον λεγοντεϲ οτι αναϲειει τον λαον διδαϲκων καθ οληϲ τηϲ ιουδαιαϲ αρξαμενοϲ απο τηϲ γαλιλαιαϲ εωϲ ωδε"},{"number":6,"verse":"πιλατοϲ δε ακουϲαϲ γαλιλαιαν επηρωτηϲεν ει ο ανθρωποϲ γαλιλαιοϲ εϲτιν"},{"number":7,"verse":"και επιγνουϲ οτι εκ τηϲ εξουϲιαϲ ηρωδου εϲτιν ανεπεμψεν αυτον προϲ ηρωδην οντα και αυτον εν ιεροϲολυμοιϲ εν ταυταιϲ ταιϲ ημεραιϲ"},{"number":8,"verse":"ο δε ηρωδηϲ ιδων τον ιηϲουν εχαρη λιαν ην γαρ θελων εξ ικανου ιδειν αυτον δια το ακουειν πολλα περι αυτου και ηλπιζεν τι ϲημειον ιδειν υπ αυτου γινομενον"},{"number":9,"verse":"επηρωτα δε αυτον εν λογοιϲ ικανοιϲ αυτοϲ δε ουδεν απεκρινατο αυτω"},{"number":10,"verse":"ειϲτηκειϲαν δε οι αρχιερειϲ και οι γραμματειϲ ευτονωϲ κατηγορουντεϲ αυτου"},{"number":11,"verse":"εξουθενηϲαϲ δε αυτον ο ηρωδηϲ ϲυν τοιϲ ϲτρατευμαϲιν αυτου και εμπαιξαϲ περιβαλων αυτον εϲθητα λαμπραν ανεπεμψεν αυτον τω πιλατω"},{"number":12,"verse":"εγενοντο δε φιλοι ο τε πιλατοϲ και ο ηρωδηϲ εν αυτη τη ημερα μετ αλληλων προυπηρχον γαρ εν εχθρα οντεϲ προϲ εαυτουϲ"},{"number":13,"verse":"πιλατοϲ δε ϲυγκαλεϲαμενοϲ τουϲ αρχιερειϲ και τουϲ αρχονταϲ και τον λαον"},{"number":14,"verse":"ειπεν προϲ αυτουϲ προϲηνεγκατε μοι τον ανθρωπον τουτον ωϲ αποϲτρεφοντα τον λαον και ιδου εγω ενωπιον υμων ανακριναϲ ουδεν ευρον εν τω ανθρωπω τουτω αιτιον ων κατηγορειτε κατ αυτου"},{"number":15,"verse":"αλλ ουδε ηρωδηϲ ανεπεμψα γαρ υμαϲ προϲ αυτον και ιδου ουδεν αξιον θανατου εϲτιν πεπραγμενον αυτω"},{"number":16,"verse":"παιδευϲαϲ ουν αυτον απολυϲω"},{"number":17,"verse":"αναγκην δε ειχεν απολυειν αυτοιϲ κατα εορτην ενα"},{"number":18,"verse":"ανεκραξαν δε παμπληθει λεγοντεϲ αιρε τουτον απολυϲον δε ημιν τον βαραββαν"},{"number":19,"verse":"οϲτιϲ ην δια ϲταϲιν τινα γενομενην εν τη πολει και φονον βεβλημενοϲ ειϲ φυλακην"},{"number":20,"verse":"παλιν ουν ο πιλατοϲ προϲεφωνηϲεν θελων απολυϲαι τον ιηϲουν"},{"number":21,"verse":"οι δε επεφωνουν λεγοντεϲ ϲταυρωϲον ϲταυρωϲον αυτον"},{"number":22,"verse":"ο δε τριτον ειπεν προϲ αυτουϲ τι γαρ κακον εποιηϲεν ουτοϲ ουδεν αιτιον θανατου ευρον εν αυτω παιδευϲαϲ ουν αυτον απολυϲω"},{"number":23,"verse":"οι δε επεκειντο φωναιϲ μεγαλαιϲ αιτουμενοι αυτον ϲταυρωθηναι και κατιϲχυον αι φωναι αυτων και των αρχιερεων"},{"number":24,"verse":"ο δε πιλατοϲ επεκρινεν γενεϲθαι το αιτημα αυτων"},{"number":25,"verse":"απελυϲεν δε αυτοιϲ τον δια ϲταϲιν και φονον βεβλημενον ειϲ την φυλακην ον ητουντο τον δε ιηϲουν παρεδωκεν τω θεληματι αυτων"},{"number":26,"verse":"και ωϲ απηγαγον αυτον επιλαβομενοι ϲιμωνοϲ τινοϲ κυρηναιου ερχομενου απ αγρου επεθηκαν αυτω τον ϲταυρον φερειν οπιϲθεν του ιηϲου"},{"number":27,"verse":"ηκολουθει δε αυτω πολυ πληθοϲ του λαου και γυναικων αι και εκοπτοντο και εθρηνουν αυτον"},{"number":28,"verse":"ϲτραφειϲ δε προϲ αυταϲ ο ιηϲουϲ ειπεν θυγατερεϲ ιερουϲαλημ μη κλαιετε επ εμε πλην εφ εαυταϲ κλαιετε και επι τα τεκνα υμων"},{"number":29,"verse":"οτι ιδου ερχονται ημεραι εν αιϲ ερουϲιν μακαριαι αι ϲτειραι και κοιλιαι αι ουκ εγεννηϲαν και μαϲτοι οι ουκ εθηλαϲαν"},{"number":30,"verse":"τοτε αρξονται λεγειν τοιϲ ορεϲιν πεϲετε εφ ημαϲ και τοιϲ βουνοιϲ καλυψατε ημαϲ"},{"number":31,"verse":"οτι ει εν τω υγρω ξυλω ταυτα ποιουϲιν εν τω ξηρω τι γενηται"},{"number":32,"verse":"ηγοντο δε και ετεροι δυο κακουργοι ϲυν αυτω αναιρεθηναι"},{"number":33,"verse":"και οτε απηλθον επι τον τοπον τον καλουμενον κρανιον εκει εϲταυρωϲαν αυτον και τουϲ κακουργουϲ ον μεν εκ δεξιων ον δε εξ αριϲτερων"},{"number":34,"verse":"ο δε ιηϲουϲ ελεγεν πατερ αφεϲ αυτοιϲ ου γαρ οιδαϲιν τι ποιουϲιν διαμεριζομενοι δε τα ιματια αυτου εβαλον κληρον"},{"number":35,"verse":"και ειϲτηκει ο λαοϲ θεωρων εξεμυκτηριζον δε και οι αρχοντεϲ ϲυν αυτοιϲ λεγοντεϲ αλλουϲ εϲωϲεν ϲωϲατω εαυτον ει ουτοϲ εϲτιν ο χριϲτοϲ ο του θεου εκλεκτοϲ"},{"number":36,"verse":"ενεπαιζον δε αυτω και οι ϲτρατιωται προϲερχομενοι και οξοϲ προϲφεροντεϲ αυτω"},{"number":37,"verse":"και λεγοντεϲ ει ϲυ ει ο βαϲιλευϲ των ιουδαιων ϲωϲον ϲεαυτον"},{"number":38,"verse":"ην δε και επιγραφη γεγραμμενη επ αυτω γραμμαϲιν ελληνικοιϲ και ρωμαικοιϲ και εβραικοιϲ ουτοϲ εϲτιν ο βαϲιλευϲ των ιουδαιων"},{"number":39,"verse":"ειϲ δε των κρεμαϲθεντων κακουργων εβλαϲφημει αυτον λεγων ει ϲυ ει ο χριϲτοϲ ϲωϲον ϲεαυτον και ημαϲ"},{"number":40,"verse":"αποκριθειϲ δε ο ετεροϲ επετιμα αυτω λεγων ουδε φοβη ϲυ τον θεον οτι εν τω αυτω κριματι ει"},{"number":41,"verse":"και ημειϲ μεν δικαιωϲ αξια γαρ ων επραξαμεν απολαμβανομεν ουτοϲ δε ουδεν ατοπον επραξεν"},{"number":42,"verse":"και ελεγεν τω ιηϲου μνηϲθητι μου κυριε οταν ελθηϲ εν τη βαϲιλεια ϲου"},{"number":43,"verse":"και ειπεν αυτω ο ιηϲουϲ αμην λεγω ϲοι ϲημερον μετ εμου εϲη εν τω παραδειϲω"},{"number":44,"verse":"ην δε ωϲει ωρα εκτη και ϲκοτοϲ εγενετο εφ ολην την γην εωϲ ωραϲ ενατηϲ"},{"number":45,"verse":"και εϲκοτιϲθη ο ηλιοϲ και εϲχιϲθη το καταπεταϲμα του ναου μεϲον"},{"number":46,"verse":"και φωνηϲαϲ φωνη μεγαλη ο ιηϲουϲ ειπεν πατερ ειϲ χειραϲ ϲου παρατιθεμαι το πνευμα μου και ταυτα ειπων εξεπνευϲεν"},{"number":47,"verse":"ιδων δε ο εκατονταρχοϲ το γενομενον εδοξαϲεν τον θεον λεγων οντωϲ ο ανθρωποϲ ουτοϲ δικαιοϲ ην"},{"number":48,"verse":"και παντεϲ οι ϲυμπαραγενομενοι οχλοι επι την θεωριαν ταυτην θεωρουντεϲ τα γενομενα τυπτοντεϲ εαυτων τα ϲτηθη υπεϲτρεφον"},{"number":49,"verse":"ειϲτηκειϲαν δε παντεϲ οι γνωϲτοι αυτου μακροθεν και γυναικεϲ αι ϲυνακολουθηϲαϲαι αυτω απο τηϲ γαλιλαιαϲ ορωϲαι ταυτα"},{"number":50,"verse":"και ιδου ανηρ ονοματι ιωϲηφ βουλευτηϲ υπαρχων ανηρ αγαθοϲ και δικαιοϲ"},{"number":51,"verse":"ουτοϲ ουκ ην ϲυγκατατεθειμενοϲ τη βουλη και τη πραξει αυτων απο αριμαθαιαϲ πολεωϲ των ιουδαιων οϲ και προϲεδεχετο και αυτοϲ την βαϲιλειαν του θεου"},{"number":52,"verse":"ουτοϲ προϲελθων τω πιλατω ητηϲατο το ϲωμα του ιηϲου"},{"number":53,"verse":"και καθελων αυτο ενετυλιξεν αυτο ϲινδονι και εθηκεν αυτο εν μνηματι λαξευτω ου ουκ ην ουδεπω ουδειϲ κειμενοϲ"},{"number":54,"verse":"και ημερα ην παραϲκευη και ϲαββατον επεφωϲκεν"},{"number":55,"verse":"κατακολουθηϲαϲαι δε και γυναικεϲ αιτινεϲ ηϲαν ϲυνεληλυθυιαι αυτω εκ τηϲ γαλιλαιαϲ εθεαϲαντο το μνημειον και ωϲ ετεθη το ϲωμα αυτου"},{"number":56,"verse":"υποϲτρεψαϲαι δε ητοιμαϲαν αρωματα και μυρα και το μεν ϲαββατον ηϲυχαϲαν κατα την εντολην"}]}
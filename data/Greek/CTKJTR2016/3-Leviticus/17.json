{"bibleAbbr":"CTKJTR2016","bookName":"Leviticus","bookEnglishName":"Leviticus","chapterNumber":17,"verses":[{"number":1,"verse":"ειπεν δε προϲ τουϲ μαθηταϲ ανενδεκτον εϲτιν του μη ελθειν τα ϲκανδαλα ουαι δε δι ου ερχεται"},{"number":2,"verse":"λυϲιτελει αυτω ει μυλοϲ ονικοϲ περικειται περι τον τραχηλον αυτου και ερριπται ειϲ την θαλαϲϲαν η ινα ϲκανδαλιϲη ενα των μικρων τουτων"},{"number":3,"verse":"προϲεχετε εαυτοιϲ εαν δε αμαρτη ειϲ ϲε ο αδελφοϲ ϲου επιτιμηϲον αυτω και εαν μετανοηϲη αφεϲ αυτω"},{"number":4,"verse":"και εαν επτακιϲ τηϲ ημεραϲ αμαρτη ειϲ ϲε και επτακιϲ τηϲ ημεραϲ επιϲτρεψη επι ϲε λεγων μετανοω αφηϲειϲ αυτω"},{"number":5,"verse":"και ειπον οι αποϲτολοι τω κυριω προϲθεϲ ημιν πιϲτιν"},{"number":6,"verse":"ειπεν δε ο κυριοϲ ει ειχετε πιϲτιν ωϲ κοκκον ϲιναπεωϲ ελεγετε αν τη ϲυκαμινω ταυτη εκριζωθητι και φυτευθητι εν τη θαλαϲϲη και υπηκουϲεν αν υμιν"},{"number":7,"verse":"τιϲ δε εξ υμων δουλον εχων αροτριωντα η ποιμαινοντα οϲ ειϲελθοντι εκ του αγρου ερει ευθεωϲ παρελθων αναπεϲε"},{"number":8,"verse":"αλλ ουχι ερει αυτω ετοιμαϲον τι δειπνηϲω και περιζωϲαμενοϲ διακονει μοι εωϲ φαγω και πιω και μετα ταυτα φαγεϲαι και πιεϲαι ϲυ"},{"number":9,"verse":"μη χαριν εχει τω δουλω εκεινω οτι εποιηϲεν τα διαταχθεντα αυτω ου δοκω"},{"number":10,"verse":"ουτωϲ και υμειϲ οταν ποιηϲητε παντα τα διαταχθεντα υμιν λεγετε οτι δουλοι αχρειοι εϲμεν οτι ο ωφειλομεν ποιηϲαι πεποιηκαμεν"},{"number":11,"verse":"και εγενετο εν τω πορευεϲθαι αυτον ειϲ ιερουϲαλημ και αυτοϲ διηρχετο δια μεϲου ϲαμαρειαϲ και γαλιλαιαϲ"},{"number":12,"verse":"και ειϲερχομενου αυτου ειϲ τινα κωμην απηντηϲαν αυτω δεκα λεπροι ανδρεϲ οι εϲτηϲαν πορρωθεν"},{"number":13,"verse":"και αυτοι ηραν φωνην λεγοντεϲ ιηϲου επιϲτατα ελεηϲον ημαϲ"},{"number":14,"verse":"και ιδων ειπεν αυτοιϲ πορευθεντεϲ επιδειξατε εαυτουϲ τοιϲ ιερευϲιν και εγενετο εν τω υπαγειν αυτουϲ εκαθαριϲθηϲαν"},{"number":15,"verse":"ειϲ δε εξ αυτων ιδων οτι ιαθη υπεϲτρεψεν μετα φωνηϲ μεγαληϲ δοξαζων τον θεον"},{"number":16,"verse":"και επεϲεν επι προϲωπον παρα τουϲ ποδαϲ αυτου ευχαριϲτων αυτω και αυτοϲ ην ϲαμαρειτηϲ"},{"number":17,"verse":"αποκριθειϲ δε ο ιηϲουϲ ειπεν ουχι οι δεκα εκαθαριϲθηϲαν οι δε εννεα που"},{"number":18,"verse":"ουχ ευρεθηϲαν υποϲτρεψαντεϲ δουναι δοξαν τω θεω ει μη ο αλλογενηϲ ουτοϲ"},{"number":19,"verse":"και ειπεν αυτω αναϲταϲ πορευου η πιϲτιϲ ϲου ϲεϲωκεν ϲε"},{"number":20,"verse":"επερωτηθειϲ δε υπο των φαριϲαιων ποτε ερχεται η βαϲιλεια του θεου απεκριθη αυτοιϲ και ειπεν ουκ ερχεται η βαϲιλεια του θεου μετα παρατηρηϲεωϲ"},{"number":21,"verse":"ουδε ερουϲιν ιδου ωδε η ιδου εκει ιδου γαρ η βαϲιλεια του θεου εντοϲ υμων εϲτιν"},{"number":22,"verse":"ειπεν δε προϲ τουϲ μαθηταϲ ελευϲονται ημεραι οτε επιθυμηϲετε μιαν των ημερων του υιου του ανθρωπου ιδειν και ουκ οψεϲθε"},{"number":23,"verse":"και ερουϲιν υμιν ιδου ωδε η ιδου εκει μη απελθητε μηδε διωξητε"},{"number":24,"verse":"ωϲπερ γαρ η αϲτραπη η αϲτραπτουϲα εκ τηϲ υπ ουρανον ειϲ την υπ ουρανον λαμπει ουτωϲ εϲται και ο υιοϲ του ανθρωπου εν τη ημερα αυτου"},{"number":25,"verse":"πρωτον δε δει αυτον πολλα παθειν και αποδοκιμαϲθηναι απο τηϲ γενεαϲ ταυτηϲ"},{"number":26,"verse":"και καθωϲ εγενετο εν ταιϲ ημεραιϲ νωε ουτωϲ εϲται και εν ταιϲ ημεραιϲ του υιου του ανθρωπου"},{"number":27,"verse":"ηϲθιον επινον εγαμουν εξεγαμιζοντο αχρι ηϲ ημεραϲ ειϲηλθεν νωε ειϲ την κιβωτον και ηλθεν ο κατακλυϲμοϲ και απωλεϲεν απανταϲ"},{"number":28,"verse":"ομοιωϲ και ωϲ εγενετο εν ταιϲ ημεραιϲ λωτ ηϲθιον επινον ηγοραζον επωλουν εφυτευον ωκοδομουν"},{"number":29,"verse":"η δε ημερα εξηλθεν λωτ απο ϲοδομων εβρεξεν πυρ και θειον απ ουρανου και απωλεϲεν απανταϲ"},{"number":30,"verse":"κατα ταυτα εϲται η ημερα ο υιοϲ του ανθρωπου αποκαλυπτεται"},{"number":31,"verse":"εν εκεινη τη ημερα οϲ εϲται επι του δωματοϲ και τα ϲκευη αυτου εν τη οικια μη καταβατω αραι αυτα και ο εν τω αγρω ομοιωϲ μη επιϲτρεψατω ειϲ τα οπιϲω"},{"number":32,"verse":"μνημονευετε τηϲ γυναικοϲ λωτ"},{"number":33,"verse":"οϲ εαν ζητηϲη την ψυχην αυτου ϲωϲαι απολεϲει αυτην και οϲ εαν απολεϲη αυτην ζωογονηϲει αυτην"},{"number":34,"verse":"λεγω υμιν ταυτη τη νυκτι εϲονται δυο επι κλινηϲ μιαϲ ο ειϲ παραληφθηϲεται και ο ετεροϲ αφεθηϲεται"},{"number":35,"verse":"δυο εϲονται αληθουϲαι επι το αυτο η μια παραληφθηϲεται και η ετερα αφεθηϲεται"},{"number":36,"verse":"δυο εϲονται εν τω αγρω ο ειϲ παραληφθηϲεται και ο ετεροϲ αφεθηϲεται"},{"number":37,"verse":"και αποκριθεντεϲ λεγουϲιν αυτω που κυριε ο δε ειπεν αυτοιϲ οπου το ϲωμα εκει ϲυναχθηϲονται οι αετοι"}]}
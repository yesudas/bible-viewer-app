{"bibleAbbr":"CTKJTR2016","bookName":"Exodus","bookEnglishName":"Exodus","chapterNumber":7,"verses":[{"number":1,"verse":"και ϲυναγονται προϲ αυτον οι φαριϲαιοι και τινεϲ των γραμματεων ελθοντεϲ απο ιεροϲολυμων"},{"number":2,"verse":"και ιδοντεϲ τιναϲ των μαθητων αυτου κοιναιϲ χερϲιν τουτ εϲτιν ανιπτοιϲ εϲθιονταϲ αρτουϲ εμεμψαντο"},{"number":3,"verse":"οι γαρ φαριϲαιοι και παντεϲ οι ιουδαιοι εαν μη πυγμη νιψωνται ταϲ χειραϲ ουκ εϲθιουϲιν κρατουντεϲ την παραδοϲιν των πρεϲβυτερων"},{"number":4,"verse":"και απο αγοραϲ εαν μη βαπτιϲωνται ουκ εϲθιουϲιν και αλλα πολλα εϲτιν α παρελαβον κρατειν βαπτιϲμουϲ ποτηριων και ξεϲτων και χαλκιων και κλινων"},{"number":5,"verse":"επειτα επερωτωϲιν αυτον οι φαριϲαιοι και οι γραμματειϲ δια τι οι μαθηται ϲου ου περιπατουϲιν κατα την παραδοϲιν των πρεϲβυτερων αλλα ανιπτοιϲ χερϲιν εϲθιουϲιν τον αρτον"},{"number":6,"verse":"ο δε αποκριθειϲ ειπεν αυτοιϲ οτι καλωϲ προεφητευϲεν ηϲαιαϲ περι υμων των υποκριτων ωϲ γεγραπται ουτοϲ ο λαοϲ τοιϲ χειλεϲιν με τιμα η δε καρδια αυτων πορρω απεχει απ εμου"},{"number":7,"verse":"ματην δε ϲεβονται με διδαϲκοντεϲ διδαϲκαλιαϲ ενταλματα ανθρωπων"},{"number":8,"verse":"αφεντεϲ γαρ την εντολην του θεου κρατειτε την παραδοϲιν των ανθρωπων βαπτιϲμουϲ ξεϲτων και ποτηριων και αλλα παρομοια τοιαυτα πολλα ποιειτε"},{"number":9,"verse":"και ελεγεν αυτοιϲ καλωϲ αθετειτε την εντολην του θεου ινα την παραδοϲιν υμων τηρηϲητε"},{"number":10,"verse":"μωϲηϲ γαρ ειπεν τιμα τον πατερα ϲου και την μητερα ϲου και ο κακολογων πατερα η μητερα θανατω τελευτατω"},{"number":11,"verse":"υμειϲ δε λεγετε εαν ειπη ανθρωποϲ τω πατρι η τη μητρι κορβαν ο εϲτιν δωρον ο εαν εξ εμου ωφεληθηϲ"},{"number":12,"verse":"και ουκετι αφιετε αυτον ουδεν ποιηϲαι τω πατρι αυτου η τη μητρι αυτου"},{"number":13,"verse":"ακυρουντεϲ τον λογον του θεου τη παραδοϲει υμων η παρεδωκατε και παρομοια τοιαυτα πολλα ποιειτε"},{"number":14,"verse":"και προϲκαλεϲαμενοϲ παντα τον οχλον ελεγεν αυτοιϲ ακουετε μου παντεϲ και ϲυνιετε"},{"number":15,"verse":"ουδεν εϲτιν εξωθεν του ανθρωπου ειϲπορευομενον ειϲ αυτον ο δυναται αυτον κοινωϲαι αλλα τα εκπορευομενα απ αυτου εκεινα εϲτιν τα κοινουντα τον ανθρωπον"},{"number":16,"verse":"ει τιϲ εχει ωτα ακουειν ακουετω"},{"number":17,"verse":"και οτε ειϲηλθεν ειϲ οικον απο του οχλου επηρωτων αυτον οι μαθηται αυτου περι τηϲ παραβοληϲ"},{"number":18,"verse":"και λεγει αυτοιϲ ουτωϲ και υμειϲ αϲυνετοι εϲτε ου νοειτε οτι παν το εξωθεν ειϲπορευομενον ειϲ τον ανθρωπον ου δυναται αυτον κοινωϲαι"},{"number":19,"verse":"οτι ουκ ειϲπορευεται αυτου ειϲ την καρδιαν αλλ ειϲ την κοιλιαν και ειϲ τον αφεδρωνα εκπορευεται καθαριζον παντα τα βρωματα"},{"number":20,"verse":"ελεγεν δε οτι το εκ του ανθρωπου εκπορευομενον εκεινο κοινοι τον ανθρωπον"},{"number":21,"verse":"εϲωθεν γαρ εκ τηϲ καρδιαϲ των ανθρωπων οι διαλογιϲμοι οι κακοι εκπορευονται μοιχειαι πορνειαι φονοι"},{"number":22,"verse":"κλοπαι πλεονεξιαι πονηριαι δολοϲ αϲελγεια οφθαλμοϲ πονηροϲ βλαϲφημια υπερηφανια αφροϲυνη"},{"number":23,"verse":"παντα ταυτα τα πονηρα εϲωθεν εκπορευεται και κοινοι τον ανθρωπον"},{"number":24,"verse":"και εκειθεν αναϲταϲ απηλθεν ειϲ τα μεθορια τυρου και ϲιδωνοϲ και ειϲελθων ειϲ οικιαν ουδενα ηθελεν γνωναι και ουκ ηδυνηθη λαθειν"},{"number":25,"verse":"ακουϲαϲα γαρ γυνη περι αυτου ηϲ ειχεν το θυγατριον αυτηϲ πνευμα ακαθαρτον ελθουϲα προϲεπεϲεν προϲ τουϲ ποδαϲ αυτου"},{"number":26,"verse":"ην δε η γυνη ελληνιϲ ϲυραφοινικιϲϲα τω γενει και ηρωτα αυτον ινα το δαιμονιον εκβαλη εκ τηϲ θυγατροϲ αυτηϲ"},{"number":27,"verse":"ο δε ιηϲουϲ ειπεν αυτη αφεϲ πρωτον χορταϲθηναι τα τεκνα ου γαρ καλον εϲτιν λαβειν τον αρτον των τεκνων και βαλειν τοιϲ κυναριοιϲ"},{"number":28,"verse":"η δε απεκριθη και λεγει αυτω ναι κυριε και γαρ τα κυναρια υποκατω τηϲ τραπεζηϲ εϲθιει απο των ψιχιων των παιδιων"},{"number":29,"verse":"και ειπεν αυτη δια τουτον τον λογον υπαγε εξεληλυθεν το δαιμονιον εκ τηϲ θυγατροϲ ϲου"},{"number":30,"verse":"και απελθουϲα ειϲ τον οικον αυτηϲ ευρεν το δαιμονιον εξεληλυθοϲ και την θυγατερα βεβλημενην επι τηϲ κλινηϲ"},{"number":31,"verse":"και παλιν εξελθων εκ των οριων τυρου και ϲιδωνοϲ ηλθεν προϲ την θαλαϲϲαν τηϲ γαλιλαιαϲ ανα μεϲον των οριων δεκαπολεωϲ"},{"number":32,"verse":"και φερουϲιν αυτω κωφον μογιλαλον και παρακαλουϲιν αυτον ινα επιθη αυτω την χειρα"},{"number":33,"verse":"και απολαβομενοϲ αυτον απο του οχλου κατ ιδιαν εβαλεν τουϲ δακτυλουϲ αυτου ειϲ τα ωτα αυτου και πτυϲαϲ ηψατο τηϲ γλωϲϲηϲ αυτου"},{"number":34,"verse":"και αναβλεψαϲ ειϲ τον ουρανον εϲτεναξεν και λεγει αυτω εφφαθα ο εϲτιν διανοιχθητι"},{"number":35,"verse":"και ευθεωϲ διηνοιχθηϲαν αυτου αι ακοαι και ελυθη ο δεϲμοϲ τηϲ γλωϲϲηϲ αυτου και ελαλει ορθωϲ"},{"number":36,"verse":"και διεϲτειλατο αυτοιϲ ινα μηδενι ειπωϲιν οϲον δε αυτοϲ αυτοιϲ διεϲτελλετο μαλλον περιϲϲοτερον εκηρυϲϲον"},{"number":37,"verse":"και υπερ περιϲϲωϲ εξεπληϲϲοντο λεγοντεϲ καλωϲ παντα πεποιηκεν και τουϲ κωφουϲ ποιει ακουειν και τουϲ αλαλουϲ λαλειν"}]}
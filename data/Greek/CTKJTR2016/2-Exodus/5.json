{"bibleAbbr":"CTKJTR2016","bookName":"Exodus","bookEnglishName":"Exodus","chapterNumber":5,"verses":[{"number":1,"verse":"και ηλθον ειϲ το περαν τηϲ θαλαϲϲηϲ ειϲ την χωραν των γαδαρηνων"},{"number":2,"verse":"και εξελθοντι αυτω εκ του πλοιου ευθεωϲ απηντηϲεν αυτω εκ των μνημειων ανθρωποϲ εν πνευματι ακαθαρτω"},{"number":3,"verse":"οϲ την κατοικηϲιν ειχεν εν τοιϲ μνημαϲιν και ουτε αλυϲεϲιν ουδειϲ ηδυνατο αυτον δηϲαι"},{"number":4,"verse":"δια το αυτον πολλακιϲ πεδαιϲ και αλυϲεϲιν δεδεϲθαι και διεϲπαϲθαι υπ αυτου ταϲ αλυϲειϲ και ταϲ πεδαϲ ϲυντετριφθαι και ουδειϲ αυτον ιϲχυεν δαμαϲαι"},{"number":5,"verse":"και δια παντοϲ νυκτοϲ και ημεραϲ εν τοιϲ ορεϲιν και εν τοιϲ μνημαϲιν ην κραζων και κατακοπτων εαυτον λιθοιϲ"},{"number":6,"verse":"ιδων δε τον ιηϲουν απο μακροθεν εδραμεν και προϲεκυνηϲεν αυτω"},{"number":7,"verse":"και κραξαϲ φωνη μεγαλη ειπεν τι εμοι και ϲοι ιηϲου υιε του θεου του υψιϲτου ορκιζω ϲε τον θεον μη με βαϲανιϲηϲ"},{"number":8,"verse":"ελεγεν γαρ αυτω εξελθε το πνευμα το ακαθαρτον εκ του ανθρωπου"},{"number":9,"verse":"και επηρωτα αυτον τι ϲοι ονομα και απεκριθη λεγων λεγεων ονομα μοι οτι πολλοι εϲμεν"},{"number":10,"verse":"και παρεκαλει αυτον πολλα ινα μη αυτουϲ αποϲτειλη εξω τηϲ χωραϲ"},{"number":11,"verse":"ην δε εκει προϲ τα ορη αγελη χοιρων μεγαλη βοϲκομενη"},{"number":12,"verse":"και παρεκαλεϲαν αυτον παντεϲ οι δαιμονεϲ λεγοντεϲ πεμψον ημαϲ ειϲ τουϲ χοιρουϲ ινα ειϲ αυτουϲ ειϲελθωμεν"},{"number":13,"verse":"και επετρεψεν αυτοιϲ ευθεωϲ ο ιηϲουϲ και εξελθοντα τα πνευματα τα ακαθαρτα ειϲηλθον ειϲ τουϲ χοιρουϲ και ωρμηϲεν η αγελη κατα του κρημνου ειϲ την θαλαϲϲαν ηϲαν δε ωϲ διϲχιλιοι και επνιγοντο εν τη θαλαϲϲη"},{"number":14,"verse":"οι δε βοϲκοντεϲ τουϲ χοιρουϲ εφυγον και ανηγγειλαν ειϲ την πολιν και ειϲ τουϲ αγρουϲ και εξηλθον ιδειν τι εϲτιν το γεγονοϲ"},{"number":15,"verse":"και ερχονται προϲ τον ιηϲουν και θεωρουϲιν τον δαιμονιζομενον καθημενον και ιματιϲμενον και ϲωφρονουντα τον εϲχηκοτα τον λεγεωνα και εφοβηθηϲαν"},{"number":16,"verse":"και διηγηϲαντο αυτοιϲ οι ιδοντεϲ πωϲ εγενετο τω δαιμονιζομενω και περι των χοιρων"},{"number":17,"verse":"και ηρξαντο παρακαλειν αυτον απελθειν απο των οριων αυτων"},{"number":18,"verse":"και εμβαντοϲ αυτου ειϲ το πλοιον παρεκαλει αυτον ο δαιμονιϲθειϲ ινα η μετ αυτου"},{"number":19,"verse":"ο δε ιηϲουϲ ουκ αφηκεν αυτον αλλα λεγει αυτω υπαγε ειϲ τον οικον ϲου προϲ τουϲ ϲουϲ και αναγγειλον αυτοιϲ οϲα ϲοι ο κυριοϲ πεποιηκεν και ηλεηϲεν ϲε"},{"number":20,"verse":"και απηλθεν και ηρξατο κηρυϲϲειν εν τη δεκαπολει οϲα εποιηϲεν αυτω ο ιηϲουϲ και παντεϲ εθαυμαζον"},{"number":21,"verse":"και διαπεραϲαντοϲ του ιηϲου εν τω πλοιω παλιν ειϲ το περαν ϲυνηχθη οχλοϲ πολυϲ επ αυτον και ην παρα την θαλαϲϲαν"},{"number":22,"verse":"και ιδου ερχεται ειϲ των αρχιϲυναγωγων ονοματι ιαειροϲ και ιδων αυτον πιπτει προϲ τουϲ ποδαϲ αυτου"},{"number":23,"verse":"και παρεκαλει αυτον πολλα λεγων οτι το θυγατριον μου εϲχατωϲ εχει ινα ελθων επιθηϲ αυτη ταϲ χειραϲ οπωϲ ϲωθη και ζηϲεται"},{"number":24,"verse":"και απηλθεν μετ αυτου και ηκολουθει αυτω οχλοϲ πολυϲ και ϲυνεθλιβον αυτον"},{"number":25,"verse":"και γυνη τιϲ ουϲα εν ρυϲει αιματοϲ ετη δωδεκα"},{"number":26,"verse":"και πολλα παθουϲα υπο πολλων ιατρων και δαπανηϲαϲα τα παρ εαυτηϲ παντα και μηδεν ωφεληθειϲα αλλα μαλλον ειϲ το χειρον ελθουϲα"},{"number":27,"verse":"ακουϲαϲα περι του ιηϲου ελθουϲα εν τω οχλω οπιϲθεν ηψατο του ιματιου αυτου"},{"number":28,"verse":"ελεγεν γαρ οτι καν των ιματιων αυτου αψωμαι ϲωθηϲομαι"},{"number":29,"verse":"και ευθεωϲ εξηρανθη η πηγη του αιματοϲ αυτηϲ και εγνω τω ϲωματι οτι ιαται απο τηϲ μαϲτιγοϲ"},{"number":30,"verse":"και ευθεωϲ ο ιηϲουϲ επιγνουϲ εν εαυτω την εξ αυτου δυναμιν εξελθουϲαν επιϲτραφειϲ εν τω οχλω ελεγεν τιϲ μου ηψατο των ιματιων"},{"number":31,"verse":"και ελεγον αυτω οι μαθηται αυτου βλεπειϲ τον οχλον ϲυνθλιβοντα ϲε και λεγειϲ τιϲ μου ηψατο"},{"number":32,"verse":"και περιεβλεπετο ιδειν την τουτο ποιηϲαϲαν"},{"number":33,"verse":"η δε γυνη φοβηθειϲα και τρεμουϲα ειδυια ο γεγονεν επ αυτη ηλθεν και προϲεπεϲεν αυτω και ειπεν αυτω παϲαν την αληθειαν"},{"number":34,"verse":"ο δε ειπεν αυτη θυγατερ η πιϲτιϲ ϲου ϲεϲωκεν ϲε υπαγε ειϲ ειρηνην και ιϲθι υγιηϲ απο τηϲ μαϲτιγοϲ ϲου"},{"number":35,"verse":"ετι αυτου λαλουντοϲ ερχονται απο του αρχιϲυναγωγου λεγοντεϲ οτι η θυγατηρ ϲου απεθανεν τι ετι ϲκυλλειϲ τον διδαϲκαλον"},{"number":36,"verse":"ο δε ιηϲουϲ ευθεωϲ ακουϲαϲ τον λογον λαλουμενον λεγει τω αρχιϲυναγωγω μη φοβου μονον πιϲτευε"},{"number":37,"verse":"και ουκ αφηκεν ουδενα αυτω ϲυνακολουθηϲαι ει μη πετρον και ιακωβον και ιωαννην τον αδελφον ιακωβου"},{"number":38,"verse":"και ερχεται ειϲ τον οικον του αρχιϲυναγωγου και θεωρει θορυβον και κλαιονταϲ και αλαλαζονταϲ πολλα"},{"number":39,"verse":"και ειϲελθων λεγει αυτοιϲ τι θορυβειϲθε και κλαιετε το παιδιον ουκ απεθανεν αλλα καθευδει"},{"number":40,"verse":"και κατεγελων αυτου ο δε εκβαλων πανταϲ παραλαμβανει τον πατερα του παιδιου και την μητερα και τουϲ μετ αυτου και ειϲπορευεται οπου ην το παιδιον ανακειμενον"},{"number":41,"verse":"και κρατηϲαϲ τηϲ χειροϲ του παιδιου λεγει αυτη ταλιθα κουμι ο εϲτιν μεθερμηνευομενον το κοραϲιον ϲοι λεγω εγειραι"},{"number":42,"verse":"και ευθεωϲ ανεϲτη το κοραϲιον και περιεπατει ην γαρ ετων δωδεκα και εξεϲτηϲαν εκϲταϲει μεγαλη"},{"number":43,"verse":"και διεϲτειλατο αυτοιϲ πολλα ινα μηδειϲ γνω τουτο και ειπεν δοθηναι αυτη φαγειν"}]}
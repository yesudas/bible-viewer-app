{"bibleAbbr":"CTKJTR2016","bookName":"Exodus","bookEnglishName":"Exodus","chapterNumber":16,"verses":[{"number":1,"verse":"και διαγενομενου του ϲαββατου μαρια η μαγδαληνη και μαρια η του ιακωβου και ϲαλωμη ηγοραϲαν αρωματα ινα ελθουϲαι αλειψωϲιν αυτον"},{"number":2,"verse":"και λιαν πρωι τηϲ μιαϲ ϲαββατων ερχονται επι το μνημειον ανατειλαντοϲ του ηλιου"},{"number":3,"verse":"και ελεγον προϲ εαυταϲ τιϲ αποκυλιϲει ημιν τον λιθον εκ τηϲ θυραϲ του μνημειου"},{"number":4,"verse":"και αναβλεψαϲαι θεωρουϲιν οτι αποκεκυλιϲται ο λιθοϲ ην γαρ μεγαϲ ϲφοδρα"},{"number":5,"verse":"και ειϲελθουϲαι ειϲ το μνημειον ειδον νεανιϲκον καθημενον εν τοιϲ δεξιοιϲ περιβεβλημενον ϲτολην λευκην και εξεθαμβηθηϲαν"},{"number":6,"verse":"ο δε λεγει αυταιϲ μη εκθαμβειϲθε ιηϲουν ζητειτε τον ναζαρηνον τον εϲταυρωμενον ηγερθη ουκ εϲτιν ωδε ιδε ο τοποϲ οπου εθηκαν αυτον"},{"number":7,"verse":"αλλ υπαγετε ειπατε τοιϲ μαθηταιϲ αυτου και τω πετρω οτι προαγει υμαϲ ειϲ την γαλιλαιαν εκει αυτον οψεϲθε καθωϲ ειπεν υμιν"},{"number":8,"verse":"και εξελθουϲαι ταχυ εφυγον απο του μνημειου ειχεν δε αυταϲ τρομοϲ και εκϲταϲιϲ και ουδενι ουδεν ειπον εφοβουντο γαρ"},{"number":9,"verse":"αναϲταϲ δε πρωι πρωτη ϲαββατου εφανη πρωτον μαρια τη μαγδαληνη αφ ηϲ εκβεβληκει επτα δαιμονια"},{"number":10,"verse":"εκεινη πορευθειϲα απηγγειλεν τοιϲ μετ αυτου γενομενοιϲ πενθουϲιν και κλαιουϲιν"},{"number":11,"verse":"κακεινοι ακουϲαντεϲ οτι ζη και εθεαθη υπ αυτηϲ ηπιϲτηϲαν"},{"number":12,"verse":"μετα δε ταυτα δυϲιν εξ αυτων περιπατουϲιν εφανερωθη εν ετερα μορφη πορευομενοιϲ ειϲ αγρον"},{"number":13,"verse":"κακεινοι απελθοντεϲ απηγγειλαν τοιϲ λοιποιϲ ουδε εκεινοιϲ επιϲτευϲαν"},{"number":14,"verse":"υϲτερον ανακειμενοιϲ αυτοιϲ τοιϲ ενδεκα εφανερωθη και ωνειδιϲεν την απιϲτιαν αυτων και ϲκληροκαρδιαν οτι τοιϲ θεαϲαμενοιϲ αυτον εγηγερμενον ουκ επιϲτευϲαν"},{"number":15,"verse":"και ειπεν αυτοιϲ πορευθεντεϲ ειϲ τον κοϲμον απαντα κηρυξατε το ευαγγελιον παϲη τη κτιϲει"},{"number":16,"verse":"ο πιϲτευϲαϲ και βαπτιϲθειϲ ϲωθηϲεται ο δε απιϲτηϲαϲ κατακριθηϲεται"},{"number":17,"verse":"ϲημεια δε τοιϲ πιϲτευϲαϲιν ταυτα παρακολουθηϲει εν τω ονοματι μου δαιμονια εκβαλουϲιν γλωϲϲαιϲ λαληϲουϲιν καιναιϲ"},{"number":18,"verse":"οφειϲ αρουϲιν καν θαναϲιμον τι πιωϲιν ου μη αυτουϲ βλαψει επι αρρωϲτουϲ χειραϲ επιθηϲουϲιν και καλωϲ εξουϲιν"},{"number":19,"verse":"ο μεν ουν κυριοϲ μετα το λαληϲαι αυτοιϲ ανεληφθη ειϲ τον ουρανον και εκαθιϲεν εκ δεξιων του θεου"},{"number":20,"verse":"εκεινοι δε εξελθοντεϲ εκηρυξαν πανταχου του κυριου ϲυνεργουντοϲ και τον λογον βεβαιουντοϲ δια των επακολουθουντων ϲημειων αμην"}]}
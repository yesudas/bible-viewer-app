{"bibleAbbr":"CTWH1885","bookName":"Ruth","bookEnglishName":"Ruth","chapterNumber":7,"verses":[{"number":1,"verse":"ταυταϲ ουν εχοντεϲ ταϲ επαγγελιαϲ αγαπητοι καθαριϲωμεν εαυτουϲ απο παντοϲ μολυϲμου ϲαρκοϲ και πνευματοϲ επιτελουντεϲ αγιωϲυνην εν φοβω θεου"},{"number":2,"verse":"χωρηϲατε ημαϲ ουδενα ηδικηϲαμεν ουδενα εφθειραμεν ουδενα επλεονεκτηϲαμεν"},{"number":3,"verse":"προϲ κατακριϲιν ου λεγω προειρηκα γαρ οτι εν ταιϲ καρδιαιϲ ημων εϲτε ειϲ το ϲυναποθανειν και ϲυνζην"},{"number":4,"verse":"πολλη μοι παρρηϲια προϲ υμαϲ πολλη μοι καυχηϲιϲ υπερ υμων πεπληρωμαι τη παρακληϲει υπερπεριϲϲευομαι τη χαρα επι παϲη τη θλιψει ημων"},{"number":5,"verse":"και γαρ ελθοντων ημων ειϲ μακεδονιαν ουδεμιαν εϲχηκεν ανεϲιν η ϲαρξ ημων αλλ εν παντι θλιβομενοι εξωθεν μαχαι εϲωθεν φοβοι"},{"number":6,"verse":"αλλ ο παρακαλων τουϲ ταπεινουϲ παρεκαλεϲεν ημαϲ ο θεοϲ εν τη παρουϲια τιτου"},{"number":7,"verse":"ου μονον δε εν τη παρουϲια αυτου αλλα και εν τη παρακληϲει η παρεκληθη εφ υμιν αναγγελλων ημιν την υμων επιποθηϲιν τον υμων οδυρμον τον υμων ζηλον υπερ εμου ωϲτε με μαλλον χαρηναι"},{"number":8,"verse":"οτι ει και ελυπηϲα υμαϲ εν τη επιϲτολη ου μεταμελομαι ει και μετεμελομην βλεπω οτι η επιϲτολη εκεινη ει και προϲ ωραν ελυπηϲεν υμαϲ"},{"number":9,"verse":"νυν χαιρω ουχ οτι ελυπηθητε αλλ οτι ελυπηθητε ειϲ μετανοιαν ελυπηθητε γαρ κατα θεον ινα εν μηδενι ζημιωθητε εξ ημων"},{"number":10,"verse":"η γαρ κατα θεον λυπη μετανοιαν ειϲ ϲωτηριαν αμεταμελητον εργαζεται η δε του κοϲμου λυπη θανατον κατεργαζεται"},{"number":11,"verse":"ιδου γαρ αυτο τουτο το κατα θεον λυπηθηναι ποϲην κατειργαϲατο υμιν ϲπουδην αλλα απολογιαν αλλα αγανακτηϲιν αλλα φοβον αλλα επιποθηϲιν αλλα ζηλον αλλα εκδικηϲιν εν παντι ϲυνεϲτηϲατε εαυτουϲ αγνουϲ ειναι τω πραγματι"},{"number":12,"verse":"αρα ει και εγραψα υμιν ουχ ενεκεν του αδικηϲαντοϲ [αλλ] ουδε ενεκεν του αδικηθεντοϲ αλλ ενεκεν του φανερωθηναι την ϲπουδην υμων την υπερ ημων προϲ υμαϲ ενωπιον του θεου"},{"number":13,"verse":"δια τουτο παρακεκλημεθα επι δε τη παρακληϲει ημων περιϲϲοτερωϲ μαλλον εχαρημεν επι τη χαρα τιτου οτι αναπεπαυται το πνευμα αυτου απο παντων υμων"},{"number":14,"verse":"οτι ει τι αυτω υπερ υμων κεκαυχημαι ου κατηϲχυνθην αλλ ωϲ παντα εν αληθεια ελαληϲαμεν υμιν ουτωϲ και η καυχηϲιϲ ημων επι τιτου αληθεια εγενηθη"},{"number":15,"verse":"και τα ϲπλαγχνα αυτου περιϲϲοτερωϲ ειϲ υμαϲ εϲτιν αναμιμνηϲκομενου την παντων υμων υπακοην ωϲ μετα φοβου και τρομου εδεξαϲθε αυτον"},{"number":16,"verse":"χαιρω οτι εν παντι θαρρω εν υμιν"}]}
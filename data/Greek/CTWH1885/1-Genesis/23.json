{"bibleAbbr":"CTWH1885","bookName":"Genesis","bookEnglishName":"Genesis","chapterNumber":23,"verses":[{"number":1,"verse":"τοτε [ο] ιηϲουϲ ελαληϲεν τοιϲ οχλοιϲ και τοιϲ μαθηταιϲ αυτου"},{"number":2,"verse":"λεγων επι τηϲ μωυϲεωϲ καθεδραϲ εκαθιϲαν οι γραμματειϲ και οι φαριϲαιοι"},{"number":3,"verse":"παντα ουν οϲα εαν ειπωϲιν υμιν ποιηϲατε και τηρειτε κατα δε τα εργα αυτων μη ποιειτε λεγουϲιν γαρ και ου ποιουϲιν"},{"number":4,"verse":"δεϲμευουϲιν δε φορτια βαρεα και επιτιθεαϲιν επι τουϲ ωμουϲ των ανθρωπων αυτοι δε τω δακτυλω αυτων ου θελουϲιν κινηϲαι αυτα"},{"number":5,"verse":"παντα δε τα εργα αυτων ποιουϲιν προϲ το θεαθηναι τοιϲ ανθρωποιϲ πλατυνουϲι γαρ τα φυλακτηρια αυτων και μεγαλυνουϲι τα κραϲπεδα"},{"number":6,"verse":"φιλουϲι δε την πρωτοκλιϲιαν εν τοιϲ δειπνοιϲ και ταϲ πρωτοκαθεδριαϲ εν ταιϲ ϲυναγωγαιϲ"},{"number":7,"verse":"και τουϲ αϲπαϲμουϲ εν ταιϲ αγοραιϲ και καλειϲθαι υπο των ανθρωπων ραββει"},{"number":8,"verse":"υμειϲ δε μη κληθητε ραββει ειϲ γαρ εϲτιν υμων ο διδαϲκαλοϲ παντεϲ δε υμειϲ αδελφοι εϲτε"},{"number":9,"verse":"και πατερα μη καλεϲητε υμων επι τηϲ γηϲ ειϲ γαρ εϲτιν υμων ο πατηρ ο ουρανιοϲ"},{"number":10,"verse":"μηδε κληθητε καθηγηται οτι καθηγητηϲ υμων εϲτιν ειϲ ο χριϲτοϲ"},{"number":11,"verse":"ο δε μειζων υμων εϲται υμων διακονοϲ"},{"number":12,"verse":"οϲτιϲ δε υψωϲει εαυτον ταπεινωθηϲεται και οϲτιϲ ταπεινωϲει εαυτον υψωθηϲεται"},{"number":13,"verse":"ουαι δε υμιν γραμματειϲ και φαριϲαιοι υποκριται οτι κλειετε την βαϲιλειαν των ουρανων εμπροϲθεν των ανθρωπων υμειϲ γαρ ουκ ειϲερχεϲθε ουδε τουϲ ειϲερχομενουϲ αφιετε ειϲελθειν"},{"number":14,"verse":"*"},{"number":15,"verse":"ουαι υμιν γραμματειϲ και φαριϲαιοι υποκριται οτι περιαγετε την θαλαϲϲαν και την ξηραν ποιηϲαι ενα προϲηλυτον και οταν γενηται ποιειτε αυτον υιον γεεννηϲ διπλοτερον υμων"},{"number":16,"verse":"ουαι υμιν οδηγοι τυφλοι οι λεγοντεϲ οϲ αν ομοϲη εν τω ναω ουδεν εϲτιν οϲ δ αν ομοϲη εν τω χρυϲω του ναου οφειλει"},{"number":17,"verse":"μωροι και τυφλοι τιϲ γαρ μειζων εϲτιν ο χρυϲοϲ η ο ναοϲ ο αγιαϲαϲ τον χρυϲον"},{"number":18,"verse":"και οϲ αν ομοϲη εν τω θυϲιαϲτηριω ουδεν εϲτιν οϲ δ αν ομοϲη εν τω δωρω τω επανω αυτου οφειλει"},{"number":19,"verse":"τυφλοι τι γαρ μειζον το δωρον η το θυϲιαϲτηριον το αγιαζον το δωρον"},{"number":20,"verse":"ο ουν ομοϲαϲ εν τω θυϲιαϲτηριω ομνυει εν αυτω και εν παϲι τοιϲ επανω αυτου"},{"number":21,"verse":"και ο ομοϲαϲ εν τω ναω ομνυει εν αυτω και εν τω κατοικουντι αυτον"},{"number":22,"verse":"και ο ομοϲαϲ εν τω ουρανω ομνυει εν τω θρονω του θεου και εν τω καθημενω επανω αυτου"},{"number":23,"verse":"ουαι υμιν γραμματειϲ και φαριϲαιοι υποκριται οτι αποδεκατουτε το ηδυοϲμον και το ανηθον και το κυμινον και αφηκατε τα βαρυτερα του νομου την κριϲιν και το ελεοϲ και την πιϲτιν ταυτα δε εδει ποιηϲαι κακεινα μη αφειναι"},{"number":24,"verse":"οδηγοι τυφλοι διυλιζοντεϲ τον κωνωπα την δε καμηλον καταπινοντεϲ"},{"number":25,"verse":"ουαι υμιν γραμματειϲ και φαριϲαιοι υποκριται οτι καθαριζετε το εξωθεν του ποτηριου και τηϲ παροψιδοϲ εϲωθεν δε γεμουϲιν εξ αρπαγηϲ και ακραϲιαϲ"},{"number":26,"verse":"φαριϲαιε τυφλε καθαριϲον πρωτον το εντοϲ του ποτηριου [και τηϲ παροψιδοϲ] ινα γενηται και το εκτοϲ αυτου καθαρον"},{"number":27,"verse":"ουαι υμιν γραμματειϲ και φαριϲαιοι υποκριται οτι παρομοιαζετε ταφοιϲ κεκονιαμενοιϲ οιτινεϲ εξωθεν μεν φαινονται ωραιοι εϲωθεν δε γεμουϲιν οϲτεων νεκρων και παϲηϲ ακαθαρϲιαϲ"},{"number":28,"verse":"ουτωϲ και υμειϲ εξωθεν μεν φαινεϲθε τοιϲ ανθρωποιϲ δικαιοι εϲωθεν δε εϲτε μεϲτοι υποκριϲεωϲ και ανομιαϲ"},{"number":29,"verse":"ουαι υμιν γραμματειϲ και φαριϲαιοι υποκριται οτι οικοδομειτε τουϲ ταφουϲ των προφητων και κοϲμειτε τα μνημεια των δικαιων"},{"number":30,"verse":"και λεγετε ει ημεθα εν ταιϲ ημεραιϲ των πατερων ημων ουκ αν ημεθα αυτων κοινωνοι εν τω αιματι των προφητων"},{"number":31,"verse":"ωϲτε μαρτυρειτε εαυτοιϲ οτι υιοι εϲτε των φονευϲαντων τουϲ προφηταϲ"},{"number":32,"verse":"και υμειϲ πληρωϲατε το μετρον των πατερων υμων"},{"number":33,"verse":"οφειϲ γεννηματα εχιδνων πωϲ φυγητε απο τηϲ κριϲεωϲ τηϲ γεεννηϲ"},{"number":34,"verse":"δια τουτο ιδου εγω αποϲτελλω προϲ υμαϲ προφηταϲ και ϲοφουϲ και γραμματειϲ εξ αυτων αποκτενειτε και ϲταυρωϲετε και εξ αυτων μαϲτιγωϲετε εν ταιϲ ϲυναγωγαιϲ υμων και διωξετε απο πολεωϲ ειϲ πολιν"},{"number":35,"verse":"οπωϲ ελθη εφ υμαϲ παν αιμα δικαιον εκχυννομενον επι τηϲ γηϲ απο του αιματοϲ αβελ του δικαιου εωϲ του αιματοϲ ζαχαριου υιου βαραχιου ον εφονευϲατε μεταξυ του ναου και του θυϲιαϲτηριου"},{"number":36,"verse":"αμην λεγω υμιν ηξει ταυτα παντα επι την γενεαν ταυτην"},{"number":37,"verse":"ιερουϲαλημ ιερουϲαλημ η αποκτεινουϲα τουϲ προφηταϲ και λιθοβολουϲα τουϲ απεϲταλμενουϲ προϲ αυτην ποϲακιϲ ηθεληϲα επιϲυναγαγειν τα τεκνα ϲου ον τροπον ορνιϲ επιϲυναγει τα νοϲϲια [αυτηϲ] υπο ταϲ πτερυγαϲ και ουκ ηθεληϲατε"},{"number":38,"verse":"ιδου αφιεται υμιν ο οικοϲ υμων"},{"number":39,"verse":"λεγω γαρ υμιν ου μη με ιδητε απ αρτι εωϲ αν ειπητε ευλογημενοϲ ο ερχομενοϲ εν ονοματι κυριου"}]}
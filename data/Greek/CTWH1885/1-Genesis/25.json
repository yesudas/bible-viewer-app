{"bibleAbbr":"CTWH1885","bookName":"Genesis","bookEnglishName":"Genesis","chapterNumber":25,"verses":[{"number":1,"verse":"τοτε ομοιωθηϲεται η βαϲιλεια των ουρανων δεκα παρθενοιϲ αιτινεϲ λαβουϲαι ταϲ λαμπαδαϲ εαυτων εξηλθον ειϲ υπαντηϲιν του νυμφιου"},{"number":2,"verse":"πεντε δε εξ αυτων ηϲαν μωραι και πεντε φρονιμοι"},{"number":3,"verse":"αι γαρ μωραι λαβουϲαι ταϲ λαμπαδαϲ [αυτων] ουκ ελαβον μεθ εαυτων ελαιον"},{"number":4,"verse":"αι δε φρονιμοι ελαβον ελαιον εν τοιϲ αγγειοιϲ μετα των λαμπαδων εαυτων"},{"number":5,"verse":"χρονιζοντοϲ δε του νυμφιου ενυϲταξαν παϲαι και εκαθευδον"},{"number":6,"verse":"μεϲηϲ δε νυκτοϲ κραυγη γεγονεν ιδου ο νυμφιοϲ εξερχεϲθε ειϲ απαντηϲιν"},{"number":7,"verse":"τοτε ηγερθηϲαν παϲαι αι παρθενοι εκειναι και εκοϲμηϲαν ταϲ λαμπαδαϲ εαυτων"},{"number":8,"verse":"αι δε μωραι ταιϲ φρονιμοιϲ ειπαν δοτε ημιν εκ του ελαιου υμων οτι αι λαμπαδεϲ ημων ϲβεννυνται"},{"number":9,"verse":"απεκριθηϲαν δε αι φρονιμοι λεγουϲαι μηποτε ου μη αρκεϲη ημιν και υμιν πορευεϲθε μαλλον προϲ τουϲ πωλουνταϲ και αγοραϲατε εαυταιϲ"},{"number":10,"verse":"απερχομενων δε αυτων αγοραϲαι ηλθεν ο νυμφιοϲ και αι ετοιμοι ειϲηλθον μετ αυτου ειϲ τουϲ γαμουϲ και εκλειϲθη η θυρα"},{"number":11,"verse":"υϲτερον δε ερχονται και αι λοιπαι παρθενοι λεγουϲαι κυριε κυριε ανοιξον ημιν"},{"number":12,"verse":"ο δε αποκριθειϲ ειπεν αμην λεγω υμιν ουκ οιδα υμαϲ"},{"number":13,"verse":"γρηγορειτε ουν οτι ουκ οιδατε την ημεραν ουδε την ωραν"},{"number":14,"verse":"ωϲπερ γαρ ανθρωποϲ αποδημων εκαλεϲεν τουϲ ιδιουϲ δουλουϲ και παρεδωκεν αυτοιϲ τα υπαρχοντα αυτου"},{"number":15,"verse":"και ω μεν εδωκεν πεντε ταλαντα ω δε δυο ω δε εν εκαϲτω κατα την ιδιαν δυναμιν και απεδημηϲεν ευθεωϲ"},{"number":16,"verse":"πορευθειϲ ο τα πεντε ταλαντα λαβων ηργαϲατο εν αυτοιϲ και εκερδηϲεν αλλα πεντε"},{"number":17,"verse":"ωϲαυτωϲ ο τα δυο εκερδηϲεν αλλα δυο"},{"number":18,"verse":"ο δε το εν λαβων απελθων ωρυξεν γην και εκρυψεν το αργυριον του κυριου αυτου"},{"number":19,"verse":"μετα δε πολυν χρονον ερχεται ο κυριοϲ των δουλων εκεινων και ϲυναιρει λογον μετ αυτων"},{"number":20,"verse":"και προϲελθων ο τα πεντε ταλαντα λαβων προϲηνεγκεν αλλα πεντε ταλαντα λεγων κυριε πεντε ταλαντα μοι παρεδωκαϲ ιδε αλλα πεντε ταλαντα εκερδηϲα"},{"number":21,"verse":"εφη αυτω ο κυριοϲ αυτου ευ δουλε αγαθε και πιϲτε επι ολιγα ηϲ πιϲτοϲ επι πολλων ϲε καταϲτηϲω ειϲελθε ειϲ την χαραν του κυριου ϲου"},{"number":22,"verse":"προϲελθων και ο τα δυο ταλαντα ειπεν κυριε δυο ταλαντα μοι παρεδωκαϲ ιδε αλλα δυο ταλαντα εκερδηϲα"},{"number":23,"verse":"εφη αυτω ο κυριοϲ αυτου ευ δουλε αγαθε και πιϲτε επι ολιγα ηϲ πιϲτοϲ επι πολλων ϲε καταϲτηϲω ειϲελθε ειϲ την χαραν του κυριου ϲου"},{"number":24,"verse":"προϲελθων δε και ο το εν ταλαντον ειληφωϲ ειπεν κυριε εγνων ϲε οτι ϲκληροϲ ει ανθρωποϲ θεριζων οπου ουκ εϲπειραϲ και ϲυναγων οθεν ου διεϲκορπιϲαϲ"},{"number":25,"verse":"και φοβηθειϲ απελθων εκρυψα το ταλαντον ϲου εν τη γη ιδε εχειϲ το ϲον"},{"number":26,"verse":"αποκριθειϲ δε ο κυριοϲ αυτου ειπεν αυτω πονηρε δουλε και οκνηρε ηδειϲ οτι θεριζω οπου ουκ εϲπειρα και ϲυναγω οθεν ου διεϲκορπιϲα"},{"number":27,"verse":"εδει ϲε ουν βαλειν τα αργυρια μου τοιϲ τραπεζειταιϲ και ελθων εγω εκομιϲαμην αν το εμον ϲυν τοκω"},{"number":28,"verse":"αρατε ουν απ αυτου το ταλαντον και δοτε τω εχοντι τα δεκα ταλαντα"},{"number":29,"verse":"τω γαρ εχοντι παντι δοθηϲεται και περιϲϲευθηϲεται του δε μη εχοντοϲ και ο εχει αρθηϲεται απ αυτου"},{"number":30,"verse":"και τον αχρειον δουλον εκβαλετε ειϲ το ϲκοτοϲ το εξωτερον εκει εϲται ο κλαυθμοϲ και ο βρυγμοϲ των οδοντων"},{"number":31,"verse":"οταν δε ελθη ο υιοϲ του ανθρωπου εν τη δοξη αυτου και παντεϲ οι αγγελοι μετ αυτου τοτε καθιϲει επι θρονου δοξηϲ αυτου"},{"number":32,"verse":"και ϲυναχθηϲονται εμπροϲθεν αυτου παντα τα εθνη και αφοριϲει αυτουϲ απ αλληλων ωϲπερ ο ποιμην αφοριζει τα προβατα απο των εριφων"},{"number":33,"verse":"και ϲτηϲει τα μεν προβατα εκ δεξιων αυτου τα δε εριφια εξ ευωνυμων"},{"number":34,"verse":"τοτε ερει ο βαϲιλευϲ τοιϲ εκ δεξιων αυτου δευτε οι ευλογημενοι του πατροϲ μου κληρονομηϲατε την ητοιμαϲμενην υμιν βαϲιλειαν απο καταβοληϲ κοϲμου"},{"number":35,"verse":"επειναϲα γαρ και εδωκατε μοι φαγειν εδιψηϲα και εποτιϲατε με ξενοϲ ημην και ϲυνηγαγετε με"},{"number":36,"verse":"γυμνοϲ και περιεβαλετε με ηϲθενηϲα και επεϲκεψαϲθε με εν φυλακη ημην και ηλθατε προϲ με"},{"number":37,"verse":"τοτε αποκριθηϲονται αυτω οι δικαιοι λεγοντεϲ κυριε ποτε ϲε ειδαμεν πεινωντα και εθρεψαμεν η διψωντα και εποτιϲαμεν"},{"number":38,"verse":"ποτε δε ϲε ειδαμεν ξενον και ϲυνηγαγομεν η γυμνον και περιεβαλομεν"},{"number":39,"verse":"ποτε δε ϲε ειδομεν αϲθενουντα η εν φυλακη και ηλθομεν προϲ ϲε"},{"number":40,"verse":"και αποκριθειϲ ο βαϲιλευϲ ερει αυτοιϲ αμην λεγω υμιν εφ οϲον εποιηϲατε ενι τουτων των αδελφων μου των ελαχιϲτων εμοι εποιηϲατε"},{"number":41,"verse":"τοτε ερει και τοιϲ εξ ευωνυμων πορευεϲθε απ εμου κατηραμενοι ειϲ το πυρ το αιωνιον το ητοιμαϲμενον τω διαβολω και τοιϲ αγγελοιϲ αυτου"},{"number":42,"verse":"επειναϲα γαρ και ουκ εδωκατε μοι φαγειν [και] εδιψηϲα και ουκ εποτιϲατε με"},{"number":43,"verse":"ξενοϲ ημην και ου ϲυνηγαγετε με γυμνοϲ και ου περιεβαλετε με αϲθενηϲ και εν φυλακη και ουκ επεϲκεψαϲθε με"},{"number":44,"verse":"τοτε αποκριθηϲονται και αυτοι λεγοντεϲ κυριε ποτε ϲε ειδομεν πεινωντα η διψωντα η ξενον η γυμνον η αϲθενη η εν φυλακη και ου διηκονηϲαμεν ϲοι"},{"number":45,"verse":"τοτε αποκριθηϲεται αυτοιϲ λεγων αμην λεγω υμιν εφ οϲον ουκ εποιηϲατε ενι τουτων των ελαχιϲτων ουδε εμοι εποιηϲατε"},{"number":46,"verse":"και απελευϲονται ουτοι ειϲ κολαϲιν αιωνιον οι δε δικαιοι ειϲ ζωην αιωνιον"}]}
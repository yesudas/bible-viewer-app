{"bibleAbbr":"CTWH1885","bookName":"Genesis","bookEnglishName":"Genesis","chapterNumber":27,"verses":[{"number":1,"verse":"πρωιαϲ δε γενομενηϲ ϲυμβουλιον ελαβον παντεϲ οι αρχιερειϲ και οι πρεϲβυτεροι του λαου κατα του ιηϲου ωϲτε θανατωϲαι αυτον"},{"number":2,"verse":"και δηϲαντεϲ αυτον απηγαγον και παρεδωκαν πειλατω τω ηγεμονι"},{"number":3,"verse":"τοτε ιδων ιουδαϲ ο παραδουϲ αυτον οτι κατεκριθη μεταμεληθειϲ εϲτρεψεν τα τριακοντα αργυρια τοιϲ αρχιερευϲιν και πρεϲβυτεροιϲ"},{"number":4,"verse":"λεγων ημαρτον παραδουϲ αιμα δικαιον οι δε ειπαν τι προϲ ημαϲ ϲυ οψη"},{"number":5,"verse":"και ριψαϲ τα αργυρια ειϲ τον ναον ανεχωρηϲεν και απελθων απηγξατο"},{"number":6,"verse":"οι δε αρχιερειϲ λαβοντεϲ τα αργυρια ειπαν ουκ εξεϲτιν βαλειν αυτα ειϲ τον κορβαναν επει τιμη αιματοϲ εϲτιν"},{"number":7,"verse":"ϲυμβουλιον δε λαβοντεϲ ηγοραϲαν εξ αυτων τον αγρον του κεραμεωϲ ειϲ ταφην τοιϲ ξενοιϲ"},{"number":8,"verse":"διο εκληθη ο αγροϲ εκεινοϲ αγροϲ αιματοϲ εωϲ τηϲ ϲημερον"},{"number":9,"verse":"τοτε επληρωθη το ρηθεν δια ιερεμιου του προφητου λεγοντοϲ και ελαβον τα τριακοντα αργυρια την τιμην του τετιμημενου ον ετιμηϲαντο απο υιων ιϲραηλ"},{"number":10,"verse":"και εδωκαν αυτα ειϲ τον αγρον του κεραμεωϲ καθα ϲυνεταξεν μοι κυριοϲ"},{"number":11,"verse":"ο δε ιηϲουϲ εϲταθη εμπροϲθεν του ηγεμονοϲ και επηρωτηϲεν αυτον ο ηγεμων λεγων ϲυ ει ο βαϲιλευϲ των ιουδαιων ο δε ιηϲουϲ εφη ϲυ λεγειϲ"},{"number":12,"verse":"και εν τω κατηγορειϲθαι αυτον υπο των αρχιερεων και πρεϲβυτερων ουδεν απεκρινατο"},{"number":13,"verse":"τοτε λεγει αυτω ο πειλατοϲ ουκ ακουειϲ ποϲα ϲου καταμαρτυρουϲιν"},{"number":14,"verse":"και ουκ απεκριθη αυτω προϲ ουδε εν ρημα ωϲτε θαυμαζειν τον ηγεμονα λιαν"},{"number":15,"verse":"κατα δε εορτην ειωθει ο ηγεμων απολυειν ενα τω οχλω δεϲμιον ον ηθελον"},{"number":16,"verse":"ειχον δε τοτε δεϲμιον επιϲημον λεγομενον βαραββαν"},{"number":17,"verse":"ϲυνηγμενων ουν αυτων ειπεν αυτοιϲ ο πειλατοϲ τινα θελετε απολυϲω υμιν [τον] βαραββαν η ιηϲουν τον λεγομενον χριϲτον"},{"number":18,"verse":"ηδει γαρ οτι δια φθονον παρεδωκαν αυτον"},{"number":19,"verse":"καθημενου δε αυτου επι του βηματοϲ απεϲτειλεν προϲ αυτον η γυνη αυτου λεγουϲα μηδεν ϲοι και τω δικαιω εκεινω πολλα γαρ επαθον ϲημερον κατ οναρ δι αυτον"},{"number":20,"verse":"οι δε αρχιερειϲ και οι πρεϲβυτεροι επειϲαν τουϲ οχλουϲ ινα αιτηϲωνται τον βαραββαν τον δε ιηϲουν απολεϲωϲιν"},{"number":21,"verse":"αποκριθειϲ δε ο ηγεμων ειπεν αυτοιϲ τινα θελετε απο των δυο απολυϲω υμιν οι δε ειπαν τον βαραββαν"},{"number":22,"verse":"λεγει αυτοιϲ ο πειλατοϲ τι ουν ποιηϲω ιηϲουν τον λεγομενον χριϲτον λεγουϲιν παντεϲ ϲταυρωθητω"},{"number":23,"verse":"ο δε εφη τι γαρ κακον εποιηϲεν οι δε περιϲϲωϲ εκραζον λεγοντεϲ ϲταυρωθητω"},{"number":24,"verse":"ιδων δε ο πειλατοϲ οτι ουδεν ωφελει αλλα μαλλον θορυβοϲ γινεται λαβων υδωρ απενιψατο ταϲ χειραϲ κατεναντι του οχλου λεγων αθωοϲ ειμι απο του αιματοϲ τουτου υμειϲ οψεϲθε"},{"number":25,"verse":"και αποκριθειϲ παϲ ο λαοϲ ειπεν το αιμα αυτου εφ ημαϲ και επι τα τεκνα ημων"},{"number":26,"verse":"τοτε απελυϲεν αυτοιϲ τον βαραββαν τον δε ιηϲουν φραγελλωϲαϲ παρεδωκεν ινα ϲταυρωθη"},{"number":27,"verse":"τοτε οι ϲτρατιωται του ηγεμονοϲ παραλαβοντεϲ τον ιηϲουν ειϲ το πραιτωριον ϲυνηγαγον επ αυτον ολην την ϲπειραν"},{"number":28,"verse":"και εκδυϲαντεϲ αυτον χλαμυδα κοκκινην περιεθηκαν αυτω"},{"number":29,"verse":"και πλεξαντεϲ ϲτεφανον εξ ακανθων επεθηκαν επι τηϲ κεφαληϲ αυτου και καλαμον εν τη δεξια αυτου και γονυπετηϲαντεϲ εμπροϲθεν αυτου ενεπαιξαν αυτω λεγοντεϲ χαιρε βαϲιλευ των ιουδαιων"},{"number":30,"verse":"και εμπτυϲαντεϲ ειϲ αυτον ελαβον τον καλαμον και ετυπτον ειϲ την κεφαλην αυτου"},{"number":31,"verse":"και οτε ενεπαιξαν αυτω εξεδυϲαν αυτον την χλαμυδα και ενεδυϲαν αυτον τα ιματια αυτου και απηγαγον αυτον ειϲ το ϲταυρωϲαι"},{"number":32,"verse":"εξερχομενοι δε ευρον ανθρωπον κυρηναιον ονοματι ϲιμωνα τουτον ηγγαρευϲαν ινα αρη τον ϲταυρον αυτου"},{"number":33,"verse":"και ελθοντεϲ ειϲ τοπον λεγομενον γολγοθα ο εϲτιν κρανιου τοποϲ λεγομενοϲ"},{"number":34,"verse":"εδωκαν αυτω πιειν οινον μετα χοληϲ μεμιγμενον και γευϲαμενοϲ ουκ ηθεληϲεν πιειν"},{"number":35,"verse":"ϲταυρωϲαντεϲ δε αυτον διεμεριϲαντο τα ιματια αυτου βαλλοντεϲ κληρον"},{"number":36,"verse":"και καθημενοι ετηρουν αυτον εκει"},{"number":37,"verse":"και επεθηκαν επανω τηϲ κεφαληϲ αυτου την αιτιαν αυτου γεγραμμενην ουτοϲ εϲτιν ιηϲουϲ ο βαϲιλευϲ των ιουδαιων"},{"number":38,"verse":"τοτε ϲταυρουνται ϲυν αυτω δυο ληϲται ειϲ εκ δεξιων και ειϲ εξ ευωνυμων"},{"number":39,"verse":"οι δε παραπορευομενοι εβλαϲφημουν αυτον κινουντεϲ ταϲ κεφαλαϲ αυτων"},{"number":40,"verse":"και λεγοντεϲ ο καταλυων τον ναον και εν τριϲιν ημεραιϲ οικοδομων ϲωϲον ϲεαυτον ει υιοϲ ει του θεου καταβηθι απο του ϲταυρου"},{"number":41,"verse":"ομοιωϲ [και] οι αρχιερειϲ εμπαιζοντεϲ μετα των γραμματεων και πρεϲβυτερων ελεγον"},{"number":42,"verse":"αλλουϲ εϲωϲεν εαυτον ου δυναται ϲωϲαι βαϲιλευϲ ιϲραηλ εϲτιν καταβατω νυν απο του ϲταυρου και πιϲτευϲομεν επ αυτον"},{"number":43,"verse":"πεποιθεν επι τον θεον ρυϲαϲθω νυν ει θελει αυτον ειπεν γαρ οτι θεου ειμι υιοϲ"},{"number":44,"verse":"το δ αυτο και οι ληϲται οι ϲυνϲταυρωθεντεϲ ϲυν αυτω ωνειδιζον αυτον"},{"number":45,"verse":"απο δε εκτηϲ ωραϲ ϲκοτοϲ εγενετο επι παϲαν την γην εωϲ ωραϲ ενατηϲ"},{"number":46,"verse":"περι δε την ενατην ωραν εβοηϲεν ο ιηϲουϲ φωνη μεγαλη λεγων ελωι ελωι λεμα ϲαβαχθανει τουτ εϲτιν θεε μου θεε μου ινα τι με εγκατελιπεϲ"},{"number":47,"verse":"τινεϲ δε των εκει εϲτηκοτων ακουϲαντεϲ ελεγον οτι ηλειαν φωνει ουτοϲ"},{"number":48,"verse":"και ευθεωϲ δραμων ειϲ εξ αυτων και λαβων ϲπογγον πληϲαϲ τε οξουϲ και περιθειϲ καλαμω εποτιζεν αυτον"},{"number":49,"verse":"οι δε λοιποι ειπαν αφεϲ ιδωμεν ει ερχεται ηλειαϲ ϲωϲων αυτον"},{"number":50,"verse":"ο δε ιηϲουϲ παλιν κραξαϲ φωνη μεγαλη αφηκεν το πνευμα"},{"number":51,"verse":"και ιδου το καταπεταϲμα του ναου εϲχιϲθη [απ] ανωθεν εωϲ κατω ειϲ δυο και η γη εϲειϲθη και αι πετραι εϲχιϲθηϲαν"},{"number":52,"verse":"και τα μνημεια ανεωχθηϲαν και πολλα ϲωματα των κεκοιμημενων αγιων ηγερθηϲαν"},{"number":53,"verse":"και εξελθοντεϲ εκ των μνημειων μετα την εγερϲιν αυτου ειϲηλθον ειϲ την αγιαν πολιν και ενεφανιϲθηϲαν πολλοιϲ"},{"number":54,"verse":"ο δε εκατονταρχοϲ και οι μετ αυτου τηρουντεϲ τον ιηϲουν ιδοντεϲ τον ϲειϲμον και τα γινομενα εφοβηθηϲαν ϲφοδρα λεγοντεϲ αληθωϲ θεου υιοϲ ην ουτοϲ"},{"number":55,"verse":"ηϲαν δε εκει γυναικεϲ πολλαι απο μακροθεν θεωρουϲαι αιτινεϲ ηκολουθηϲαν τω ιηϲου απο τηϲ γαλιλαιαϲ διακονουϲαι αυτω"},{"number":56,"verse":"εν αιϲ ην μαρια η μαγδαληνη και μαρια η του ιακωβου και ιωϲηφ μητηρ και η μητηρ των υιων ζεβεδαιου"},{"number":57,"verse":"οψιαϲ δε γενομενηϲ ηλθεν ανθρωποϲ πλουϲιοϲ απο αριμαθαιαϲ τουνομα ιωϲηφ οϲ και αυτοϲ εμαθητευθη τω ιηϲου"},{"number":58,"verse":"ουτοϲ προϲελθων τω πειλατω ητηϲατο το ϲωμα του ιηϲου τοτε ο πειλατοϲ εκελευϲεν αποδοθηναι"},{"number":59,"verse":"και λαβων το ϲωμα ο ιωϲηφ ενετυλιξεν αυτο [εν] ϲινδονι καθαρα"},{"number":60,"verse":"και εθηκεν αυτο εν τω καινω αυτου μνημειω ο ελατομηϲεν εν τη πετρα και προϲκυλιϲαϲ λιθον μεγαν τη θυρα του μνημειου απηλθεν"},{"number":61,"verse":"ην δε εκει μαριαμ η μαγδαληνη και η αλλη μαρια καθημεναι απεναντι του ταφου"},{"number":62,"verse":"τη δε επαυριον ητιϲ εϲτιν μετα την παραϲκευην ϲυνηχθηϲαν οι αρχιερειϲ και οι φαριϲαιοι προϲ πειλατον"},{"number":63,"verse":"λεγοντεϲ κυριε εμνηϲθημεν οτι εκεινοϲ ο πλανοϲ ειπεν ετι ζων μετα τρειϲ ημεραϲ εγειρομαι"},{"number":64,"verse":"κελευϲον ουν αϲφαλιϲθηναι τον ταφον εωϲ τηϲ τριτηϲ ημεραϲ μη ποτε ελθοντεϲ οι μαθηται κλεψωϲιν αυτον και ειπωϲιν τω λαω ηγερθη απο των νεκρων και εϲται η εϲχατη πλανη χειρων τηϲ πρωτηϲ"},{"number":65,"verse":"εφη αυτοιϲ ο πειλατοϲ εχετε κουϲτωδιαν υπαγετε αϲφαλιϲαϲθε ωϲ οιδατε"},{"number":66,"verse":"οι δε πορευθεντεϲ ηϲφαλιϲαντο τον ταφον ϲφραγιϲαντεϲ τον λιθον μετα τηϲ κουϲτωδιαϲ"}]}
{"bibleAbbr":"CTWH1885","bookName":"Genesis","bookEnglishName":"Genesis","chapterNumber":3,"verses":[{"number":1,"verse":"εν δε ταιϲ ημεραιϲ εκειναιϲ παραγινεται ιωανηϲ ο βαπτιϲτηϲ κηρυϲϲων εν τη ερημω τηϲ ιουδαιαϲ"},{"number":2,"verse":"λεγων μετανοειτε ηγγικεν γαρ η βαϲιλεια των ουρανων"},{"number":3,"verse":"ουτοϲ γαρ εϲτιν ο ρηθειϲ δια ηϲαιου του προφητου λεγοντοϲ φωνη βοωντοϲ εν τη ερημω ετοιμαϲατε την οδον κυριου ευθειαϲ ποιειτε ταϲ τριβουϲ αυτου"},{"number":4,"verse":"αυτοϲ δε ο ιωανηϲ ειχεν το ενδυμα αυτου απο τριχων καμηλου και ζωνην δερματινην περι την οϲφυν αυτου η δε τροφη ην αυτου ακριδεϲ και μελι αγριον"},{"number":5,"verse":"τοτε εξεπορευετο προϲ αυτον ιεροϲολυμα και παϲα η ιουδαια και παϲα η περιχωροϲ του ιορδανου"},{"number":6,"verse":"και εβαπτιζοντο εν τω ιορδανη ποταμω υπ αυτου εξομολογουμενοι ταϲ αμαρτιαϲ αυτων"},{"number":7,"verse":"ιδων δε πολλουϲ των φαριϲαιων και ϲαδδουκαιων ερχομενουϲ επι το βαπτιϲμα ειπεν αυτοιϲ γεννηματα εχιδνων τιϲ υπεδειξεν υμιν φυγειν απο τηϲ μελλουϲηϲ οργηϲ"},{"number":8,"verse":"ποιηϲατε ουν καρπον αξιον τηϲ μετανοιαϲ"},{"number":9,"verse":"και μη δοξητε λεγειν εν εαυτοιϲ πατερα εχομεν τον αβρααμ λεγω γαρ υμιν οτι δυναται ο θεοϲ εκ των λιθων τουτων εγειραι τεκνα τω αβρααμ"},{"number":10,"verse":"ηδη δε η αξινη προϲ την ριζαν των δενδρων κειται παν ουν δενδρον μη ποιουν καρπον καλον εκκοπτεται και ειϲ πυρ βαλλεται"},{"number":11,"verse":"εγω μεν υμαϲ βαπτιζω εν υδατι ειϲ μετανοιαν ο δε οπιϲω μου ερχομενοϲ ιϲχυροτεροϲ μου εϲτιν ου ουκ ειμι ικανοϲ τα υποδηματα βαϲταϲαι αυτοϲ υμαϲ βαπτιϲει εν πνευματι αγιω και πυρι"},{"number":12,"verse":"ου το πτυον εν τη χειρι αυτου και διακαθαριει την αλωνα αυτου και ϲυναξει τον ϲιτον αυτου ειϲ την αποθηκην το δε αχυρον κατακαυϲει πυρι αϲβεϲτω"},{"number":13,"verse":"τοτε παραγινεται ο ιηϲουϲ απο τηϲ γαλιλαιαϲ επι τον ιορδανην προϲ τον ιωανην του βαπτιϲθηναι υπ αυτου"},{"number":14,"verse":"ο δε διεκωλυεν αυτον λεγων εγω χρειαν εχω υπο ϲου βαπτιϲθηναι και ϲυ ερχη προϲ με"},{"number":15,"verse":"αποκριθειϲ δε ο ιηϲουϲ ειπεν αυτω αφεϲ αρτι ουτω γαρ πρεπον εϲτιν ημιν πληρωϲαι παϲαν δικαιοϲυνην τοτε αφιηϲιν αυτον"},{"number":16,"verse":"βαπτιϲθειϲ δε ο ιηϲουϲ ευθυϲ ανεβη απο του υδατοϲ και ιδου ηνεωχθηϲαν οι ουρανοι και ειδεν πνευμα θεου καταβαινον ωϲει περιϲτεραν ερχομενον επ αυτον"},{"number":17,"verse":"και ιδου φωνη εκ των ουρανων λεγουϲα ουτοϲ εϲτιν ο υιοϲ μου ο αγαπητοϲ εν ω ευδοκηϲα"}]}
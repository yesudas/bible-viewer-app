{"bibleAbbr":"CTWH1885","bookName":"Genesis","bookEnglishName":"Genesis","chapterNumber":26,"verses":[{"number":1,"verse":"και εγενετο οτε ετελεϲεν ο ιηϲουϲ πανταϲ τουϲ λογουϲ τουτουϲ ειπεν τοιϲ μαθηταιϲ αυτου"},{"number":2,"verse":"οιδατε οτι μετα δυο ημεραϲ το παϲχα γινεται και ο υιοϲ του ανθρωπου παραδιδοται ειϲ το ϲταυρωθηναι"},{"number":3,"verse":"τοτε ϲυνηχθηϲαν οι αρχιερειϲ και οι πρεϲβυτεροι του λαου ειϲ την αυλην του αρχιερεωϲ του λεγομενου καιαφα"},{"number":4,"verse":"και ϲυνεβουλευϲαντο ινα τον ιηϲουν δολω κρατηϲωϲιν και αποκτεινωϲιν"},{"number":5,"verse":"ελεγον δε μη εν τη εορτη ινα μη θορυβοϲ γενηται εν τω λαω"},{"number":6,"verse":"του δε ιηϲου γενομενου εν βηθανια εν οικια ϲιμωνοϲ του λεπρου"},{"number":7,"verse":"προϲηλθεν αυτω γυνη εχουϲα αλαβαϲτρον μυρου βαρυτιμου και κατεχεεν επι τηϲ κεφαληϲ αυτου ανακειμενου"},{"number":8,"verse":"ιδοντεϲ δε οι μαθηται ηγανακτηϲαν λεγοντεϲ ειϲ τι η απωλεια αυτη"},{"number":9,"verse":"εδυνατο γαρ τουτο πραθηναι πολλου και δοθηναι πτωχοιϲ"},{"number":10,"verse":"γνουϲ δε ο ιηϲουϲ ειπεν αυτοιϲ τι κοπουϲ παρεχετε τη γυναικι εργον γαρ καλον ηργαϲατο ειϲ εμε"},{"number":11,"verse":"παντοτε γαρ τουϲ πτωχουϲ εχετε μεθ εαυτων εμε δε ου παντοτε εχετε"},{"number":12,"verse":"βαλουϲα γαρ αυτη το μυρον τουτο επι του ϲωματοϲ μου προϲ το ενταφιαϲαι με εποιηϲεν"},{"number":13,"verse":"αμην λεγω υμιν οπου εαν κηρυχθη το ευαγγελιον τουτο εν ολω τω κοϲμω λαληθηϲεται και ο εποιηϲεν αυτη ειϲ μνημοϲυνον αυτηϲ"},{"number":14,"verse":"τοτε πορευθειϲ ειϲ των δωδεκα ο λεγομενοϲ ιουδαϲ ιϲκαριωτηϲ προϲ τουϲ αρχιερειϲ"},{"number":15,"verse":"ειπεν τι θελετε μοι δουναι καγω υμιν παραδωϲω αυτον οι δε εϲτηϲαν αυτω τριακοντα αργυρια"},{"number":16,"verse":"και απο τοτε εζητει ευκαιριαν ινα αυτον παραδω"},{"number":17,"verse":"τη δε πρωτη των αζυμων προϲηλθον οι μαθηται τω ιηϲου λεγοντεϲ που θελειϲ ετοιμαϲωμεν ϲοι φαγειν το παϲχα"},{"number":18,"verse":"ο δε ειπεν υπαγετε ειϲ την πολιν προϲ τον δεινα και ειπατε αυτω ο διδαϲκαλοϲ λεγει ο καιροϲ μου εγγυϲ εϲτιν προϲ ϲε ποιω το παϲχα μετα των μαθητων μου"},{"number":19,"verse":"και εποιηϲαν οι μαθηται ωϲ ϲυνεταξεν αυτοιϲ ο ιηϲουϲ και ητοιμαϲαν το παϲχα"},{"number":20,"verse":"οψιαϲ δε γενομενηϲ ανεκειτο μετα των δωδεκα [μαθητων]"},{"number":21,"verse":"και εϲθιοντων αυτων ειπεν αμην λεγω υμιν οτι ειϲ εξ υμων παραδωϲει με"},{"number":22,"verse":"και λυπουμενοι ϲφοδρα ηρξαντο λεγειν αυτω ειϲ εκαϲτοϲ μητι εγω ειμι κυριε"},{"number":23,"verse":"ο δε αποκριθειϲ ειπεν ο εμβαψαϲ μετ εμου την χειρα εν τω τρυβλιω ουτοϲ με παραδωϲει"},{"number":24,"verse":"ο μεν υιοϲ του ανθρωπου υπαγει καθωϲ γεγραπται περι αυτου ουαι δε τω ανθρωπω εκεινω δι ου ο υιοϲ του ανθρωπου παραδιδοται καλον ην αυτω ει ουκ εγεννηθη ο ανθρωποϲ εκεινοϲ"},{"number":25,"verse":"αποκριθειϲ δε ιουδαϲ ο παραδιδουϲ αυτον ειπεν μητι εγω ειμι ραββει λεγει αυτω ϲυ ειπαϲ"},{"number":26,"verse":"εϲθιοντων δε αυτων λαβων ο ιηϲουϲ αρτον και ευλογηϲαϲ εκλαϲεν και δουϲ τοιϲ μαθηταιϲ ειπεν λαβετε φαγετε τουτο εϲτιν το ϲωμα μου"},{"number":27,"verse":"και λαβων ποτηριον [και] ευχαριϲτηϲαϲ εδωκεν αυτοιϲ λεγων πιετε εξ αυτου παντεϲ"},{"number":28,"verse":"τουτο γαρ εϲτιν το αιμα μου τηϲ διαθηκηϲ το περι πολλων εκχυννομενον ειϲ αφεϲιν αμαρτιων"},{"number":29,"verse":"λεγω δε υμιν ου μη πιω απ αρτι εκ τουτου του γενηματοϲ τηϲ αμπελου εωϲ τηϲ ημεραϲ εκεινηϲ οταν αυτο πινω μεθ υμων καινον εν τη βαϲιλεια του πατροϲ μου"},{"number":30,"verse":"και υμνηϲαντεϲ εξηλθον ειϲ το οροϲ των ελαιων"},{"number":31,"verse":"τοτε λεγει αυτοιϲ ο ιηϲουϲ παντεϲ υμειϲ ϲκανδαλιϲθηϲεϲθε εν εμοι εν τη νυκτι ταυτη γεγραπται γαρ παταξω τον ποιμενα και διαϲκορπιϲθηϲονται τα προβατα τηϲ ποιμνηϲ"},{"number":32,"verse":"μετα δε το εγερθηναι με προαξω υμαϲ ειϲ την γαλιλαιαν"},{"number":33,"verse":"αποκριθειϲ δε ο πετροϲ ειπεν αυτω ει παντεϲ ϲκανδαλιϲθηϲονται εν ϲοι εγω ουδεποτε ϲκανδαλιϲθηϲομαι"},{"number":34,"verse":"εφη αυτω ο ιηϲουϲ αμην λεγω ϲοι οτι εν ταυτη τη νυκτι πριν αλεκτορα φωνηϲαι τριϲ απαρνηϲη με"},{"number":35,"verse":"λεγει αυτω ο πετροϲ καν δεη με ϲυν ϲοι αποθανειν ου μη ϲε απαρνηϲομαι ομοιωϲ και παντεϲ οι μαθηται ειπαν"},{"number":36,"verse":"τοτε ερχεται μετ αυτων ο ιηϲουϲ ειϲ χωριον λεγομενον γεθϲημανει και λεγει τοιϲ μαθηταιϲ καθιϲατε αυτου εωϲ [ου] απελθων εκει προϲευξωμαι"},{"number":37,"verse":"και παραλαβων τον πετρον και τουϲ δυο υιουϲ ζεβεδαιου ηρξατο λυπειϲθαι και αδημονειν"},{"number":38,"verse":"τοτε λεγει αυτοιϲ περιλυποϲ εϲτιν η ψυχη μου εωϲ θανατου μεινατε ωδε και γρηγορειτε μετ εμου"},{"number":39,"verse":"και προελθων μικρον επεϲεν επι προϲωπον αυτου προϲευχομενοϲ και λεγων πατερ μου ει δυνατον εϲτιν παρελθατω απ εμου το ποτηριον τουτο πλην ουχ ωϲ εγω θελω αλλ ωϲ ϲυ"},{"number":40,"verse":"και ερχεται προϲ τουϲ μαθηταϲ και ευριϲκει αυτουϲ καθευδονταϲ και λεγει τω πετρω ουτωϲ ουκ ιϲχυϲατε μιαν ωραν γρηγορηϲαι μετ εμου"},{"number":41,"verse":"γρηγορειτε και προϲευχεϲθε ινα μη ειϲελθητε ειϲ πειραϲμον το μεν πνευμα προθυμον η δε ϲαρξ αϲθενηϲ"},{"number":42,"verse":"παλιν εκ δευτερου απελθων προϲηυξατο [λεγων] πατερ μου ει ου δυναται τουτο παρελθειν εαν μη αυτο πιω γενηθητω το θελημα ϲου"},{"number":43,"verse":"και ελθων παλιν ευρεν αυτουϲ καθευδονταϲ ηϲαν γαρ αυτων οι οφθαλμοι βεβαρημενοι"},{"number":44,"verse":"και αφειϲ αυτουϲ παλιν απελθων προϲηυξατο εκ τριτου τον αυτον λογον ειπων παλιν"},{"number":45,"verse":"τοτε ερχεται προϲ τουϲ μαθηταϲ και λεγει αυτοιϲ καθευδετε λοιπον και αναπαυεϲθε ιδου ηγγικεν η ωρα και ο υιοϲ του ανθρωπου παραδιδοται ειϲ χειραϲ αμαρτωλων"},{"number":46,"verse":"εγειρεϲθε αγωμεν ιδου ηγγικεν ο παραδιδουϲ με"},{"number":47,"verse":"και ετι αυτου λαλουντοϲ ιδου ιουδαϲ ειϲ των δωδεκα ηλθεν και μετ αυτου οχλοϲ πολυϲ μετα μαχαιρων και ξυλων απο των αρχιερεων και πρεϲβυτερων του λαου"},{"number":48,"verse":"ο δε παραδιδουϲ αυτον εδωκεν αυτοιϲ ϲημειον λεγων ον αν φιληϲω αυτοϲ εϲτιν κρατηϲατε αυτον"},{"number":49,"verse":"και ευθεωϲ προϲελθων τω ιηϲου ειπεν χαιρε ραββει και κατεφιληϲεν αυτον"},{"number":50,"verse":"ο δε ιηϲουϲ ειπεν αυτω εταιρε εφ ο παρει τοτε προϲελθοντεϲ επεβαλον ταϲ χειραϲ επι τον ιηϲουν και εκρατηϲαν αυτον"},{"number":51,"verse":"και ιδου ειϲ των μετα ιηϲου εκτειναϲ την χειρα απεϲπαϲεν την μαχαιραν αυτου και παταξαϲ τον δουλον του αρχιερεωϲ αφειλεν αυτου το ωτιον"},{"number":52,"verse":"τοτε λεγει αυτω ο ιηϲουϲ αποϲτρεψον την μαχαιραν ϲου ειϲ τον τοπον αυτηϲ παντεϲ γαρ οι λαβοντεϲ μαχαιραν εν μαχαιρη απολουνται"},{"number":53,"verse":"η δοκειϲ οτι ου δυναμαι παρακαλεϲαι τον πατερα μου και παραϲτηϲει μοι αρτι πλειω δωδεκα λεγιωναϲ αγγελων"},{"number":54,"verse":"πωϲ ουν πληρωθωϲιν αι γραφαι οτι ουτωϲ δει γενεϲθαι"},{"number":55,"verse":"εν εκεινη τη ωρα ειπεν ο ιηϲουϲ τοιϲ οχλοιϲ ωϲ επι ληϲτην εξηλθατε μετα μαχαιρων και ξυλων ϲυλλαβειν με καθ ημεραν εν τω ιερω εκαθεζομην διδαϲκων και ουκ εκρατηϲατε με"},{"number":56,"verse":"τουτο δε ολον γεγονεν ινα πληρωθωϲιν αι γραφαι των προφητων τοτε οι μαθηται παντεϲ αφεντεϲ αυτον εφυγον"},{"number":57,"verse":"οι δε κρατηϲαντεϲ τον ιηϲουν απηγαγον προϲ καιαφαν τον αρχιερεα οπου οι γραμματειϲ και οι πρεϲβυτεροι ϲυνηχθηϲαν"},{"number":58,"verse":"ο δε πετροϲ ηκολουθει αυτω [απο] μακροθεν εωϲ τηϲ αυληϲ του αρχιερεωϲ και ειϲελθων εϲω εκαθητο μετα των υπηρετων ιδειν το τελοϲ"},{"number":59,"verse":"οι δε αρχιερειϲ και το ϲυνεδριον ολον εζητουν ψευδομαρτυριαν κατα του ιηϲου οπωϲ αυτον θανατωϲωϲιν"},{"number":60,"verse":"και ουχ ευρον πολλων προϲελθοντων ψευδομαρτυρων υϲτερον δε προϲελθοντεϲ δυο"},{"number":61,"verse":"ειπαν ουτοϲ εφη δυναμαι καταλυϲαι τον ναον του θεου και δια τριων ημερων οικοδομηϲαι"},{"number":62,"verse":"και αναϲταϲ ο αρχιερευϲ ειπεν αυτω ουδεν αποκρινη τι ουτοι ϲου καταμαρτυρουϲιν"},{"number":63,"verse":"ο δε ιηϲουϲ εϲιωπα και ο αρχιερευϲ ειπεν αυτω εξορκιζω ϲε κατα του θεου του ζωντοϲ ινα ημιν ειπηϲ ει ϲυ ει ο χριϲτοϲ ο υιοϲ του θεου"},{"number":64,"verse":"λεγει αυτω ο ιηϲουϲ ϲυ ειπαϲ πλην λεγω υμιν απ αρτι οψεϲθε τον υιον του ανθρωπου καθημενον εκ δεξιων τηϲ δυναμεωϲ και ερχομενον επι των νεφελων του ουρανου"},{"number":65,"verse":"τοτε ο αρχιερευϲ διερηξεν τα ιματια αυτου λεγων εβλαϲφημηϲεν τι ετι χρειαν εχομεν μαρτυρων ιδε νυν ηκουϲατε την βλαϲφημιαν"},{"number":66,"verse":"τι υμιν δοκει οι δε αποκριθεντεϲ ειπαν ενοχοϲ θανατου εϲτιν"},{"number":67,"verse":"τοτε ενεπτυϲαν ειϲ το προϲωπον αυτου και εκολαφιϲαν αυτον οι δε εραπιϲαν"},{"number":68,"verse":"λεγοντεϲ προφητευϲον ημιν χριϲτε τιϲ εϲτιν ο παιϲαϲ ϲε"},{"number":69,"verse":"ο δε πετροϲ εκαθητο εξω εν τη αυλη και προϲηλθεν αυτω μια παιδιϲκη λεγουϲα και ϲυ ηϲθα μετα ιηϲου του γαλιλαιου"},{"number":70,"verse":"ο δε ηρνηϲατο εμπροϲθεν παντων λεγων ουκ οιδα τι λεγειϲ"},{"number":71,"verse":"εξελθοντα δε ειϲ τον πυλωνα ειδεν αυτον αλλη και λεγει τοιϲ εκει ουτοϲ ην μετα ιηϲου του ναζωραιου"},{"number":72,"verse":"και παλιν ηρνηϲατο μετα ορκου οτι ουκ οιδα τον ανθρωπον"},{"number":73,"verse":"μετα μικρον δε προϲελθοντεϲ οι εϲτωτεϲ ειπον τω πετρω αληθωϲ και ϲυ εξ αυτων ει και γαρ η λαλια ϲου δηλον ϲε ποιει"},{"number":74,"verse":"τοτε ηρξατο καταθεματιζειν και ομνυειν οτι ουκ οιδα τον ανθρωπον και ευθυϲ αλεκτωρ εφωνηϲεν"},{"number":75,"verse":"και εμνηϲθη ο πετροϲ του ρηματοϲ ιηϲου ειρηκοτοϲ οτι πριν αλεκτορα φωνηϲαι τριϲ απαρνηϲη με και εξελθων εξω εκλαυϲεν πικρωϲ"}]}
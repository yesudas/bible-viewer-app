{"bibleAbbr":"CTWH1885","bookName":"Exodus","bookEnglishName":"Exodus","chapterNumber":5,"verses":[{"number":1,"verse":"και ηλθον ειϲ το περαν τηϲ θαλαϲϲηϲ ειϲ την χωραν των γεραϲηνων"},{"number":2,"verse":"και εξελθοντοϲ αυτου εκ του πλοιου [ευθυϲ] υπηντηϲεν αυτω εκ των μνημειων ανθρωποϲ εν πνευματι ακαθαρτω"},{"number":3,"verse":"οϲ την κατοικηϲιν ειχεν εν τοιϲ μνημαϲιν και ουδε αλυϲει ουκετι ουδειϲ εδυνατο αυτον δηϲαι"},{"number":4,"verse":"δια το αυτον πολλακιϲ πεδαιϲ και αλυϲεϲι δεδεϲθαι και διεϲπαϲθαι υπ αυτου ταϲ αλυϲειϲ και ταϲ πεδαϲ ϲυντετριφθαι και ουδειϲ ιϲχυεν αυτον δαμαϲαι"},{"number":5,"verse":"και δια παντοϲ νυκτοϲ και ημεραϲ εν τοιϲ μνημαϲιν και εν τοιϲ ορεϲιν ην κραζων και κατακοπτων εαυτον λιθοιϲ"},{"number":6,"verse":"και ιδων τον ιηϲουν απο μακροθεν εδραμεν και προϲεκυνηϲεν αυτον"},{"number":7,"verse":"και κραξαϲ φωνη μεγαλη λεγει τι εμοι και ϲοι ιηϲου υιε του θεου του υψιϲτου ορκιζω ϲε τον θεον μη με βαϲανιϲηϲ"},{"number":8,"verse":"ελεγεν γαρ αυτω εξελθε το πνευμα το ακαθαρτον εκ του ανθρωπου"},{"number":9,"verse":"και επηρωτα αυτον τι ονομα ϲοι και λεγει αυτω λεγιων ονομα μοι οτι πολλοι εϲμεν"},{"number":10,"verse":"και παρεκαλει αυτον πολλα ινα μη αυτα αποϲτειλη εξω τηϲ χωραϲ"},{"number":11,"verse":"ην δε εκει προϲ τω ορει αγελη χοιρων μεγαλη βοϲκομενη"},{"number":12,"verse":"και παρεκαλεϲαν αυτον λεγοντεϲ πεμψον ημαϲ ειϲ τουϲ χοιρουϲ ινα ειϲ αυτουϲ ειϲελθωμεν"},{"number":13,"verse":"και επετρεψεν αυτοιϲ και εξελθοντα τα πνευματα τα ακαθαρτα ειϲηλθον ειϲ τουϲ χοιρουϲ και ωρμηϲεν η αγελη κατα του κρημνου ειϲ την θαλαϲϲαν ωϲ διϲχιλιοι και επνιγοντο εν τη θαλαϲϲη"},{"number":14,"verse":"και οι βοϲκοντεϲ αυτουϲ εφυγον και απηγγειλαν ειϲ την πολιν και ειϲ τουϲ αγρουϲ και ηλθον ιδειν τι εϲτιν το γεγονοϲ"},{"number":15,"verse":"και ερχονται προϲ τον ιηϲουν και θεωρουϲιν τον δαιμονιζομενον καθημενον ιματιϲμενον και ϲωφρονουντα τον εϲχηκοτα τον λεγιωνα και εφοβηθηϲαν"},{"number":16,"verse":"και διηγηϲαντο αυτοιϲ οι ιδοντεϲ πωϲ εγενετο τω δαιμονιζομενω και περι των χοιρων"},{"number":17,"verse":"και ηρξαντο παρακαλειν αυτον απελθειν απο των οριων αυτων"},{"number":18,"verse":"και εμβαινοντοϲ αυτου ειϲ το πλοιον παρεκαλει αυτον ο δαιμονιϲθειϲ ινα μετ αυτου η"},{"number":19,"verse":"και ουκ αφηκεν αυτον αλλα λεγει αυτω υπαγε ειϲ τον οικον ϲου προϲ τουϲ ϲουϲ και απαγγειλον αυτοιϲ οϲα ο κυριοϲ ϲοι πεποιηκεν και ηλεηϲεν ϲε"},{"number":20,"verse":"και απηλθεν και ηρξατο κηρυϲϲειν εν τη δεκαπολει οϲα εποιηϲεν αυτω ο ιηϲουϲ και παντεϲ εθαυμαζον"},{"number":21,"verse":"και διαπεραϲαντοϲ του ιηϲου εν τω πλοιω παλιν ειϲ το περαν ϲυνηχθη οχλοϲ πολυϲ επ αυτον και ην παρα την θαλαϲϲαν"},{"number":22,"verse":"και ερχεται ειϲ των αρχιϲυναγωγων ονοματι ιαειροϲ και ιδων αυτον πιπτει προϲ τουϲ ποδαϲ αυτου"},{"number":23,"verse":"και παρακαλει αυτον πολλα λεγων οτι το θυγατριον μου εϲχατωϲ εχει ινα ελθων επιθηϲ ταϲ χειραϲ αυτη ινα ϲωθη και ζηϲη"},{"number":24,"verse":"και απηλθεν μετ αυτου και ηκολουθει αυτω οχλοϲ πολυϲ και ϲυνεθλιβον αυτον"},{"number":25,"verse":"και γυνη ουϲα εν ρυϲει αιματοϲ δωδεκα ετη"},{"number":26,"verse":"και πολλα παθουϲα υπο πολλων ιατρων και δαπανηϲαϲα τα παρ αυτηϲ παντα και μηδεν ωφεληθειϲα αλλα μαλλον ειϲ το χειρον ελθουϲα"},{"number":27,"verse":"ακουϲαϲα τα περι του ιηϲου ελθουϲα εν τω οχλω οπιϲθεν ηψατο του ιματιου αυτου"},{"number":28,"verse":"ελεγεν γαρ οτι εαν αψωμαι καν των ιματιων αυτου ϲωθηϲομαι"},{"number":29,"verse":"και ευθυϲ εξηρανθη η πηγη του αιματοϲ αυτηϲ και εγνω τω ϲωματι οτι ιαται απο τηϲ μαϲτιγοϲ"},{"number":30,"verse":"και ευθυϲ ο ιηϲουϲ επιγνουϲ εν εαυτω την εξ αυτου δυναμιν εξελθουϲαν επιϲτραφειϲ εν τω οχλω ελεγεν τιϲ μου ηψατο των ιματιων"},{"number":31,"verse":"και ελεγον αυτω οι μαθηται αυτου βλεπειϲ τον οχλον ϲυνθλιβοντα ϲε και λεγειϲ τιϲ μου ηψατο"},{"number":32,"verse":"και περιεβλεπετο ιδειν την τουτο ποιηϲαϲαν"},{"number":33,"verse":"η δε γυνη φοβηθειϲα και τρεμουϲα ειδυια ο γεγονεν αυτη ηλθεν και προϲεπεϲεν αυτω και ειπεν αυτω παϲαν την αληθειαν"},{"number":34,"verse":"ο δε ειπεν αυτη θυγατηρ η πιϲτιϲ ϲου ϲεϲωκεν ϲε υπαγε ειϲ ειρηνην και ιϲθι υγιηϲ απο τηϲ μαϲτιγοϲ ϲου"},{"number":35,"verse":"ετι αυτου λαλουντοϲ ερχονται απο του αρχιϲυναγωγου λεγοντεϲ οτι η θυγατηρ ϲου απεθανεν τι ετι ϲκυλλειϲ τον διδαϲκαλον"},{"number":36,"verse":"ο δε ιηϲουϲ παρακουϲαϲ τον λογον λαλουμενον λεγει τω αρχιϲυναγωγω μη φοβου μονον πιϲτευε"},{"number":37,"verse":"και ουκ αφηκεν ουδενα μετ αυτου ϲυνακολουθηϲαι ει μη τον πετρον και ιακωβον και ιωανην τον αδελφον ιακωβου"},{"number":38,"verse":"και ερχονται ειϲ τον οικον του αρχιϲυναγωγου και θεωρει θορυβον και κλαιονταϲ και αλαλαζονταϲ πολλα"},{"number":39,"verse":"και ειϲελθων λεγει αυτοιϲ τι θορυβειϲθε και κλαιετε το παιδιον ουκ απεθανεν αλλα καθευδει"},{"number":40,"verse":"και κατεγελων αυτου αυτοϲ δε εκβαλων πανταϲ παραλαμβανει τον πατερα του παιδιου και την μητερα και τουϲ μετ αυτου και ειϲπορευεται οπου ην το παιδιον"},{"number":41,"verse":"και κρατηϲαϲ τηϲ χειροϲ του παιδιου λεγει αυτη ταλειθα κουμ ο εϲτιν μεθερμηνευομενον το κοραϲιον ϲοι λεγω εγειρε"},{"number":42,"verse":"και ευθυϲ ανεϲτη το κοραϲιον και περιεπατει ην γαρ ετων δωδεκα και εξεϲτηϲαν ευθυϲ εκϲταϲει μεγαλη"},{"number":43,"verse":"και διεϲτειλατο αυτοιϲ πολλα ινα μηδειϲ γνοι τουτο και ειπεν δοθηναι αυτη φαγειν"}]}
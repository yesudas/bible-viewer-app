{"bibleAbbr":"CTWH1885","bookName":"Exodus","bookEnglishName":"Exodus","chapterNumber":12,"verses":[{"number":1,"verse":"και ηρξατο αυτοιϲ εν παραβολαιϲ λαλειν αμπελωνα ανθρωποϲ εφυτευϲεν και περιεθηκεν φραγμον και ωρυξεν υποληνιον και ωκοδομηϲεν πυργον και εξεδετο αυτον γεωργοιϲ και απεδημηϲεν"},{"number":2,"verse":"και απεϲτειλεν προϲ τουϲ γεωργουϲ τω καιρω δουλον ινα παρα των γεωργων λαβη απο των καρπων του αμπελωνοϲ"},{"number":3,"verse":"και λαβοντεϲ αυτον εδειραν και απεϲτειλαν κενον"},{"number":4,"verse":"και παλιν απεϲτειλεν προϲ αυτουϲ αλλον δουλον κακεινον εκεφαλιωϲαν και ητιμαϲαν"},{"number":5,"verse":"και αλλον απεϲτειλεν κακεινον απεκτειναν και πολλουϲ αλλουϲ ουϲ μεν δεροντεϲ ουϲ δε αποκτεννυντεϲ"},{"number":6,"verse":"ετι ενα ειχεν υιον αγαπητον απεϲτειλεν αυτον εϲχατον προϲ αυτουϲ λεγων οτι εντραπηϲονται τον υιον μου"},{"number":7,"verse":"εκεινοι δε οι γεωργοι προϲ εαυτουϲ ειπαν οτι ουτοϲ εϲτιν ο κληρονομοϲ δευτε αποκτεινωμεν αυτον και ημων εϲται η κληρονομια"},{"number":8,"verse":"και λαβοντεϲ απεκτειναν αυτον και εξεβαλον αυτον εξω του αμπελωνοϲ"},{"number":9,"verse":"τι ποιηϲει ο κυριοϲ του αμπελωνοϲ ελευϲεται και απολεϲει τουϲ γεωργουϲ και δωϲει τον αμπελωνα αλλοιϲ"},{"number":10,"verse":"ουδε την γραφην ταυτην ανεγνωτε λιθον ον απεδοκιμαϲαν οι οικοδομουντεϲ ουτοϲ εγενηθη ειϲ κεφαλην γωνιαϲ"},{"number":11,"verse":"παρα κυριου εγενετο αυτη και εϲτιν θαυμαϲτη εν οφθαλμοιϲ ημων"},{"number":12,"verse":"και εζητουν αυτον κρατηϲαι και εφοβηθηϲαν τον οχλον εγνωϲαν γαρ οτι προϲ αυτουϲ την παραβολην ειπεν και αφεντεϲ αυτον απηλθαν"},{"number":13,"verse":"και αποϲτελλουϲιν προϲ αυτον τιναϲ των φαριϲαιων και των ηρωδιανων ινα αυτον αγρευϲωϲιν λογω"},{"number":14,"verse":"και ελθοντεϲ λεγουϲιν αυτω διδαϲκαλε οιδαμεν οτι αληθηϲ ει και ου μελει ϲοι περι ουδενοϲ ου γαρ βλεπειϲ ειϲ προϲωπον ανθρωπων αλλ επ αληθειαϲ την οδον του θεου διδαϲκειϲ εξεϲτιν δουναι κηνϲον καιϲαρι η ου δωμεν η μη δωμεν"},{"number":15,"verse":"ο δε ειδωϲ αυτων την υποκριϲιν ειπεν αυτοιϲ τι με πειραζετε φερετε μοι δηναριον ινα ιδω"},{"number":16,"verse":"οι δε ηνεγκαν και λεγει αυτοιϲ τινοϲ η εικων αυτη και η επιγραφη οι δε ειπαν αυτω καιϲαροϲ"},{"number":17,"verse":"ο δε ιηϲουϲ ειπεν τα καιϲαροϲ αποδοτε καιϲαρι και τα του θεου τω θεω και εξεθαυμαζον επ αυτω"},{"number":18,"verse":"και ερχονται ϲαδδουκαιοι προϲ αυτον οιτινεϲ λεγουϲιν αναϲταϲιν μη ειναι και επηρωτων αυτον λεγοντεϲ"},{"number":19,"verse":"διδαϲκαλε μωυϲηϲ εγραψεν ημιν οτι εαν τινοϲ αδελφοϲ αποθανη και καταλιπη γυναικα και μη αφη τεκνον ινα λαβη ο αδελφοϲ αυτου την γυναικα και εξαναϲτηϲη ϲπερμα τω αδελφω αυτου"},{"number":20,"verse":"επτα αδελφοι ηϲαν και ο πρωτοϲ ελαβεν γυναικα και αποθνηϲκων ουκ αφηκεν ϲπερμα"},{"number":21,"verse":"και ο δευτεροϲ ελαβεν αυτην και απεθανεν μη καταλιπων ϲπερμα και ο τριτοϲ ωϲαυτωϲ"},{"number":22,"verse":"και οι επτα ουκ αφηκαν ϲπερμα εϲχατον παντων και η γυνη απεθανεν"},{"number":23,"verse":"εν τη αναϲταϲει τινοϲ αυτων εϲται γυνη οι γαρ επτα εϲχον αυτην γυναικα"},{"number":24,"verse":"εφη αυτοιϲ ο ιηϲουϲ ου δια τουτο πλαναϲθε μη ειδοτεϲ ταϲ γραφαϲ μηδε την δυναμιν του θεου"},{"number":25,"verse":"οταν γαρ εκ νεκρων αναϲτωϲιν ουτε γαμουϲιν ουτε γαμιζονται αλλ ειϲιν ωϲ αγγελοι εν τοιϲ ουρανοιϲ"},{"number":26,"verse":"περι δε των νεκρων οτι εγειρονται ουκ ανεγνωτε εν τη βιβλω μωυϲεωϲ επι του βατου πωϲ ειπεν αυτω ο θεοϲ λεγων εγω ο θεοϲ αβρααμ και θεοϲ ιϲαακ και θεοϲ ιακωβ"},{"number":27,"verse":"ουκ εϲτιν θεοϲ νεκρων αλλα ζωντων πολυ πλαναϲθε"},{"number":28,"verse":"και προϲελθων ειϲ των γραμματεων ακουϲαϲ αυτων ϲυνζητουντων ειδωϲ οτι καλωϲ απεκριθη αυτοιϲ επηρωτηϲεν αυτον ποια εϲτιν εντολη πρωτη παντων"},{"number":29,"verse":"απεκριθη ο ιηϲουϲ οτι πρωτη εϲτιν ακουε ιϲραηλ κυριοϲ ο θεοϲ ημων κυριοϲ ειϲ εϲτιν"},{"number":30,"verse":"και αγαπηϲειϲ κυριον τον θεον ϲου εξ οληϲ καρδιαϲ ϲου και εξ οληϲ τηϲ ψυχηϲ ϲου και εξ οληϲ τηϲ διανοιαϲ ϲου και εξ οληϲ τηϲ ιϲχυοϲ ϲου"},{"number":31,"verse":"δευτερα αυτη αγαπηϲειϲ τον πληϲιον ϲου ωϲ ϲεαυτον μειζων τουτων αλλη εντολη ουκ εϲτιν"},{"number":32,"verse":"ειπεν αυτω ο γραμματευϲ καλωϲ διδαϲκαλε επ αληθειαϲ ειπεϲ οτι ειϲ εϲτιν και ουκ εϲτιν αλλοϲ πλην αυτου"},{"number":33,"verse":"και το αγαπαν αυτον εξ οληϲ καρδιαϲ και εξ οληϲ τηϲ ϲυνεϲεωϲ και εξ οληϲ τηϲ ιϲχυοϲ και το αγαπαν τον πληϲιον ωϲ εαυτον περιϲϲοτερον εϲτιν παντων των ολοκαυτωματων και θυϲιων"},{"number":34,"verse":"και ο ιηϲουϲ ιδων αυτον οτι νουνεχωϲ απεκριθη ειπεν αυτω ου μακραν [ει] απο τηϲ βαϲιλειαϲ του θεου και ουδειϲ ουκετι ετολμα αυτον επερωτηϲαι"},{"number":35,"verse":"και αποκριθειϲ ο ιηϲουϲ ελεγεν διδαϲκων εν τω ιερω πωϲ λεγουϲιν οι γραμματειϲ οτι ο χριϲτοϲ υιοϲ δαυειδ εϲτιν"},{"number":36,"verse":"αυτοϲ δαυειδ ειπεν εν τω πνευματι τω αγιω ειπεν κυριοϲ τω κυριω μου καθου εκ δεξιων μου εωϲ αν θω τουϲ εχθρουϲ ϲου υποκατω των ποδων ϲου"},{"number":37,"verse":"αυτοϲ δαυειδ λεγει αυτον κυριον και ποθεν αυτου εϲτιν υιοϲ και ο πολυϲ οχλοϲ ηκουεν αυτου ηδεωϲ"},{"number":38,"verse":"και εν τη διδαχη αυτου ελεγεν βλεπετε απο των γραμματεων των θελοντων εν ϲτολαιϲ περιπατειν και αϲπαϲμουϲ εν ταιϲ αγοραιϲ"},{"number":39,"verse":"και πρωτοκαθεδριαϲ εν ταιϲ ϲυναγωγαιϲ και πρωτοκλιϲιαϲ εν τοιϲ δειπνοιϲ"},{"number":40,"verse":"οι κατεϲθοντεϲ ταϲ οικιαϲ των χηρων και προφαϲει μακρα προϲευχομενοι ουτοι λημψονται περιϲϲοτερον κριμα"},{"number":41,"verse":"και καθιϲαϲ κατεναντι του γαζοφυλακιου εθεωρει πωϲ ο οχλοϲ βαλλει χαλκον ειϲ το γαζοφυλακιον και πολλοι πλουϲιοι εβαλλον πολλα"},{"number":42,"verse":"και ελθουϲα μια χηρα πτωχη εβαλεν λεπτα δυο ο εϲτιν κοδραντηϲ"},{"number":43,"verse":"και προϲκαλεϲαμενοϲ τουϲ μαθηταϲ αυτου ειπεν αυτοιϲ αμην λεγω υμιν οτι η χηρα αυτη η πτωχη πλειον παντων εβαλεν των βαλλοντων ειϲ το γαζοφυλακιον"},{"number":44,"verse":"παντεϲ γαρ εκ του περιϲϲευοντοϲ αυτοιϲ εβαλον αυτη δε εκ τηϲ υϲτερηϲεωϲ αυτηϲ παντα οϲα ειχεν εβαλεν ολον τον βιον αυτηϲ"}]}
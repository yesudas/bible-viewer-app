{"bibleAbbr":"CTWH1885","bookName":"Exodus","bookEnglishName":"Exodus","chapterNumber":3,"verses":[{"number":1,"verse":"και ειϲηλθεν παλιν ειϲ ϲυναγωγην και ην εκει ανθρωποϲ εξηραμμενην εχων την χειρα"},{"number":2,"verse":"και παρετηρουν αυτον ει τοιϲ ϲαββαϲιν θεραπευϲει αυτον ινα κατηγορηϲωϲιν αυτου"},{"number":3,"verse":"και λεγει τω ανθρωπω τω την χειρα εχοντι ξηραν εγειρε ειϲ το μεϲον"},{"number":4,"verse":"και λεγει αυτοιϲ εξεϲτιν τοιϲ ϲαββαϲιν αγαθοποιηϲαι η κακοποιηϲαι ψυχην ϲωϲαι η αποκτειναι οι δε εϲιωπων"},{"number":5,"verse":"και περιβλεψαμενοϲ αυτουϲ μετ οργηϲ ϲυνλυπουμενοϲ επι τη πωρωϲει τηϲ καρδιαϲ αυτων λεγει τω ανθρωπω εκτεινον την χειρα ϲου και εξετεινεν και απεκατεϲταθη η χειρ αυτου"},{"number":6,"verse":"και εξελθοντεϲ οι φαριϲαιοι ευθυϲ μετα των ηρωδιανων ϲυμβουλιον εδιδουν κατ αυτου οπωϲ αυτον απολεϲωϲιν"},{"number":7,"verse":"και ο ιηϲουϲ μετα των μαθητων αυτου ανεχωρηϲεν προϲ την θαλαϲϲαν και πολυ πληθοϲ απο τηϲ γαλιλαιαϲ ηκολουθηϲεν και απο τηϲ ιουδαιαϲ"},{"number":8,"verse":"και απο ιεροϲολυμων και απο τηϲ ιδουμαιαϲ και περαν του ιορδανου και περι τυρον και ϲιδωνα πληθοϲ πολυ ακουοντεϲ οϲα ποιει ηλθαν προϲ αυτον"},{"number":9,"verse":"και ειπεν τοιϲ μαθηταιϲ αυτου ινα πλοιαριον προϲκαρτερη αυτω δια τον οχλον ινα μη θλιβωϲιν αυτον"},{"number":10,"verse":"πολλουϲ γαρ εθεραπευϲεν ωϲτε επιπιπτειν αυτω ινα αυτου αψωνται οϲοι ειχον μαϲτιγαϲ"},{"number":11,"verse":"και τα πνευματα τα ακαθαρτα οταν αυτον εθεωρουν προϲεπιπτον αυτω και εκραζον λεγοντα οτι ϲυ ει ο υιοϲ του θεου"},{"number":12,"verse":"και πολλα επετιμα αυτοιϲ ινα μη αυτον φανερον ποιηϲωϲιν"},{"number":13,"verse":"και αναβαινει ειϲ το οροϲ και προϲκαλειται ουϲ ηθελεν αυτοϲ και απηλθον προϲ αυτον"},{"number":14,"verse":"και εποιηϲεν δωδεκα ουϲ και αποϲτολουϲ ωνομαϲεν ινα ωϲιν μετ αυτου και ινα αποϲτελλη αυτουϲ κηρυϲϲειν"},{"number":15,"verse":"και εχειν εξουϲιαν εκβαλλειν τα δαιμονια"},{"number":16,"verse":"και εποιηϲεν τουϲ δωδεκα και επεθηκεν ονομα τω ϲιμωνι πετρον"},{"number":17,"verse":"και ιακωβον τον του ζεβεδαιου και ιωανην τον αδελφον του ιακωβου και επεθηκεν αυτοιϲ ονομα βοανηργεϲ ο εϲτιν υιοι βροντηϲ"},{"number":18,"verse":"και ανδρεαν και φιλιππον και βαρθολομαιον και μαθθαιον και θωμαν και ιακωβον τον του αλφαιου και θαδδαιον και ϲιμωνα τον καναναιον"},{"number":19,"verse":"και ιουδαν ιϲκαριωθ οϲ και παρεδωκεν αυτον"},{"number":20,"verse":"και ερχεται ειϲ οικον και ϲυνερχεται παλιν [ο] οχλοϲ ωϲτε μη δυναϲθαι αυτουϲ μηδε αρτον φαγειν"},{"number":21,"verse":"και ακουϲαντεϲ οι παρ αυτου εξηλθον κρατηϲαι αυτον ελεγον γαρ οτι εξεϲτη"},{"number":22,"verse":"και οι γραμματειϲ οι απο ιεροϲολυμων καταβαντεϲ ελεγον οτι βεεζεβουλ εχει και οτι εν τω αρχοντι των δαιμονιων εκβαλλει τα δαιμονια"},{"number":23,"verse":"και προϲκαλεϲαμενοϲ αυτουϲ εν παραβολαιϲ ελεγεν αυτοιϲ πωϲ δυναται ϲαταναϲ ϲαταναν εκβαλλειν"},{"number":24,"verse":"και εαν βαϲιλεια εφ εαυτην μεριϲθη ου δυναται ϲταθηναι η βαϲιλεια εκεινη"},{"number":25,"verse":"και εαν οικια εφ εαυτην μεριϲθη ου δυνηϲεται η οικια εκεινη ϲτηναι"},{"number":26,"verse":"και ει ο ϲαταναϲ ανεϲτη εφ εαυτον και εμεριϲθη ου δυναται ϲτηναι αλλα τελοϲ εχει"},{"number":27,"verse":"αλλ ου δυναται ουδειϲ ειϲ την οικιαν του ιϲχυρου ειϲελθων τα ϲκευη αυτου διαρπαϲαι εαν μη πρωτον τον ιϲχυρον δηϲη και τοτε την οικιαν αυτου διαρπαϲει"},{"number":28,"verse":"αμην λεγω υμιν οτι παντα αφεθηϲεται τοιϲ υιοιϲ των ανθρωπων τα αμαρτηματα και αι βλαϲφημιαι οϲα εαν βλαϲφημηϲωϲιν"},{"number":29,"verse":"οϲ δ αν βλαϲφημηϲη ειϲ το πνευμα το αγιον ουκ εχει αφεϲιν ειϲ τον αιωνα αλλα ενοχοϲ εϲτιν αιωνιου αμαρτηματοϲ"},{"number":30,"verse":"οτι ελεγον πνευμα ακαθαρτον εχει"},{"number":31,"verse":"και ερχονται η μητηρ αυτου και οι αδελφοι αυτου και εξω ϲτηκοντεϲ απεϲτειλαν προϲ αυτον καλουντεϲ αυτον"},{"number":32,"verse":"και εκαθητο περι αυτον οχλοϲ και λεγουϲιν αυτω ιδου η μητηρ ϲου και οι αδελφοι ϲου εξω ζητουϲιν ϲε"},{"number":33,"verse":"και αποκριθειϲ αυτοιϲ λεγει τιϲ εϲτιν η μητηρ μου και οι αδελφοι"},{"number":34,"verse":"και περιβλεψαμενοϲ τουϲ περι αυτον κυκλω καθημενουϲ λεγει ιδε η μητηρ μου και οι αδελφοι μου"},{"number":35,"verse":"οϲ αν ποιηϲη το θελημα του θεου ουτοϲ αδελφοϲ μου και αδελφη και μητηρ εϲτιν"}]}
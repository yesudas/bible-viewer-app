{"bibleAbbr":"CTWH1885","bookName":"Exodus","bookEnglishName":"Exodus","chapterNumber":14,"verses":[{"number":1,"verse":"ην δε το παϲχα και τα αζυμα μετα δυο ημεραϲ και εζητουν οι αρχιερειϲ και οι γραμματειϲ πωϲ αυτον εν δολω κρατηϲαντεϲ αποκτεινωϲιν"},{"number":2,"verse":"ελεγον γαρ μη εν τη εορτη μη ποτε εϲται θορυβοϲ του λαου"},{"number":3,"verse":"και οντοϲ αυτου εν βηθανια εν τη οικια ϲιμωνοϲ του λεπρου κατακειμενου αυτου ηλθεν γυνη εχουϲα αλαβαϲτρον μυρου ναρδου πιϲτικηϲ πολυτελουϲ ϲυντριψαϲα την αλαβαϲτρον κατεχεεν αυτου τηϲ κεφαληϲ"},{"number":4,"verse":"ηϲαν δε τινεϲ αγανακτουντεϲ προϲ εαυτουϲ ειϲ τι η απωλεια αυτη του μυρου γεγονεν"},{"number":5,"verse":"ηδυνατο γαρ τουτο το μυρον πραθηναι επανω δηναριων τριακοϲιων και δοθηναι τοιϲ πτωχοιϲ και ενεβριμωντο αυτη"},{"number":6,"verse":"ο δε ιηϲουϲ ειπεν αφετε αυτην τι αυτη κοπουϲ παρεχετε καλον εργον ηργαϲατο εν εμοι"},{"number":7,"verse":"παντοτε γαρ τουϲ πτωχουϲ εχετε μεθ εαυτων και οταν θελητε δυναϲθε αυτοιϲ [παντοτε] ευ ποιηϲαι εμε δε ου παντοτε εχετε"},{"number":8,"verse":"ο εϲχεν εποιηϲεν προελαβεν μυριϲαι το ϲωμα μου ειϲ τον ενταφιαϲμον"},{"number":9,"verse":"αμην δε λεγω υμιν οπου εαν κηρυχθη το ευαγγελιον ειϲ ολον τον κοϲμον και ο εποιηϲεν αυτη λαληθηϲεται ειϲ μνημοϲυνον αυτηϲ"},{"number":10,"verse":"και ιουδαϲ ιϲκαριωθ ο ειϲ των δωδεκα απηλθεν προϲ τουϲ αρχιερειϲ ινα αυτον παραδοι αυτοιϲ"},{"number":11,"verse":"οι δε ακουϲαντεϲ εχαρηϲαν και επηγγειλαντο αυτω αργυριον δουναι και εζητει πωϲ αυτον ευκαιρωϲ παραδοι"},{"number":12,"verse":"και τη πρωτη ημερα των αζυμων οτε το παϲχα εθυον λεγουϲιν αυτω οι μαθηται αυτου που θελειϲ απελθοντεϲ ετοιμαϲωμεν ινα φαγηϲ το παϲχα"},{"number":13,"verse":"και αποϲτελλει δυο των μαθητων αυτου και λεγει αυτοιϲ υπαγετε ειϲ την πολιν και απαντηϲει υμιν ανθρωποϲ κεραμιον υδατοϲ βαϲταζων ακολουθηϲατε αυτω"},{"number":14,"verse":"και οπου εαν ειϲελθη ειπατε τω οικοδεϲποτη οτι ο διδαϲκαλοϲ λεγει που εϲτιν το καταλυμα μου οπου το παϲχα μετα των μαθητων μου φαγω"},{"number":15,"verse":"και αυτοϲ υμιν δειξει αναγαιον μεγα εϲτρωμενον ετοιμον και εκει ετοιμαϲατε ημιν"},{"number":16,"verse":"και εξηλθον οι μαθηται και ηλθον ειϲ την πολιν και ευρον καθωϲ ειπεν αυτοιϲ και ητοιμαϲαν το παϲχα"},{"number":17,"verse":"και οψιαϲ γενομενηϲ ερχεται μετα των δωδεκα"},{"number":18,"verse":"και ανακειμενων αυτων και εϲθιοντων ο ιηϲουϲ ειπεν αμην λεγω υμιν οτι ειϲ εξ υμων παραδωϲει με ο εϲθιων μετ εμου"},{"number":19,"verse":"ηρξαντο λυπειϲθαι και λεγειν αυτω ειϲ κατα ειϲ μητι εγω"},{"number":20,"verse":"ο δε ειπεν αυτοιϲ ειϲ των δωδεκα ο εμβαπτομενοϲ μετ εμου ειϲ το [εν] τρυβλιον"},{"number":21,"verse":"οτι ο μεν υιοϲ του ανθρωπου υπαγει καθωϲ γεγραπται περι αυτου ουαι δε τω ανθρωπω εκεινω δι ου ο υιοϲ του ανθρωπου παραδιδοται καλον αυτω ει ουκ εγεννηθη ο ανθρωποϲ εκεινοϲ"},{"number":22,"verse":"και εϲθιοντων αυτων λαβων αρτον ευλογηϲαϲ εκλαϲεν και εδωκεν αυτοιϲ και ειπεν λαβετε τουτο εϲτιν το ϲωμα μου"},{"number":23,"verse":"και λαβων ποτηριον ευχαριϲτηϲαϲ εδωκεν αυτοιϲ και επιον εξ αυτου παντεϲ"},{"number":24,"verse":"και ειπεν αυτοιϲ τουτο εϲτιν το αιμα μου τηϲ διαθηκηϲ το εκχυννομενον υπερ πολλων"},{"number":25,"verse":"αμην λεγω υμιν οτι ουκετι ου μη πιω εκ του γενηματοϲ τηϲ αμπελου εωϲ τηϲ ημεραϲ εκεινηϲ οταν αυτο πινω καινον εν τη βαϲιλεια του θεου"},{"number":26,"verse":"και υμνηϲαντεϲ εξηλθον ειϲ το οροϲ των ελαιων"},{"number":27,"verse":"και λεγει αυτοιϲ ο ιηϲουϲ οτι παντεϲ ϲκανδαλιϲθηϲεϲθε οτι γεγραπται παταξω τον ποιμενα και τα προβατα διαϲκορπιϲθηϲονται"},{"number":28,"verse":"αλλα μετα το εγερθηναι με προαξω υμαϲ ειϲ την γαλιλαιαν"},{"number":29,"verse":"ο δε πετροϲ εφη αυτω ει και παντεϲ ϲκανδαλιϲθηϲονται αλλ ουκ εγω"},{"number":30,"verse":"και λεγει αυτω ο ιηϲουϲ αμην λεγω ϲοι οτι ϲυ ϲημερον ταυτη τη νυκτι πριν η διϲ αλεκτορα φωνηϲαι τριϲ με απαρνηϲη"},{"number":31,"verse":"ο δε εκ περιϲϲωϲ ελαλει εαν δεη με ϲυναποθανειν ϲοι ου μη ϲε απαρνηϲομαι ωϲαυτωϲ [δε] και παντεϲ ελεγον"},{"number":32,"verse":"και ερχονται ειϲ χωριον ου το ονομα γεθϲημανει και λεγει τοιϲ μαθηταιϲ αυτου καθιϲατε ωδε εωϲ προϲευξωμαι"},{"number":33,"verse":"και παραλαμβανει τον πετρον και τον ιακωβον και τον ιωανην μετ αυτου και ηρξατο εκθαμβειϲθαι και αδημονειν"},{"number":34,"verse":"και λεγει αυτοιϲ περιλυποϲ εϲτιν η ψυχη μου εωϲ θανατου μεινατε ωδε και γρηγορειτε"},{"number":35,"verse":"και προελθων μικρον επιπτεν επι τηϲ γηϲ και προϲηυχετο ινα ει δυνατον εϲτιν παρελθη απ αυτου η ωρα"},{"number":36,"verse":"και ελεγεν αββα ο πατηρ παντα δυνατα ϲοι παρενεγκε το ποτηριον τουτο απ εμου αλλ ου τι εγω θελω αλλα τι ϲυ"},{"number":37,"verse":"και ερχεται και ευριϲκει αυτουϲ καθευδονταϲ και λεγει τω πετρω ϲιμων καθευδειϲ ουκ ιϲχυϲαϲ μιαν ωραν γρηγορηϲαι"},{"number":38,"verse":"γρηγορειτε και προϲευχεϲθε ινα μη ελθητε ειϲ πειραϲμον το μεν πνευμα προθυμον η δε ϲαρξ αϲθενηϲ"},{"number":39,"verse":"και παλιν απελθων προϲηυξατο [τον αυτον λογον ειπων]"},{"number":40,"verse":"και παλιν ελθων ευρεν αυτουϲ καθευδονταϲ ηϲαν γαρ αυτων οι οφθαλμοι καταβαρυνομενοι και ουκ ηδειϲαν τι αποκριθωϲιν αυτω"},{"number":41,"verse":"και ερχεται το τριτον και λεγει αυτοιϲ καθευδετε [το] λοιπον και αναπαυεϲθε απεχει ηλθεν η ωρα ιδου παραδιδοται ο υιοϲ του ανθρωπου ειϲ ταϲ χειραϲ των αμαρτωλων"},{"number":42,"verse":"εγειρεϲθε αγωμεν ιδου ο παραδιδουϲ με ηγγικεν"},{"number":43,"verse":"και ευθυϲ ετι αυτου λαλουντοϲ παραγινεται [ο] ιουδαϲ ειϲ των δωδεκα και μετ αυτου οχλοϲ μετα μαχαιρων και ξυλων παρα των αρχιερεων και των γραμματεων και των πρεϲβυτερων"},{"number":44,"verse":"δεδωκει δε ο παραδιδουϲ αυτον ϲυϲϲημον αυτοιϲ λεγων ον αν φιληϲω αυτοϲ εϲτιν κρατηϲατε αυτον και απαγετε αϲφαλωϲ"},{"number":45,"verse":"και ελθων ευθυϲ προϲελθων αυτω λεγει ραββει και κατεφιληϲεν αυτον"},{"number":46,"verse":"οι δε επεβαλαν ταϲ χειραϲ αυτω και εκρατηϲαν αυτον"},{"number":47,"verse":"ειϲ δε [τιϲ] των παρεϲτηκοτων ϲπαϲαμενοϲ την μαχαιραν επαιϲεν τον δουλον του αρχιερεωϲ και αφειλεν αυτου το ωταριον"},{"number":48,"verse":"και αποκριθειϲ ο ιηϲουϲ ειπεν αυτοιϲ ωϲ επι ληϲτην εξηλθατε μετα μαχαιρων και ξυλων ϲυλλαβειν με"},{"number":49,"verse":"καθ ημεραν ημην προϲ υμαϲ εν τω ιερω διδαϲκων και ουκ εκρατηϲατε με αλλ ινα πληρωθωϲιν αι γραφαι"},{"number":50,"verse":"και αφεντεϲ αυτον εφυγον παντεϲ"},{"number":51,"verse":"και νεανιϲκοϲ τιϲ ϲυνηκολουθει αυτω περιβεβλημενοϲ ϲινδονα επι γυμνου και κρατουϲιν αυτον"},{"number":52,"verse":"ο δε καταλιπων την ϲινδονα γυμνοϲ εφυγεν"},{"number":53,"verse":"και απηγαγον τον ιηϲουν προϲ τον αρχιερεα και ϲυνερχονται παντεϲ οι αρχιερειϲ και οι πρεϲβυτεροι και οι γραμματειϲ"},{"number":54,"verse":"και ο πετροϲ απο μακροθεν ηκολουθηϲεν αυτω εωϲ εϲω ειϲ την αυλην του αρχιερεωϲ και ην ϲυνκαθημενοϲ μετα των υπηρετων και θερμαινομενοϲ προϲ το φωϲ"},{"number":55,"verse":"οι δε αρχιερειϲ και ολον το ϲυνεδριον εζητουν κατα του ιηϲου μαρτυριαν ειϲ το θανατωϲαι αυτον και ουχ ηυριϲκον"},{"number":56,"verse":"πολλοι γαρ εψευδομαρτυρουν κατ αυτου και ιϲαι αι μαρτυριαι ουκ ηϲαν"},{"number":57,"verse":"και τινεϲ αναϲταντεϲ εψευδομαρτυρουν κατ αυτου λεγοντεϲ"},{"number":58,"verse":"οτι ημειϲ ηκουϲαμεν αυτου λεγοντοϲ οτι εγω καταλυϲω τον ναον τουτον τον χειροποιητον και δια τριων ημερων αλλον αχειροποιητον οικοδομηϲω"},{"number":59,"verse":"και ουδε ουτωϲ ιϲη ην η μαρτυρια αυτων"},{"number":60,"verse":"και αναϲταϲ ο αρχιερευϲ ειϲ μεϲον επηρωτηϲεν τον ιηϲουν λεγων ουκ αποκρινη ουδεν τι ουτοι ϲου καταμαρτυρουϲιν"},{"number":61,"verse":"ο δε εϲιωπα και ουκ απεκρινατο ουδεν παλιν ο αρχιερευϲ επηρωτα αυτον και λεγει αυτω ϲυ ει ο χριϲτοϲ ο υιοϲ του ευλογητου"},{"number":62,"verse":"ο δε ιηϲουϲ ειπεν εγω ειμι και οψεϲθε τον υιον του ανθρωπου εκ δεξιων καθημενον τηϲ δυναμεωϲ και ερχομενον μετα των νεφελων του ουρανου"},{"number":63,"verse":"ο δε αρχιερευϲ διαρηξαϲ τουϲ χιτωναϲ αυτου λεγει τι ετι χρειαν εχομεν μαρτυρων"},{"number":64,"verse":"ηκουϲατε τηϲ βλαϲφημιαϲ τι υμιν φαινεται οι δε παντεϲ κατεκριναν αυτον ενοχον ειναι θανατου"},{"number":65,"verse":"και ηρξαντο τινεϲ εμπτυειν αυτω και περικαλυπτειν αυτου το προϲωπον και κολαφιζειν αυτον και λεγειν αυτω προφητευϲον και οι υπηρεται ραπιϲμαϲιν αυτον ελαβον"},{"number":66,"verse":"και οντοϲ του πετρου κατω εν τη αυλη ερχεται μια των παιδιϲκων του αρχιερεωϲ"},{"number":67,"verse":"και ιδουϲα τον πετρον θερμαινομενον εμβλεψαϲα αυτω λεγει και ϲυ μετα του ναζαρηνου ηϲθα του ιηϲου"},{"number":68,"verse":"ο δε ηρνηϲατο λεγων ουτε οιδα ουτε επιϲταμαι ϲυ τι λεγειϲ και εξηλθεν εξω ειϲ το προαυλιον"},{"number":69,"verse":"και η παιδιϲκη ιδουϲα αυτον ηρξατο παλιν λεγειν τοιϲ παρεϲτωϲιν οτι ουτοϲ εξ αυτων εϲτιν"},{"number":70,"verse":"ο δε παλιν ηρνειτο και μετα μικρον παλιν οι παρεϲτωτεϲ ελεγον τω πετρω αληθωϲ εξ αυτων ει και γαρ γαλιλαιοϲ ει"},{"number":71,"verse":"ο δε ηρξατο αναθεματιζειν και ομνυναι οτι ουκ οιδα τον ανθρωπον τουτον ον λεγετε"},{"number":72,"verse":"και ευθυϲ εκ δευτερου αλεκτωρ εφωνηϲεν και ανεμνηϲθη ο πετροϲ το ρημα ωϲ ειπεν αυτω ο ιηϲουϲ οτι πριν αλεκτορα διϲ φωνηϲαι τριϲ με απαρνηϲη και επιβαλων εκλαιεν"}]}
{"bibleAbbr":"CTWH1885","bookName":"Joshua","bookEnglishName":"Joshua","chapterNumber":15,"verses":[{"number":1,"verse":"οφειλομεν δε ημειϲ οι δυνατοι τα αϲθενηματα των αδυνατων βαϲταζειν και μη εαυτοιϲ αρεϲκειν"},{"number":2,"verse":"εκαϲτοϲ ημων τω πληϲιον αρεϲκετω ειϲ το αγαθον προϲ οικοδομην"},{"number":3,"verse":"και γαρ ο χριϲτοϲ ουχ εαυτω ηρεϲεν αλλα καθωϲ γεγραπται οι ονειδιϲμοι των ονειδιζοντων ϲε επεπεϲαν επ εμε"},{"number":4,"verse":"οϲα γαρ προεγραφη [παντα] ειϲ την ημετεραν διδαϲκαλιαν εγραφη ινα δια τηϲ υπομονηϲ και δια τηϲ παρακληϲεωϲ των γραφων την ελπιδα εχωμεν"},{"number":5,"verse":"ο δε θεοϲ τηϲ υπομονηϲ και τηϲ παρακληϲεωϲ δωη υμιν το αυτο φρονειν εν αλληλοιϲ κατα χριϲτον ιηϲουν"},{"number":6,"verse":"ινα ομοθυμαδον εν ενι ϲτοματι δοξαζητε τον θεον και πατερα του κυριου ημων ιηϲου χριϲτου"},{"number":7,"verse":"διο προϲλαμβανεϲθε αλληλουϲ καθωϲ και ο χριϲτοϲ προϲελαβετο ημαϲ ειϲ δοξαν του θεου"},{"number":8,"verse":"λεγω γαρ χριϲτον διακονον γεγενηϲθαι περιτομηϲ υπερ αληθειαϲ θεου ειϲ το βεβαιωϲαι ταϲ επαγγελιαϲ των πατερων"},{"number":9,"verse":"τα δε εθνη υπερ ελεουϲ δοξαϲαι τον θεον καθωϲ γεγραπται δια τουτο εξομολογηϲομαι ϲοι εν εθνεϲι και τω ονοματι ϲου ψαλω"},{"number":10,"verse":"και παλιν λεγει ευφρανθητε εθνη μετα του λαου αυτου"},{"number":11,"verse":"και παλιν αινειτε παντα τα εθνη τον κυριον και επαινεϲατωϲαν αυτον παντεϲ οι λαοι"},{"number":12,"verse":"και παλιν ηϲαιαϲ λεγει εϲται η ριζα του ιεϲϲαι και ο ανιϲταμενοϲ αρχειν εθνων επ αυτω εθνη ελπιουϲιν"},{"number":13,"verse":"ο δε θεοϲ τηϲ ελπιδοϲ πληρωϲαι υμαϲ παϲηϲ χαραϲ και ειρηνηϲ εν τω πιϲτευειν ειϲ το περιϲϲευειν υμαϲ εν τη ελπιδι εν δυναμει πνευματοϲ αγιου"},{"number":14,"verse":"πεπειϲμαι δε αδελφοι μου και αυτοϲ εγω περι υμων οτι και αυτοι μεϲτοι εϲτε αγαθωϲυνηϲ πεπληρωμενοι παϲηϲ τηϲ γνωϲεωϲ δυναμενοι και αλληλουϲ νουθετειν"},{"number":15,"verse":"τολμηροτερωϲ δε εγραψα υμιν απο μερουϲ ωϲ επαναμιμνηϲκων υμαϲ δια την χαριν την δοθειϲαν μοι απο του θεου"},{"number":16,"verse":"ειϲ το ειναι με λειτουργον χριϲτου ιηϲου ειϲ τα εθνη ιερουργουντα το ευαγγελιον του θεου ινα γενηται η προϲφορα των εθνων ευπροϲδεκτοϲ ηγιαϲμενη εν πνευματι αγιω"},{"number":17,"verse":"εχω ουν [την] καυχηϲιν εν χριϲτω ιηϲου τα προϲ τον θεον"},{"number":18,"verse":"ου γαρ τολμηϲω τι λαλειν ων ου κατειργαϲατο χριϲτοϲ δι εμου ειϲ υπακοην εθνων λογω και εργω"},{"number":19,"verse":"εν δυναμει ϲημειων και τερατων εν δυναμει πνευματοϲ [αγιου] ωϲτε με απο ιερουϲαλημ και κυκλω μεχρι του ιλλυρικου πεπληρωκεναι το ευαγγελιον του χριϲτου"},{"number":20,"verse":"ουτωϲ δε φιλοτιμουμενον ευαγγελιζεϲθαι ουχ οπου ωνομαϲθη χριϲτοϲ ινα μη επ αλλοτριον θεμελιον οικοδομω"},{"number":21,"verse":"αλλα καθωϲ γεγραπται οψονται οιϲ ουκ ανηγγελη περι αυτου και οι ουκ ακηκοαϲιν ϲυνηϲουϲιν"},{"number":22,"verse":"διο και ενεκοπτομην τα πολλα του ελθειν προϲ υμαϲ"},{"number":23,"verse":"νυνι δε μηκετι τοπον εχων εν τοιϲ κλιμαϲι τουτοιϲ επιποθειαν δε εχων του ελθειν προϲ υμαϲ απο ικανων ετων"},{"number":24,"verse":"ωϲ αν πορευωμαι ειϲ την ϲπανιαν ελπιζω γαρ διαπορευομενοϲ θεαϲαϲθαι υμαϲ και υφ υμων προπεμφθηναι εκει εαν υμων πρωτον απο μερουϲ εμπληϲθω"},{"number":25,"verse":"νυνι δε πορευομαι ειϲ ιερουϲαλημ διακονων τοιϲ αγιοιϲ"},{"number":26,"verse":"ηυδοκηϲαν γαρ μακεδονια και αχαια κοινωνιαν τινα ποιηϲαϲθαι ειϲ τουϲ πτωχουϲ των αγιων των εν ιερουϲαλημ"},{"number":27,"verse":"ηυδοκηϲαν γαρ και οφειλεται ειϲιν αυτων ει γαρ τοιϲ πνευματικοιϲ αυτων εκοινωνηϲαν τα εθνη οφειλουϲιν και εν τοιϲ ϲαρκικοιϲ λειτουργηϲαι αυτοιϲ"},{"number":28,"verse":"τουτο ουν επιτελεϲαϲ και ϲφραγιϲαμενοϲ αυτοιϲ τον καρπον τουτον απελευϲομαι δι υμων ειϲ ϲπανιαν"},{"number":29,"verse":"οιδα δε οτι ερχομενοϲ προϲ υμαϲ εν πληρωματι ευλογιαϲ χριϲτου ελευϲομαι"},{"number":30,"verse":"παρακαλω δε υμαϲ [αδελφοι] δια του κυριου ημων ιηϲου χριϲτου και δια τηϲ αγαπηϲ του πνευματοϲ ϲυναγωνιϲαϲθαι μοι εν ταιϲ προϲευχαιϲ υπερ εμου προϲ τον θεον"},{"number":31,"verse":"ινα ρυϲθω απο των απειθουντων εν τη ιουδαια και η διακονια μου η ειϲ ιερουϲαλημ ευπροϲδεκτοϲ τοιϲ αγιοιϲ γενηται"},{"number":32,"verse":"ινα εν χαρα ελθων προϲ υμαϲ δια θεληματοϲ θεου ϲυναναπαυϲωμαι υμιν"},{"number":33,"verse":"ο δε θεοϲ τηϲ ειρηνηϲ μετα παντων υμων αμην"}]}
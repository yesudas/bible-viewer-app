{"bibleAbbr":"CTWH1885","bookName":"Judges","bookEnglishName":"Judges","chapterNumber":14,"verses":[{"number":1,"verse":"διωκετε την αγαπην ζηλουτε δε τα πνευματικα μαλλον δε ινα προφητευητε"},{"number":2,"verse":"ο γαρ λαλων γλωϲϲη ουκ ανθρωποιϲ λαλει αλλα θεω ουδειϲ γαρ ακουει πνευματι δε λαλει μυϲτηρια"},{"number":3,"verse":"ο δε προφητευων ανθρωποιϲ λαλει οικοδομην και παρακληϲιν και παραμυθιαν"},{"number":4,"verse":"ο λαλων γλωϲϲη εαυτον οικοδομει ο δε προφητευων εκκληϲιαν οικοδομει"},{"number":5,"verse":"θελω δε πανταϲ υμαϲ λαλειν γλωϲϲαιϲ μαλλον δε ινα προφητευητε μειζων δε ο προφητευων η ο λαλων γλωϲϲαιϲ εκτοϲ ει μη διερμηνευη ινα η εκκληϲια οικοδομην λαβη"},{"number":6,"verse":"νυν δε αδελφοι εαν ελθω προϲ υμαϲ γλωϲϲαιϲ λαλων τι υμαϲ ωφεληϲω εαν μη υμιν λαληϲω η εν αποκαλυψει η εν γνωϲει η εν προφητεια η εν διδαχη"},{"number":7,"verse":"ομωϲ τα αψυχα φωνην διδοντα ειτε αυλοϲ ειτε κιθαρα εαν διαϲτολην τοιϲ φθογγοιϲ μη δω πωϲ γνωϲθηϲεται το αυλουμενον η το κιθαριζομενον"},{"number":8,"verse":"και γαρ εαν αδηλον ϲαλπιγξ φωνην δω τιϲ παραϲκευαϲεται ειϲ πολεμον"},{"number":9,"verse":"ουτωϲ και υμειϲ δια τηϲ γλωϲϲηϲ εαν μη ευϲημον λογον δωτε πωϲ γνωϲθηϲεται το λαλουμενον εϲεϲθε γαρ ειϲ αερα λαλουντεϲ"},{"number":10,"verse":"τοϲαυτα ει τυχοι γενη φωνων ειϲιν εν κοϲμω και ουδεν αφωνον"},{"number":11,"verse":"εαν ουν μη ειδω την δυναμιν τηϲ φωνηϲ εϲομαι τω λαλουντι βαρβαροϲ και ο λαλων εν εμοι βαρβαροϲ"},{"number":12,"verse":"ουτωϲ και υμειϲ επει ζηλωται εϲτε πνευματων προϲ την οικοδομην τηϲ εκκληϲιαϲ ζητειτε ινα περιϲϲευητε"},{"number":13,"verse":"διο ο λαλων γλωϲϲη προϲευχεϲθω ινα διερμηνευη"},{"number":14,"verse":"εαν [γαρ] προϲευχωμαι γλωϲϲη το πνευμα μου προϲευχεται ο δε νουϲ μου ακαρποϲ εϲτιν"},{"number":15,"verse":"τι ουν εϲτιν προϲευξομαι τω πνευματι προϲευξομαι δε και τω νοι ψαλω τω πνευματι ψαλω [δε] και τω νοι"},{"number":16,"verse":"επει εαν ευλογηϲ [εν] πνευματι ο αναπληρων τον τοπον του ιδιωτου πωϲ ερει το αμην επι τη ϲη ευχαριϲτια επειδη τι λεγειϲ ουκ οιδεν"},{"number":17,"verse":"ϲυ μεν γαρ καλωϲ ευχαριϲτειϲ αλλ ο ετεροϲ ουκ οικοδομειται"},{"number":18,"verse":"ευχαριϲτω τω θεω παντων υμων μαλλον γλωϲϲαιϲ λαλω"},{"number":19,"verse":"αλλα εν εκκληϲια θελω πεντε λογουϲ τω νοι μου λαληϲαι ινα και αλλουϲ κατηχηϲω η μυριουϲ λογουϲ εν γλωϲϲη"},{"number":20,"verse":"αδελφοι μη παιδια γινεϲθε ταιϲ φρεϲιν αλλα τη κακια νηπιαζετε ταιϲ δε φρεϲιν τελειοι γινεϲθε"},{"number":21,"verse":"εν τω νομω γεγραπται οτι εν ετερογλωϲϲοιϲ και εν χειλεϲιν ετερων λαληϲω τω λαω τουτω και ουδ ουτωϲ ειϲακουϲονται μου λεγει κυριοϲ"},{"number":22,"verse":"ωϲτε αι γλωϲϲαι ειϲ ϲημειον ειϲιν ου τοιϲ πιϲτευουϲιν αλλα τοιϲ απιϲτοιϲ η δε προφητεια ου τοιϲ απιϲτοιϲ αλλα τοιϲ πιϲτευουϲιν"},{"number":23,"verse":"εαν ουν ϲυνελθη η εκκληϲια ολη επι το αυτο και παντεϲ λαλωϲιν γλωϲϲαιϲ ειϲελθωϲιν δε ιδιωται η απιϲτοι ουκ ερουϲιν οτι μαινεϲθε"},{"number":24,"verse":"εαν δε παντεϲ προφητευωϲιν ειϲελθη δε τιϲ απιϲτοϲ η ιδιωτηϲ ελεγχεται υπο παντων ανακρινεται υπο παντων"},{"number":25,"verse":"τα κρυπτα τηϲ καρδιαϲ αυτου φανερα γινεται και ουτωϲ πεϲων επι προϲωπον προϲκυνηϲει τω θεω απαγγελλων οτι οντωϲ ο θεοϲ εν υμιν εϲτιν"},{"number":26,"verse":"τι ουν εϲτιν αδελφοι οταν ϲυνερχηϲθε εκαϲτοϲ ψαλμον εχει διδαχην εχει αποκαλυψιν εχει γλωϲϲαν εχει ερμηνιαν εχει παντα προϲ οικοδομην γινεϲθω"},{"number":27,"verse":"ειτε γλωϲϲη τιϲ λαλει κατα δυο η το πλειϲτον τρειϲ και ανα μεροϲ και ειϲ διερμηνευετω"},{"number":28,"verse":"εαν δε μη η διερμηνευτηϲ ϲιγατω εν εκκληϲια εαυτω δε λαλειτω και τω θεω"},{"number":29,"verse":"προφηται δε δυο η τρειϲ λαλειτωϲαν και οι αλλοι διακρινετωϲαν"},{"number":30,"verse":"εαν δε αλλω αποκαλυφθη καθημενω ο πρωτοϲ ϲιγατω"},{"number":31,"verse":"δυναϲθε γαρ καθ ενα παντεϲ προφητευειν ινα παντεϲ μανθανωϲιν και παντεϲ παρακαλωνται"},{"number":32,"verse":"και πνευματα προφητων προφηταιϲ υποταϲϲεται"},{"number":33,"verse":"ου γαρ εϲτιν ακαταϲταϲιαϲ ο θεοϲ αλλα ειρηνηϲ ωϲ εν παϲαιϲ ταιϲ εκκληϲιαιϲ των αγιων"},{"number":34,"verse":"αι γυναικεϲ εν ταιϲ εκκληϲιαιϲ ϲιγατωϲαν ου γαρ επιτρεπεται αυταιϲ λαλειν αλλα υποταϲϲεϲθωϲαν καθωϲ και ο νομοϲ λεγει"},{"number":35,"verse":"ει δε τι μανθανειν θελουϲιν εν οικω τουϲ ιδιουϲ ανδραϲ επερωτατωϲαν αιϲχρον γαρ εϲτιν γυναικι λαλειν εν εκκληϲια"},{"number":36,"verse":"η αφ υμων ο λογοϲ του θεου εξηλθεν η ειϲ υμαϲ μονουϲ κατηντηϲεν"},{"number":37,"verse":"ει τιϲ δοκει προφητηϲ ειναι η πνευματικοϲ επιγινωϲκετω α γραφω υμιν οτι κυριου εϲτιν εντολη"},{"number":38,"verse":"ει δε τιϲ αγνοει αγνοειται"},{"number":39,"verse":"ωϲτε αδελφοι μου ζηλουτε το προφητευειν και το λαλειν μη κωλυετε γλωϲϲαιϲ"},{"number":40,"verse":"παντα δε ευϲχημονωϲ και κατα ταξιν γινεϲθω"}]}
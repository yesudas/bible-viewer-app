{"bibleAbbr":"CTWH1885","bookName":"Numbers","bookEnglishName":"Numbers","chapterNumber":2,"verses":[{"number":1,"verse":"και τη ημερα τη τριτη γαμοϲ εγενετο εν κανα τηϲ γαλιλαιαϲ και ην η μητηρ του ιηϲου εκει"},{"number":2,"verse":"εκληθη δε και ο ιηϲουϲ και οι μαθηται αυτου ειϲ τον γαμον"},{"number":3,"verse":"και υϲτερηϲαντοϲ οινου λεγει η μητηρ του ιηϲου προϲ αυτον οινον ουκ εχουϲιν"},{"number":4,"verse":"και λεγει αυτη ο ιηϲουϲ τι εμοι και ϲοι γυναι ουπω ηκει η ωρα μου"},{"number":5,"verse":"λεγει η μητηρ αυτου τοιϲ διακονοιϲ ο τι αν λεγη υμιν ποιηϲατε"},{"number":6,"verse":"ηϲαν δε εκει λιθιναι υδριαι εξ κατα τον καθαριϲμον των ιουδαιων κειμεναι χωρουϲαι ανα μετρηταϲ δυο η τρειϲ"},{"number":7,"verse":"λεγει αυτοιϲ ο ιηϲουϲ γεμιϲατε ταϲ υδριαϲ υδατοϲ και εγεμιϲαν αυταϲ εωϲ ανω"},{"number":8,"verse":"και λεγει αυτοιϲ αντληϲατε νυν και φερετε τω αρχιτρικλινω οι δε ηνεγκαν"},{"number":9,"verse":"ωϲ δε εγευϲατο ο αρχιτρικλινοϲ το υδωρ οινον γεγενημενον και ουκ ηδει ποθεν εϲτιν οι δε διακονοι ηδειϲαν οι ηντληκοτεϲ το υδωρ φωνει τον νυμφιον ο αρχιτρικλινοϲ"},{"number":10,"verse":"και λεγει αυτω παϲ ανθρωποϲ πρωτον τον καλον οινον τιθηϲιν και οταν μεθυϲθωϲιν τον ελαϲϲω ϲυ τετηρηκαϲ τον καλον οινον εωϲ αρτι"},{"number":11,"verse":"ταυτην εποιηϲεν αρχην των ϲημειων ο ιηϲουϲ εν κανα τηϲ γαλιλαιαϲ και εφανερωϲεν την δοξαν αυτου και επιϲτευϲαν ειϲ αυτον οι μαθηται αυτου"},{"number":12,"verse":"μετα τουτο κατεβη ειϲ καφαρναουμ αυτοϲ και η μητηρ αυτου και οι αδελφοι και οι μαθηται αυτου και εκει εμειναν ου πολλαϲ ημεραϲ"},{"number":13,"verse":"και εγγυϲ ην το παϲχα των ιουδαιων και ανεβη ειϲ ιεροϲολυμα ο ιηϲουϲ"},{"number":14,"verse":"και ευρεν εν τω ιερω τουϲ πωλουνταϲ βοαϲ και προβατα και περιϲτεραϲ και τουϲ κερματιϲταϲ καθημενουϲ"},{"number":15,"verse":"και ποιηϲαϲ φραγελλιον εκ ϲχοινιων πανταϲ εξεβαλεν εκ του ιερου τα τε προβατα και τουϲ βοαϲ και των κολλυβιϲτων εξεχεεν τα κερματα και ταϲ τραπεζαϲ ανετρεψεν"},{"number":16,"verse":"και τοιϲ ταϲ περιϲτεραϲ πωλουϲιν ειπεν αρατε ταυτα εντευθεν μη ποιειτε τον οικον του πατροϲ μου οικον εμποριου"},{"number":17,"verse":"εμνηϲθηϲαν οι μαθηται αυτου οτι γεγραμμενον εϲτιν ο ζηλοϲ του οικου ϲου καταφαγεται με"},{"number":18,"verse":"απεκριθηϲαν ουν οι ιουδαιοι και ειπαν αυτω τι ϲημειον δεικνυειϲ ημιν οτι ταυτα ποιειϲ"},{"number":19,"verse":"απεκριθη ιηϲουϲ και ειπεν αυτοιϲ λυϲατε τον ναον τουτον και [εν] τριϲιν ημεραιϲ εγερω αυτον"},{"number":20,"verse":"ειπαν ουν οι ιουδαιοι τεϲϲερακοντα και εξ ετεϲιν οικοδομηθη ο ναοϲ ουτοϲ και ϲυ εν τριϲιν ημεραιϲ εγερειϲ αυτον"},{"number":21,"verse":"εκεινοϲ δε ελεγεν περι του ναου του ϲωματοϲ αυτου"},{"number":22,"verse":"οτε ουν ηγερθη εκ νεκρων εμνηϲθηϲαν οι μαθηται αυτου οτι τουτο ελεγεν και επιϲτευϲαν τη γραφη και τω λογω ον ειπεν ο ιηϲουϲ"},{"number":23,"verse":"ωϲ δε ην εν τοιϲ ιεροϲολυμοιϲ εν τω παϲχα εν τη εορτη πολλοι επιϲτευϲαν ειϲ το ονομα αυτου θεωρουντεϲ αυτου τα ϲημεια α εποιει"},{"number":24,"verse":"αυτοϲ δε ιηϲουϲ ουκ επιϲτευεν αυτον αυτοιϲ δια το αυτον γινωϲκειν πανταϲ"},{"number":25,"verse":"και οτι ου χρειαν ειχεν ινα τιϲ μαρτυρηϲη περι του ανθρωπου αυτοϲ γαρ εγινωϲκεν τι ην εν τω ανθρωπω"}]}
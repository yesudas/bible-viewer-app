{"bibleAbbr":"CTWH1885","bookName":"Numbers","bookEnglishName":"Numbers","chapterNumber":20,"verses":[{"number":1,"verse":"τη δε μια των ϲαββατων μαρια η μαγδαληνη ερχεται πρωι ϲκοτιαϲ ετι ουϲηϲ ειϲ το μνημειον και βλεπει τον λιθον ηρμενον εκ του μνημειου"},{"number":2,"verse":"τρεχει ουν και ερχεται προϲ ϲιμωνα πετρον και προϲ τον αλλον μαθητην ον εφιλει ο ιηϲουϲ και λεγει αυτοιϲ ηραν τον κυριον εκ του μνημειου και ουκ οιδαμεν που εθηκαν αυτον"},{"number":3,"verse":"εξηλθεν ουν ο πετροϲ και ο αλλοϲ μαθητηϲ και ηρχοντο ειϲ το μνημειον"},{"number":4,"verse":"ετρεχον δε οι δυο ομου και ο αλλοϲ μαθητηϲ προεδραμεν ταχειον του πετρου και ηλθεν πρωτοϲ ειϲ το μνημειον"},{"number":5,"verse":"και παρακυψαϲ βλεπει κειμενα τα οθονια ου μεντοι ειϲηλθεν"},{"number":6,"verse":"ερχεται ουν και ϲιμων πετροϲ ακολουθων αυτω και ειϲηλθεν ειϲ το μνημειον και θεωρει τα οθονια κειμενα"},{"number":7,"verse":"και το ϲουδαριον ο ην επι τηϲ κεφαληϲ αυτου ου μετα των οθονιων κειμενον αλλα χωριϲ εντετυλιγμενον ειϲ ενα τοπον"},{"number":8,"verse":"τοτε ουν ειϲηλθεν και ο αλλοϲ μαθητηϲ ο ελθων πρωτοϲ ειϲ το μνημειον και ειδεν και επιϲτευϲεν"},{"number":9,"verse":"ουδεπω γαρ ηδειϲαν την γραφην οτι δει αυτον εκ νεκρων αναϲτηναι"},{"number":10,"verse":"απηλθον ουν παλιν προϲ αυτουϲ οι μαθηται"},{"number":11,"verse":"μαρια δε ιϲτηκει προϲ τω μνημειω εξω κλαιουϲα ωϲ ουν εκλαιεν παρεκυψεν ειϲ το μνημειον"},{"number":12,"verse":"και θεωρει δυο αγγελουϲ εν λευκοιϲ καθεζομενουϲ ενα προϲ τη κεφαλη και ενα προϲ τοιϲ ποϲιν οπου εκειτο το ϲωμα του ιηϲου"},{"number":13,"verse":"και λεγουϲιν αυτη εκεινοι γυναι τι κλαιειϲ λεγει αυτοιϲ οτι ηραν τον κυριον μου και ουκ οιδα που εθηκαν αυτον"},{"number":14,"verse":"ταυτα ειπουϲα εϲτραφη ειϲ τα οπιϲω και θεωρει τον ιηϲουν εϲτωτα και ουκ ηδει οτι ιηϲουϲ εϲτιν"},{"number":15,"verse":"λεγει αυτη ιηϲουϲ γυναι τι κλαιειϲ τινα ζητειϲ εκεινη δοκουϲα οτι ο κηπουροϲ εϲτιν λεγει αυτω κυριε ει ϲυ εβαϲταϲαϲ αυτον ειπε μοι που εθηκαϲ αυτον καγω αυτον αρω"},{"number":16,"verse":"λεγει αυτη ιηϲουϲ μαριαμ ϲτραφειϲα εκεινη λεγει αυτω εβραιϲτι ραββουνει ο λεγεται διδαϲκαλε"},{"number":17,"verse":"λεγει αυτη ιηϲουϲ μη μου απτου ουπω γαρ αναβεβηκα προϲ τον πατερα πορευου δε προϲ τουϲ αδελφουϲ μου και ειπε αυτοιϲ αναβαινω προϲ τον πατερα μου και πατερα υμων και θεον μου και θεον υμων"},{"number":18,"verse":"ερχεται μαριαμ η μαγδαληνη αγγελλουϲα τοιϲ μαθηταιϲ οτι εωρακα τον κυριον και ταυτα ειπεν αυτη"},{"number":19,"verse":"ουϲηϲ ουν οψιαϲ τη ημερα εκεινη τη μια ϲαββατων και των θυρων κεκλειϲμενων οπου ηϲαν οι μαθηται δια τον φοβον των ιουδαιων ηλθεν ο ιηϲουϲ και εϲτη ειϲ το μεϲον και λεγει αυτοιϲ ειρηνη υμιν"},{"number":20,"verse":"και τουτο ειπων εδειξεν και ταϲ χειραϲ και την πλευραν αυτοιϲ εχαρηϲαν ουν οι μαθηται ιδοντεϲ τον κυριον"},{"number":21,"verse":"ειπεν ουν αυτοιϲ [ο ιηϲουϲ] παλιν ειρηνη υμιν καθωϲ απεϲταλκεν με ο πατηρ καγω πεμπω υμαϲ"},{"number":22,"verse":"και τουτο ειπων ενεφυϲηϲεν και λεγει αυτοιϲ λαβετε πνευμα αγιον"},{"number":23,"verse":"αν τινων αφητε ταϲ αμαρτιαϲ αφεωνται αυτοιϲ αν τινων κρατητε κεκρατηνται"},{"number":24,"verse":"θωμαϲ δε ειϲ εκ των δωδεκα ο λεγομενοϲ διδυμοϲ ουκ ην μετ αυτων οτε ηλθεν ιηϲουϲ"},{"number":25,"verse":"ελεγον ουν αυτω οι αλλοι μαθηται εωρακαμεν τον κυριον ο δε ειπεν αυτοιϲ εαν μη ιδω εν ταιϲ χερϲιν αυτου τον τυπον των ηλων και βαλω τον δακτυλον μου ειϲ τον τυπον των ηλων και βαλω μου την χειρα ειϲ την πλευραν αυτου ου μη πιϲτευϲω"},{"number":26,"verse":"και μεθ ημεραϲ οκτω παλιν ηϲαν εϲω οι μαθηται αυτου και θωμαϲ μετ αυτων ερχεται ο ιηϲουϲ των θυρων κεκλειϲμενων και εϲτη ειϲ το μεϲον και ειπεν ειρηνη υμιν"},{"number":27,"verse":"ειτα λεγει τω θωμα φερε τον δακτυλον ϲου ωδε και ιδε ταϲ χειραϲ μου και φερε την χειρα ϲου και βαλε ειϲ την πλευραν μου και μη γινου απιϲτοϲ αλλα πιϲτοϲ"},{"number":28,"verse":"απεκριθη θωμαϲ και ειπεν αυτω ο κυριοϲ μου και ο θεοϲ μου"},{"number":29,"verse":"λεγει αυτω [ο] ιηϲουϲ οτι εωρακαϲ με πεπιϲτευκαϲ μακαριοι οι μη ιδοντεϲ και πιϲτευϲαντεϲ"},{"number":30,"verse":"πολλα μεν ουν και αλλα ϲημεια εποιηϲεν ο ιηϲουϲ ενωπιον των μαθητων α ουκ εϲτιν γεγραμμενα εν τω βιβλιω τουτω"},{"number":31,"verse":"ταυτα δε γεγραπται ινα πιϲτευητε οτι ιηϲουϲ εϲτιν ο χριϲτοϲ ο υιοϲ του θεου και ινα πιϲτευοντεϲ ζωην εχητε εν τω ονοματι αυτου"}]}
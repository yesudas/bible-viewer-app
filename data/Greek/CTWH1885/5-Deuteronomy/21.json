{"bibleAbbr":"CTWH1885","bookName":"Deuteronomy","bookEnglishName":"Deuteronomy","chapterNumber":21,"verses":[{"number":1,"verse":"ωϲ δε εγενετο αναχθηναι ημαϲ αποϲπαϲθενταϲ απ αυτων ευθυδρομηϲαντεϲ ηλθομεν ειϲ την κω τη δε εξηϲ ειϲ την ροδον κακειθεν ειϲ παταρα"},{"number":2,"verse":"και ευροντεϲ πλοιον διαπερων ειϲ φοινικην επιβαντεϲ ανηχθημεν"},{"number":3,"verse":"αναφαναντεϲ δε την κυπρον και καταλιποντεϲ αυτην ευωνυμον επλεομεν ειϲ ϲυριαν και κατηλθομεν ειϲ τυρον εκειϲε γαρ το πλοιον ην αποφορτιζομενον τον γομον"},{"number":4,"verse":"ανευροντεϲ δε τουϲ μαθηταϲ επεμειναμεν αυτου ημεραϲ επτα οιτινεϲ τω παυλω ελεγον δια του πνευματοϲ μη επιβαινειν ειϲ ιεροϲολυμα"},{"number":5,"verse":"οτε δε εγενετο εξαρτιϲαι ημαϲ ταϲ ημεραϲ εξελθοντεϲ επορευομεθα προπεμποντων ημαϲ παντων ϲυν γυναιξι και τεκνοιϲ εωϲ εξω τηϲ πολεωϲ και θεντεϲ τα γονατα επι τον αιγιαλον προϲευξαμενοι"},{"number":6,"verse":"απηϲπαϲαμεθα αλληλουϲ και ενεβημεν ειϲ το πλοιον εκεινοι δε υπεϲτρεψαν ειϲ τα ιδια"},{"number":7,"verse":"ημειϲ δε τον πλουν διανυϲαντεϲ απο τυρου κατηντηϲαμεν ειϲ πτολεμαιδα και αϲπαϲαμενοι τουϲ αδελφουϲ εμειναμεν ημεραν μιαν παρ αυτοιϲ"},{"number":8,"verse":"τη δε επαυριον εξελθοντεϲ ηλθαμεν ειϲ καιϲαριαν και ειϲελθοντεϲ ειϲ τον οικον φιλιππου του ευαγγελιϲτου οντοϲ εκ των επτα εμειναμεν παρ αυτω"},{"number":9,"verse":"τουτω δε ηϲαν θυγατερεϲ τεϲϲαρεϲ παρθενοι προφητευουϲαι"},{"number":10,"verse":"επιμενοντων δε ημεραϲ πλειουϲ κατηλθεν τιϲ απο τηϲ ιουδαιαϲ προφητηϲ ονοματι αγαβοϲ"},{"number":11,"verse":"και ελθων προϲ ημαϲ και αραϲ την ζωνην του παυλου δηϲαϲ εαυτου τουϲ ποδαϲ και ταϲ χειραϲ ειπεν ταδε λεγει το πνευμα το αγιον τον ανδρα ου εϲτιν η ζωνη αυτη ουτωϲ δηϲουϲιν εν ιερουϲαλημ οι ιουδαιοι και παραδωϲουϲιν ειϲ χειραϲ εθνων"},{"number":12,"verse":"ωϲ δε ηκουϲαμεν ταυτα παρεκαλουμεν ημειϲ τε και οι εντοπιοι του μη αναβαινειν αυτον ειϲ ιερουϲαλημ"},{"number":13,"verse":"τοτε απεκριθη [ο] παυλοϲ τι ποιειτε κλαιοντεϲ και ϲυνθρυπτοντεϲ μου την καρδιαν εγω γαρ ου μονον δεθηναι αλλα και αποθανειν ειϲ ιερουϲαλημ ετοιμωϲ εχω υπερ του ονοματοϲ του κυριου ιηϲου"},{"number":14,"verse":"μη πειθομενου δε αυτου ηϲυχαϲαμεν ειποντεϲ του κυριου το θελημα γινεϲθω"},{"number":15,"verse":"μετα δε ταϲ ημεραϲ ταυταϲ επιϲκευαϲαμενοι ανεβαινομεν ειϲ ιεροϲολυμα"},{"number":16,"verse":"ϲυνηλθον δε και των μαθητων απο καιϲαριαϲ ϲυν ημιν αγοντεϲ παρ ω ξενιϲθωμεν μναϲωνι τινι κυπριω αρχαιω μαθητη"},{"number":17,"verse":"γενομενων δε ημων ειϲ ιεροϲολυμα αϲμενωϲ απεδεξαντο ημαϲ οι αδελφοι"},{"number":18,"verse":"τη δε επιουϲη ειϲηει ο παυλοϲ ϲυν ημιν προϲ ιακωβον παντεϲ τε παρεγενοντο οι πρεϲβυτεροι"},{"number":19,"verse":"και αϲπαϲαμενοϲ αυτουϲ εξηγειτο καθ εν εκαϲτον ων εποιηϲεν ο θεοϲ εν τοιϲ εθνεϲιν δια τηϲ διακονιαϲ αυτου"},{"number":20,"verse":"οι δε ακουϲαντεϲ εδοξαζον τον θεον ειπαν τε αυτω θεωρειϲ αδελφε ποϲαι μυριαδεϲ ειϲιν εν τοιϲ ιουδαιοιϲ των πεπιϲτευκοτων και παντεϲ ζηλωται του νομου υπαρχουϲιν"},{"number":21,"verse":"κατηχηθηϲαν δε περι ϲου οτι αποϲταϲιαν διδαϲκειϲ απο μωυϲεωϲ τουϲ κατα τα εθνη πανταϲ ιουδαιουϲ λεγων μη περιτεμνειν αυτουϲ τα τεκνα μηδε τοιϲ εθεϲιν περιπατειν"},{"number":22,"verse":"τι ουν εϲτιν παντωϲ ακουϲονται οτι εληλυθαϲ"},{"number":23,"verse":"τουτο ουν ποιηϲον ο ϲοι λεγομεν ειϲιν ημιν ανδρεϲ τεϲϲαρεϲ ευχην εχοντεϲ αφ εαυτων"},{"number":24,"verse":"τουτουϲ παραλαβων αγνιϲθητι ϲυν αυτοιϲ και δαπανηϲον επ αυτοιϲ ινα ξυρηϲονται την κεφαλην και γνωϲονται παντεϲ οτι ων κατηχηνται περι ϲου ουδεν εϲτιν αλλα ϲτοιχειϲ και αυτοϲ φυλαϲϲων τον νομον"},{"number":25,"verse":"περι δε των πεπιϲτευκοτων εθνων ημειϲ απεϲτειλαμεν κριναντεϲ φυλαϲϲεϲθαι αυτουϲ το τε ειδωλοθυτον και αιμα και πνικτον και πορνειαν"},{"number":26,"verse":"τοτε ο παυλοϲ παραλαβων τουϲ ανδραϲ τη εχομενη ημερα ϲυν αυτοιϲ αγνιϲθειϲ ειϲηει ειϲ το ιερον διαγγελλων την εκπληρωϲιν των ημερων του αγνιϲμου εωϲ ου προϲηνεχθη υπερ ενοϲ εκαϲτου αυτων η προϲφορα"},{"number":27,"verse":"ωϲ δε εμελλον αι επτα ημεραι ϲυντελειϲθαι οι απο τηϲ αϲιαϲ ιουδαιοι θεαϲαμενοι αυτον εν τω ιερω ϲυνεχεον παντα τον οχλον και επεβαλαν επ αυτον ταϲ χειραϲ"},{"number":28,"verse":"κραζοντεϲ ανδρεϲ ιϲραηλειται βοηθειτε ουτοϲ εϲτιν ο ανθρωποϲ ο κατα του λαου και του νομου και του τοπου τουτου πανταϲ πανταχη διδαϲκων ετι τε και ελληναϲ ειϲηγαγεν ειϲ το ιερον και κεκοινωκεν τον αγιον τοπον τουτον"},{"number":29,"verse":"ηϲαν γαρ προεωρακοτεϲ τροφιμον τον εφεϲιον εν τη πολει ϲυν αυτω ον ενομιζον οτι ειϲ το ιερον ειϲηγαγεν ο παυλοϲ"},{"number":30,"verse":"εκινηθη τε η πολιϲ ολη και εγενετο ϲυνδρομη του λαου και επιλαβομενοι του παυλου ειλκον αυτον εξω του ιερου και ευθεωϲ εκλειϲθηϲαν αι θυραι"},{"number":31,"verse":"ζητουντων τε αυτον αποκτειναι ανεβη φαϲιϲ τω χιλιαρχω τηϲ ϲπειρηϲ οτι ολη ϲυνχυννεται ιερουϲαλημ"},{"number":32,"verse":"οϲ εξαυτηϲ παραλαβων ϲτρατιωταϲ και εκατονταρχαϲ κατεδραμεν επ αυτουϲ οι δε ιδοντεϲ τον χιλιαρχον και τουϲ ϲτρατιωταϲ επαυϲαντο τυπτοντεϲ τον παυλον"},{"number":33,"verse":"τοτε εγγιϲαϲ ο χιλιαρχοϲ επελαβετο αυτου και εκελευϲε δεθηναι αλυϲεϲι δυϲι και επυνθανετο τιϲ ειη και τι εϲτιν πεποιηκωϲ"},{"number":34,"verse":"αλλοι δε αλλο τι επεφωνουν εν τω οχλω μη δυναμενου δε αυτου γνωναι το αϲφαλεϲ δια τον θορυβον εκελευϲεν αγεϲθαι αυτον ειϲ την παρεμβολην"},{"number":35,"verse":"οτε δε εγενετο επι τουϲ αναβαθμουϲ ϲυνεβη βαϲταζεϲθαι αυτον υπο των ϲτρατιωτων δια την βιαν του οχλου"},{"number":36,"verse":"ηκολουθει γαρ το πληθοϲ του λαου κραζοντεϲ αιρε αυτον"},{"number":37,"verse":"μελλων τε ειϲαγεϲθαι ειϲ την παρεμβολην ο παυλοϲ λεγει τω χιλιαρχω ει εξεϲτιν μοι ειπειν τι προϲ ϲε ο δε εφη ελληνιϲτι γινωϲκειϲ"},{"number":38,"verse":"ουκ αρα ϲυ ει ο αιγυπτιοϲ ο προ τουτων των ημερων αναϲτατωϲαϲ και εξαγαγων ειϲ την ερημον τουϲ τετρακιϲχιλιουϲ ανδραϲ των ϲικαριων"},{"number":39,"verse":"ειπεν δε ο παυλοϲ εγω ανθρωποϲ μεν ειμι ιουδαιοϲ ταρϲευϲ τηϲ κιλικιαϲ ουκ αϲημου πολεωϲ πολιτηϲ δεομαι δε ϲου επιτρεψον μοι λαληϲαι προϲ τον λαον"},{"number":40,"verse":"επιτρεψαντοϲ δε αυτου ο παυλοϲ εϲτωϲ επι των αναβαθμων κατεϲειϲε τη χειρι τω λαω πολληϲ δε ϲιγηϲ γενομενηϲ προϲεφωνηϲεν τη εβραιδι διαλεκτω λεγων"}]}
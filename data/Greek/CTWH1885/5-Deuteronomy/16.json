{"bibleAbbr":"CTWH1885","bookName":"Deuteronomy","bookEnglishName":"Deuteronomy","chapterNumber":16,"verses":[{"number":1,"verse":"κατηντηϲεν δε και ειϲ δερβην και ειϲ λυϲτραν και ιδου μαθητηϲ τιϲ ην εκει ονοματι τιμοθεοϲ υιοϲ γυναικοϲ ιουδαιαϲ πιϲτηϲ πατροϲ δε ελληνοϲ"},{"number":2,"verse":"οϲ εμαρτυρειτο υπο των εν λυϲτροιϲ και ικονιω αδελφων"},{"number":3,"verse":"τουτον ηθεληϲεν ο παυλοϲ ϲυν αυτω εξελθειν και λαβων περιετεμεν αυτον δια τουϲ ιουδαιουϲ τουϲ ονταϲ εν τοιϲ τοποιϲ εκεινοιϲ ηδειϲαν γαρ απαντεϲ οτι ελλην ο πατηρ αυτου υπηρχεν"},{"number":4,"verse":"ωϲ δε διεπορευοντο ταϲ πολειϲ παρεδιδοϲαν αυτοιϲ φυλαϲϲειν τα δογματα τα κεκριμενα υπο των αποϲτολων και πρεϲβυτερων των εν ιεροϲολυμοιϲ"},{"number":5,"verse":"αι μεν ουν εκκληϲιαι εϲτερεουντο τη πιϲτει και επεριϲϲευον τω αριθμω καθ ημεραν"},{"number":6,"verse":"διηλθον δε την φρυγιαν και γαλατικην χωραν κωλυθεντεϲ υπο του αγιου πνευματοϲ λαληϲαι τον λογον εν τη αϲια"},{"number":7,"verse":"ελθοντεϲ δε κατα την μυϲιαν επειραζον ειϲ την βιθυνιαν πορευθηναι και ουκ ειαϲεν αυτουϲ το πνευμα ιηϲου"},{"number":8,"verse":"παρελθοντεϲ δε την μυϲιαν κατεβηϲαν ειϲ τρωαδα"},{"number":9,"verse":"και οραμα δια νυκτοϲ τω παυλω ωφθη ανηρ μακεδων τιϲ ην εϲτωϲ και παρακαλων αυτον και λεγων διαβαϲ ειϲ μακεδονιαν βοηθηϲον ημιν"},{"number":10,"verse":"ωϲ δε το οραμα ειδεν ευθεωϲ εζητηϲαμεν εξελθειν ειϲ μακεδονιαν ϲυνβιβαζοντεϲ οτι προϲκεκληται ημαϲ ο θεοϲ ευαγγελιϲαϲθαι αυτουϲ"},{"number":11,"verse":"αναχθεντεϲ ουν απο τρωαδοϲ ευθυδρομηϲαμεν ειϲ ϲαμοθρακην τη δε επιουϲη ειϲ νεαν πολιν"},{"number":12,"verse":"κακειθεν ειϲ φιλιππουϲ ητιϲ εϲτιν πρωτη τηϲ μεριδοϲ μακεδονιαϲ πολιϲ κολωνια ημεν δε εν ταυτη τη πολει διατριβοντεϲ ημεραϲ τιναϲ"},{"number":13,"verse":"τη τε ημερα των ϲαββατων εξηλθομεν εξω τηϲ πυληϲ παρα ποταμον ου ενομιζομεν προϲευχην ειναι και καθιϲαντεϲ ελαλουμεν ταιϲ ϲυνελθουϲαιϲ γυναιξιν"},{"number":14,"verse":"και τιϲ γυνη ονοματι λυδια πορφυροπωλιϲ πολεωϲ θυατειρων ϲεβομενη τον θεον ηκουεν ηϲ ο κυριοϲ διηνοιξεν την καρδιαν προϲεχειν τοιϲ λαλουμενοιϲ υπο παυλου"},{"number":15,"verse":"ωϲ δε εβαπτιϲθη και ο οικοϲ αυτηϲ παρεκαλεϲεν λεγουϲα ει κεκρικατε με πιϲτην τω κυριω ειναι ειϲελθοντεϲ ειϲ τον οικον μου μενετε και παρεβιαϲατο ημαϲ"},{"number":16,"verse":"εγενετο δε πορευομενων ημων ειϲ την προϲευχην παιδιϲκην τινα εχουϲαν πνευμα πυθωνα υπαντηϲαι ημιν ητιϲ εργαϲιαν πολλην παρειχεν τοιϲ κυριοιϲ αυτηϲ μαντευομενη"},{"number":17,"verse":"αυτη κατακολουθουϲα [τω] παυλω και ημιν εκραζεν λεγουϲα ουτοι οι ανθρωποι δουλοι του θεου του υψιϲτου ειϲιν οιτινεϲ καταγγελλουϲιν υμιν οδον ϲωτηριαϲ"},{"number":18,"verse":"τουτο δε εποιει επι πολλαϲ ημεραϲ διαπονηθειϲ δε παυλοϲ και επιϲτρεψαϲ τω πνευματι ειπεν παραγγελλω ϲοι εν ονοματι ιηϲου χριϲτου εξελθειν απ αυτηϲ και εξηλθεν αυτη τη ωρα"},{"number":19,"verse":"ιδοντεϲ δε οι κυριοι αυτηϲ οτι εξηλθεν η ελπιϲ τηϲ εργαϲιαϲ αυτων επιλαβομενοι τον παυλον και τον ϲιλαν ειλκυϲαν ειϲ την αγοραν επι τουϲ αρχονταϲ"},{"number":20,"verse":"και προϲαγαγοντεϲ αυτουϲ τοιϲ ϲτρατηγοιϲ ειπαν ουτοι οι ανθρωποι εκταραϲϲουϲιν ημων την πολιν ιουδαιοι υπαρχοντεϲ"},{"number":21,"verse":"και καταγγελλουϲιν εθη α ουκ εξεϲτιν ημιν παραδεχεϲθαι ουδε ποιειν ρωμαιοιϲ ουϲιν"},{"number":22,"verse":"και ϲυνεπεϲτη ο οχλοϲ κατ αυτων και οι ϲτρατηγοι περιρηξαντεϲ αυτων τα ιματια εκελευον ραβδιζειν"},{"number":23,"verse":"πολλαϲ δε επιθεντεϲ αυτοιϲ πληγαϲ εβαλον ειϲ φυλακην παραγγειλαντεϲ τω δεϲμοφυλακι αϲφαλωϲ τηρειν αυτουϲ"},{"number":24,"verse":"οϲ παραγγελιαν τοιαυτην λαβων εβαλεν αυτουϲ ειϲ την εϲωτεραν φυλακην και τουϲ ποδαϲ ηϲφαλιϲατο αυτων ειϲ το ξυλον"},{"number":25,"verse":"κατα δε το μεϲονυκτιον παυλοϲ και ϲιλαϲ προϲευχομενοι υμνουν τον θεον επηκροωντο δε αυτων οι δεϲμιοι"},{"number":26,"verse":"αφνω δε ϲειϲμοϲ εγενετο μεγαϲ ωϲτε ϲαλευθηναι τα θεμελια του δεϲμωτηριου ηνεωχθηϲαν δε [παραχρημα] αι θυραι παϲαι και παντων τα δεϲμα ανεθη"},{"number":27,"verse":"εξυπνοϲ δε γενομενοϲ ο δεϲμοφυλαξ και ιδων ανεωγμεναϲ ταϲ θυραϲ τηϲ φυλακηϲ ϲπαϲαμενοϲ την μαχαιραν ημελλεν εαυτον αναιρειν νομιζων εκπεφευγεναι τουϲ δεϲμιουϲ"},{"number":28,"verse":"εφωνηϲεν δε παυλοϲ μεγαλη φωνη λεγων μηδεν πραξηϲ ϲεαυτω κακον απαντεϲ γαρ εϲμεν ενθαδε"},{"number":29,"verse":"αιτηϲαϲ δε φωτα ειϲεπηδηϲεν και εντρομοϲ γενομενοϲ προϲεπεϲεν τω παυλω και ϲιλα"},{"number":30,"verse":"και προαγαγων αυτουϲ εξω εφη κυριοι τι με δει ποιειν ινα ϲωθω"},{"number":31,"verse":"οι δε ειπαν πιϲτευϲον επι τον κυριον ιηϲουν και ϲωθηϲη ϲυ και ο οικοϲ ϲου"},{"number":32,"verse":"και ελαληϲαν αυτω τον λογον του θεου ϲυν παϲι τοιϲ εν τη οικια αυτου"},{"number":33,"verse":"και παραλαβων αυτουϲ εν εκεινη τη ωρα τηϲ νυκτοϲ ελουϲεν απο των πληγων και εβαπτιϲθη αυτοϲ και οι αυτου απαντεϲ παραχρημα"},{"number":34,"verse":"αναγαγων τε αυτουϲ ειϲ τον οικον παρεθηκεν τραπεζαν και ηγαλλιαϲατο πανοικει πεπιϲτευκωϲ τω θεω"},{"number":35,"verse":"ημεραϲ δε γενομενηϲ απεϲτειλαν οι ϲτρατηγοι τουϲ ραβδουχουϲ λεγοντεϲ απολυϲον τουϲ ανθρωπουϲ εκεινουϲ"},{"number":36,"verse":"απηγγειλεν δε ο δεϲμοφυλαξ τουϲ λογουϲ προϲ τον παυλον οτι απεϲταλκαν οι ϲτρατηγοι ινα απολυθητε νυν ουν εξελθοντεϲ πορευεϲθε εν ειρηνη"},{"number":37,"verse":"ο δε παυλοϲ εφη προϲ αυτουϲ δειραντεϲ ημαϲ δημοϲια ακατακριτουϲ ανθρωπουϲ ρωμαιουϲ υπαρχονταϲ εβαλαν ειϲ φυλακην και νυν λαθρα ημαϲ εκβαλλουϲιν ου γαρ αλλα ελθοντεϲ αυτοι ημαϲ εξαγαγετωϲαν"},{"number":38,"verse":"απηγγειλαν δε τοιϲ ϲτρατηγοιϲ οι ραβδουχοι τα ρηματα ταυτα εφοβηθηϲαν δε ακουϲαντεϲ οτι ρωμαιοι ειϲιν"},{"number":39,"verse":"και ελθοντεϲ παρεκαλεϲαν αυτουϲ και εξαγαγοντεϲ ηρωτων απελθειν απο τηϲ πολεωϲ"},{"number":40,"verse":"εξελθοντεϲ δε απο τηϲ φυλακηϲ ειϲηλθον προϲ την λυδιαν και ιδοντεϲ παρεκαλεϲαν τουϲ αδελφουϲ και εξηλθαν"}]}
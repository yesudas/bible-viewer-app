{"bibleAbbr":"CTWH1885","bookName":"Deuteronomy","bookEnglishName":"Deuteronomy","chapterNumber":6,"verses":[{"number":1,"verse":"εν δε ταιϲ ημεραιϲ ταυταιϲ πληθυνοντων των μαθητων εγενετο γογγυϲμοϲ των ελληνιϲτων προϲ τουϲ εβραιουϲ οτι παρεθεωρουντο εν τη διακονια τη καθημερινη αι χηραι αυτων"},{"number":2,"verse":"προϲκαλεϲαμενοι δε οι δωδεκα το πληθοϲ των μαθητων ειπαν ουκ αρεϲτον εϲτιν ημαϲ καταλειψανταϲ τον λογον του θεου διακονειν τραπεζαιϲ"},{"number":3,"verse":"επιϲκεψαϲθε δε αδελφοι ανδραϲ εξ υμων μαρτυρουμενουϲ επτα πληρειϲ πνευματοϲ και ϲοφιαϲ ουϲ καταϲτηϲομεν επι τηϲ χρειαϲ ταυτηϲ"},{"number":4,"verse":"ημειϲ δε τη προϲευχη και τη διακονια του λογου προϲκαρτερηϲομεν"},{"number":5,"verse":"και ηρεϲεν ο λογοϲ ενωπιον παντοϲ του πληθουϲ και εξελεξαντο ϲτεφανον ανδρα πληρη πιϲτεωϲ και πνευματοϲ αγιου και φιλιππον και προχορον και νικανορα και τιμωνα και παρμεναν και νικολαον προϲηλυτον αντιοχεα"},{"number":6,"verse":"ουϲ εϲτηϲαν ενωπιον των αποϲτολων και προϲευξαμενοι επεθηκαν αυτοιϲ ταϲ χειραϲ"},{"number":7,"verse":"και ο λογοϲ του θεου ηυξανεν και επληθυνετο ο αριθμοϲ των μαθητων εν ιερουϲαλημ ϲφοδρα πολυϲ τε οχλοϲ των ιερεων υπηκουον τη πιϲτει"},{"number":8,"verse":"ϲτεφανοϲ δε πληρηϲ χαριτοϲ και δυναμεωϲ εποιει τερατα και ϲημεια μεγαλα εν τω λαω"},{"number":9,"verse":"ανεϲτηϲαν δε τινεϲ των εκ τηϲ ϲυναγωγηϲ τηϲ λεγομενηϲ λιβερτινων και κυρηναιων και αλεξανδρεων και των απο κιλικιαϲ και αϲιαϲ ϲυνζητουντεϲ τω ϲτεφανω"},{"number":10,"verse":"και ουκ ιϲχυον αντιϲτηναι τη ϲοφια και τω πνευματι ω ελαλει"},{"number":11,"verse":"τοτε υπεβαλον ανδραϲ λεγονταϲ οτι ακηκοαμεν αυτου λαλουντοϲ ρηματα βλαϲφημα ειϲ μωυϲην και τον θεον"},{"number":12,"verse":"ϲυνεκινηϲαν τε τον λαον και τουϲ πρεϲβυτερουϲ και τουϲ γραμματειϲ και επιϲταντεϲ ϲυνηρπαϲαν αυτον και ηγαγον ειϲ το ϲυνεδριον"},{"number":13,"verse":"εϲτηϲαν τε μαρτυραϲ ψευδειϲ λεγονταϲ ο ανθρωποϲ ουτοϲ ου παυεται λαλων ρηματα κατα του τοπου του αγιου [τουτου] και του νομου"},{"number":14,"verse":"ακηκοαμεν γαρ αυτου λεγοντοϲ οτι ιηϲουϲ ο ναζωραιοϲ ουτοϲ καταλυϲει τον τοπον τουτον και αλλαξει τα εθη α παρεδωκεν ημιν μωυϲηϲ"},{"number":15,"verse":"και ατενιϲαντεϲ ειϲ αυτον παντεϲ οι καθεζομενοι εν τω ϲυνεδριω ειδαν το προϲωπον αυτου ωϲει προϲωπον αγγελου"}]}
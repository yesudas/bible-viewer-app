{"bibleAbbr":"CTWH1885","bookName":"Deuteronomy","bookEnglishName":"Deuteronomy","chapterNumber":4,"verses":[{"number":1,"verse":"λαλουντων δε αυτων προϲ τον λαον επεϲτηϲαν αυτοιϲ οι αρχιερειϲ και ο ϲτρατηγοϲ του ιερου και οι ϲαδδουκαιοι"},{"number":2,"verse":"διαπονουμενοι δια το διδαϲκειν αυτουϲ τον λαον και καταγγελλειν εν τω ιηϲου την αναϲταϲιν την εκ νεκρων"},{"number":3,"verse":"και επεβαλον αυτοιϲ ταϲ χειραϲ και εθεντο ειϲ τηρηϲιν ειϲ την αυριον ην γαρ εϲπερα ηδη"},{"number":4,"verse":"πολλοι δε των ακουϲαντων τον λογον επιϲτευϲαν και εγενηθη αριθμοϲ των ανδρων ωϲ χιλιαδεϲ πεντε"},{"number":5,"verse":"εγενετο δε επι την αυριον ϲυναχθηναι αυτων τουϲ αρχονταϲ και τουϲ πρεϲβυτερουϲ και τουϲ γραμματειϲ εν ιερουϲαλημ"},{"number":6,"verse":"και ανναϲ ο αρχιερευϲ και καιαφαϲ και ιωαννηϲ και αλεξανδροϲ και οϲοι ηϲαν εκ γενουϲ αρχιερατικου"},{"number":7,"verse":"και ϲτηϲαντεϲ αυτουϲ εν τω μεϲω επυνθανοντο εν ποια δυναμει η εν ποιω ονοματι εποιηϲατε τουτο υμειϲ"},{"number":8,"verse":"τοτε πετροϲ πληϲθειϲ πνευματοϲ αγιου ειπεν προϲ αυτουϲ αρχοντεϲ του λαου και πρεϲβυτεροι"},{"number":9,"verse":"ει ημειϲ ϲημερον ανακρινομεθα επι ευεργεϲια ανθρωπου αϲθενουϲ εν τινι ουτοϲ ϲεϲωϲται"},{"number":10,"verse":"γνωϲτον εϲτω παϲιν υμιν και παντι τω λαω ιϲραηλ οτι εν τω ονοματι ιηϲου χριϲτου του ναζωραιου ον υμειϲ εϲταυρωϲατε ον ο θεοϲ ηγειρεν εκ νεκρων εν τουτω ουτοϲ παρεϲτηκεν ενωπιον υμων υγιηϲ"},{"number":11,"verse":"ουτοϲ εϲτιν ο λιθοϲ ο εξουθενηθειϲ υφ υμων των οικοδομων ο γενομενοϲ ειϲ κεφαλην γωνιαϲ"},{"number":12,"verse":"και ουκ εϲτιν εν αλλω ουδενι η ϲωτηρια ουδε γαρ ονομα εϲτιν ετερον υπο τον ουρανον το δεδομενον εν ανθρωποιϲ εν ω δει ϲωθηναι ημαϲ"},{"number":13,"verse":"θεωρουντεϲ δε την του πετρου παρρηϲιαν και ιωανου και καταλαβομενοι οτι ανθρωποι αγραμματοι ειϲιν και ιδιωται εθαυμαζον επεγινωϲκον τε αυτουϲ οτι ϲυν τω ιηϲου ηϲαν"},{"number":14,"verse":"τον τε ανθρωπον βλεποντεϲ ϲυν αυτοιϲ εϲτωτα τον τεθεραπευμενον ουδεν ειχον αντειπειν"},{"number":15,"verse":"κελευϲαντεϲ δε αυτουϲ εξω του ϲυνεδριου απελθειν ϲυνεβαλλον προϲ αλληλουϲ"},{"number":16,"verse":"λεγοντεϲ τι ποιηϲωμεν τοιϲ ανθρωποιϲ τουτοιϲ οτι μεν γαρ γνωϲτον ϲημειον γεγονεν δι αυτων παϲιν τοιϲ κατοικουϲιν ιερουϲαλημ φανερον και ου δυναμεθα αρνειϲθαι"},{"number":17,"verse":"αλλ ινα μη επι πλειον διανεμηθη ειϲ τον λαον απειληϲωμεθα αυτοιϲ μηκετι λαλειν επι τω ονοματι τουτω μηδενι ανθρωπων"},{"number":18,"verse":"και καλεϲαντεϲ αυτουϲ παρηγγειλαν καθολου μη φθεγγεϲθαι μηδε διδαϲκειν επι τω ονοματι [του] ιηϲου"},{"number":19,"verse":"ο δε πετροϲ και ιωανηϲ αποκριθεντεϲ ειπαν προϲ αυτουϲ ει δικαιον εϲτιν ενωπιον του θεου υμων ακουειν μαλλον η του θεου κρινατε"},{"number":20,"verse":"ου δυναμεθα γαρ ημειϲ α ειδαμεν και ηκουϲαμεν μη λαλειν"},{"number":21,"verse":"οι δε προϲαπειληϲαμενοι απελυϲαν αυτουϲ μηδεν ευριϲκοντεϲ το πωϲ κολαϲωνται αυτουϲ δια τον λαον οτι παντεϲ εδοξαζον τον θεον επι τω γεγονοτι"},{"number":22,"verse":"ετων γαρ ην πλειονων τεϲϲερακοντα ο ανθρωποϲ εφ ον γεγονει το ϲημειον τουτο τηϲ ιαϲεωϲ"},{"number":23,"verse":"απολυθεντεϲ δε ηλθον προϲ τουϲ ιδιουϲ και απηγγειλαν οϲα προϲ αυτουϲ οι αρχιερειϲ και οι πρεϲβυτεροι ειπαν"},{"number":24,"verse":"οι δε ακουϲαντεϲ ομοθυμαδον ηραν φωνην προϲ τον θεον και ειπαν δεϲποτα ϲυ ο ποιηϲαϲ τον ουρανον και την γην και την θαλαϲϲαν και παντα τα εν αυτοιϲ"},{"number":25,"verse":"ο του πατροϲ ημων δια πνευματοϲ αγιου ϲτοματοϲ δαυειδ παιδοϲ ϲου ειπων ινα τι εφρυαξαν εθνη και λαοι εμελετηϲαν κενα"},{"number":26,"verse":"παρεϲτηϲαν οι βαϲιλειϲ τηϲ γηϲ και οι αρχοντεϲ ϲυνηχθηϲαν επι το αυτο κατα του κυριου και κατα του χριϲτου αυτου"},{"number":27,"verse":"ϲυνηχθηϲαν γαρ επ αληθειαϲ εν τη πολει ταυτη επι τον αγιον παιδα ϲου ιηϲουν ον εχριϲαϲ ηρωδηϲ τε και ποντιοϲ πειλατοϲ ϲυν εθνεϲιν και λαοιϲ ιϲραηλ"},{"number":28,"verse":"ποιηϲαι οϲα η χειρ ϲου και η βουλη προωριϲεν γενεϲθαι"},{"number":29,"verse":"και τα νυν κυριε επιδε επι ταϲ απειλαϲ αυτων και δοϲ τοιϲ δουλοιϲ ϲου μετα παρρηϲιαϲ παϲηϲ λαλειν τον λογον ϲου"},{"number":30,"verse":"εν τω την χειρα εκτεινειν ϲε ειϲ ιαϲιν και ϲημεια και τερατα γινεϲθαι δια του ονοματοϲ του αγιου παιδοϲ ϲου ιηϲου"},{"number":31,"verse":"και δεηθεντων αυτων εϲαλευθη ο τοποϲ εν ω ηϲαν ϲυνηγμενοι και επληϲθηϲαν απαντεϲ του αγιου πνευματοϲ και ελαλουν τον λογον του θεου μετα παρρηϲιαϲ"},{"number":32,"verse":"του δε πληθουϲ των πιϲτευϲαντων ην καρδια και ψυχη μια και ουδε ειϲ τι των υπαρχοντων αυτω ελεγεν ιδιον ειναι αλλ ην αυτοιϲ παντα κοινα"},{"number":33,"verse":"και δυναμει μεγαλη απεδιδουν το μαρτυριον οι αποϲτολοι του κυριου ιηϲου τηϲ αναϲταϲεωϲ χαριϲ τε μεγαλη ην επι πανταϲ αυτουϲ"},{"number":34,"verse":"ουδε γαρ ενδεηϲ τιϲ ην εν αυτοιϲ οϲοι γαρ κτητορεϲ χωριων η οικιων υπηρχον πωλουντεϲ εφερον ταϲ τιμαϲ των πιπραϲκομενων"},{"number":35,"verse":"και ετιθουν παρα τουϲ ποδαϲ των αποϲτολων διεδιδετο δε εκαϲτω καθοτι αν τιϲ χρειαν ειχεν"},{"number":36,"verse":"ιωϲηφ δε ο επικληθειϲ βαρναβαϲ απο των αποϲτολων ο εϲτιν μεθερμηνευομενον υιοϲ παρακληϲεωϲ λευειτηϲ κυπριοϲ τω γενει"},{"number":37,"verse":"υπαρχοντοϲ αυτω αγρου πωληϲαϲ ηνεγκεν το χρημα και εθηκεν παρα τουϲ ποδαϲ των αποϲτολων"}]}
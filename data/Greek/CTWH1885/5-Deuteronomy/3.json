{"bibleAbbr":"CTWH1885","bookName":"Deuteronomy","bookEnglishName":"Deuteronomy","chapterNumber":3,"verses":[{"number":1,"verse":"πετροϲ δε και ιωανηϲ ανεβαινον ειϲ το ιερον επι την ωραν τηϲ προϲευχηϲ την ενατην"},{"number":2,"verse":"και τιϲ ανηρ χωλοϲ εκ κοιλιαϲ μητροϲ αυτου υπαρχων εβαϲταζετο ον ετιθουν καθ ημεραν προϲ την θυραν του ιερου την λεγομενην ωραιαν του αιτειν ελεημοϲυνην παρα των ειϲπορευομενων ειϲ το ιερον"},{"number":3,"verse":"οϲ ιδων πετρον και ιωανην μελλονταϲ ειϲιεναι ειϲ το ιερον ηρωτα ελεημοϲυνην λαβειν"},{"number":4,"verse":"ατενιϲαϲ δε πετροϲ ειϲ αυτον ϲυν τω ιωανη ειπεν βλεψον ειϲ ημαϲ"},{"number":5,"verse":"ο δε επειχεν αυτοιϲ προϲδοκων τι παρ αυτων λαβειν"},{"number":6,"verse":"ειπεν δε πετροϲ αργυριον και χρυϲιον ουχ υπαρχει μοι ο δε εχω τουτο ϲοι διδωμι εν τω ονοματι ιηϲου χριϲτου του ναζωραιου περιπατει"},{"number":7,"verse":"και πιαϲαϲ αυτον τηϲ δεξιαϲ χειροϲ ηγειρεν αυτον παραχρημα δε εϲτερεωθηϲαν αι βαϲειϲ αυτου και τα ϲφυδρα"},{"number":8,"verse":"και εξαλλομενοϲ εϲτη και περιεπατει και ειϲηλθεν ϲυν αυτοιϲ ειϲ το ιερον περιπατων και αλλομενοϲ και αινων τον θεον"},{"number":9,"verse":"και ειδεν παϲ ο λαοϲ αυτον περιπατουντα και αινουντα τον θεον"},{"number":10,"verse":"επεγινωϲκον δε αυτον οτι ουτοϲ ην ο προϲ την ελεημοϲυνην καθημενοϲ επι τη ωραια πυλη του ιερου και επληϲθηϲαν θαμβουϲ και εκϲταϲεωϲ επι τω ϲυμβεβηκοτι αυτω"},{"number":11,"verse":"κρατουντοϲ δε αυτου τον πετρον και τον ιωανην ϲυνεδραμεν παϲ ο λαοϲ προϲ αυτουϲ επι τη ϲτοα τη καλουμενη ϲολομωντοϲ εκθαμβοι"},{"number":12,"verse":"ιδων δε ο πετροϲ απεκρινατο προϲ τον λαον ανδρεϲ ιϲραηλειται τι θαυμαζετε επι τουτω η ημιν τι ατενιζετε ωϲ ιδια δυναμει η ευϲεβεια πεποιηκοϲιν του περιπατειν αυτον"},{"number":13,"verse":"ο θεοϲ αβρααμ και ιϲαακ και ιακωβ ο θεοϲ των πατερων ημων εδοξαϲεν τον παιδα αυτου ιηϲουν ον υμειϲ μεν παρεδωκατε και ηρνηϲαϲθε κατα προϲωπον πειλατου κριναντοϲ εκεινου απολυειν"},{"number":14,"verse":"υμειϲ δε τον αγιον και δικαιον ηρνηϲαϲθε και ητηϲαϲθε ανδρα φονεα χαριϲθηναι υμιν"},{"number":15,"verse":"τον δε αρχηγον τηϲ ζωηϲ απεκτεινατε ον ο θεοϲ ηγειρεν εκ νεκρων ου ημειϲ μαρτυρεϲ εϲμεν"},{"number":16,"verse":"και τη πιϲτει του ονοματοϲ αυτου τουτον ον θεωρειτε και οιδατε εϲτερεωϲεν το ονομα αυτου και η πιϲτιϲ η δι αυτου εδωκεν αυτω την ολοκληριαν ταυτην απεναντι παντων υμων"},{"number":17,"verse":"και νυν αδελφοι οιδα οτι κατα αγνοιαν επραξατε ωϲπερ και οι αρχοντεϲ υμων"},{"number":18,"verse":"ο δε θεοϲ α προκατηγγειλεν δια ϲτοματοϲ παντων των προφητων παθειν τον χριϲτον αυτου επληρωϲεν ουτωϲ"},{"number":19,"verse":"μετανοηϲατε ουν και επιϲτρεψατε προϲ το εξαλιφθηναι υμων ταϲ αμαρτιαϲ"},{"number":20,"verse":"οπωϲ αν ελθωϲιν καιροι αναψυξεωϲ απο προϲωπου του κυριου και αποϲτειλη τον προκεχειριϲμενον υμιν χριϲτον ιηϲουν"},{"number":21,"verse":"ον δει ουρανον μεν δεξαϲθαι αχρι χρονων αποκαταϲταϲεωϲ παντων ων ελαληϲεν ο θεοϲ δια ϲτοματοϲ των αγιων απ αιωνοϲ αυτου προφητων"},{"number":22,"verse":"μωυϲηϲ μεν ειπεν οτι προφητην υμιν αναϲτηϲει κυριοϲ ο θεοϲ εκ των αδελφων υμων ωϲ εμε αυτου ακουϲεϲθε κατα παντα οϲα αν λαληϲη προϲ υμαϲ"},{"number":23,"verse":"εϲται δε παϲα ψυχη ητιϲ αν μη ακουϲη του προφητου εκεινου εξολεθρευθηϲεται εκ του λαου"},{"number":24,"verse":"και παντεϲ δε οι προφηται απο ϲαμουηλ και των καθεξηϲ οϲοι ελαληϲαν και κατηγγειλαν ταϲ ημεραϲ ταυταϲ"},{"number":25,"verse":"υμειϲ εϲτε οι υιοι των προφητων και τηϲ διαθηκηϲ ηϲ ο θεοϲ διεθετο προϲ τουϲ πατεραϲ υμων λεγων προϲ αβρααμ και εν τω ϲπερματι ϲου ευλογηθηϲονται παϲαι αι πατριαι τηϲ γηϲ"},{"number":26,"verse":"υμιν πρωτον αναϲτηϲαϲ ο θεοϲ τον παιδα αυτου απεϲτειλεν αυτον ευλογουντα υμαϲ εν τω αποϲτρεφειν εκαϲτον απο των πονηριων [υμων]"}]}
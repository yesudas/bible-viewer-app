{"bibleAbbr":"CTWH1885","bookName":"Deuteronomy","bookEnglishName":"Deuteronomy","chapterNumber":27,"verses":[{"number":1,"verse":"ωϲ δε εκριθη του αποπλειν ημαϲ ειϲ την ιταλιαν παρεδιδουν τον τε παυλον και τιναϲ ετερουϲ δεϲμωταϲ εκατονταρχη ονοματι ιουλιω ϲπειρηϲ ϲεβαϲτηϲ"},{"number":2,"verse":"επιβαντεϲ δε πλοιω αδραμυντηνω μελλοντι πλειν ειϲ τουϲ κατα την αϲιαν τοπουϲ ανηχθημεν οντοϲ ϲυν ημιν αριϲταρχου μακεδονοϲ θεϲϲαλονικεωϲ"},{"number":3,"verse":"τη τε ετερα κατηχθημεν ειϲ ϲιδωνα φιλανθρωπωϲ τε ο ιουλιοϲ τω παυλω χρηϲαμενοϲ επετρεψεν προϲ τουϲ φιλουϲ πορευθεντι επιμελειαϲ τυχειν"},{"number":4,"verse":"κακειθεν αναχθεντεϲ υπεπλευϲαμεν την κυπρον δια το τουϲ ανεμουϲ ειναι εναντιουϲ"},{"number":5,"verse":"το τε πελαγοϲ το κατα την κιλικιαν και παμφυλιαν διαπλευϲαντεϲ κατηλθαμεν ειϲ μυρρα τηϲ λυκιαϲ"},{"number":6,"verse":"κακει ευρων ο εκατονταρχηϲ πλοιον αλεξανδρινον πλεον ειϲ την ιταλιαν ενεβιβαϲεν ημαϲ ειϲ αυτο"},{"number":7,"verse":"εν ικαναιϲ δε ημεραιϲ βραδυπλοουντεϲ και μολιϲ γενομενοι κατα την κνιδον μη προϲεωντοϲ ημαϲ του ανεμου υπεπλευϲαμεν την κρητην κατα ϲαλμωνην"},{"number":8,"verse":"μολιϲ τε παραλεγομενοι αυτην ηλθομεν ειϲ τοπον τινα καλουμενον καλουϲ λιμεναϲ ω εγγυϲ ην πολιϲ λαϲεα"},{"number":9,"verse":"ικανου δε χρονου διαγενομενου και οντοϲ ηδη επιϲφαλουϲ του πλοοϲ δια το και την νηϲτειαν ηδη παρεληλυθεναι παρηνει ο παυλοϲ"},{"number":10,"verse":"λεγων αυτοιϲ ανδρεϲ θεωρω οτι μετα υβρεωϲ και πολληϲ ζημιαϲ ου μονον του φορτιου και του πλοιου αλλα και των ψυχων ημων μελλειν εϲεϲθαι τον πλουν"},{"number":11,"verse":"ο δε εκατονταρχηϲ τω κυβερνητη και τω ναυκληρω μαλλον επειθετο η τοιϲ υπο παυλου λεγομενοιϲ"},{"number":12,"verse":"ανευθετου δε του λιμενοϲ υπαρχοντοϲ προϲ παραχειμαϲιαν οι πλειονεϲ εθεντο βουλην αναχθηναι εκειθεν ει πωϲ δυναιντο καταντηϲαντεϲ ειϲ φοινικα παραχειμαϲαι λιμενα τηϲ κρητηϲ βλεποντα κατα λιβα και κατα χωρον"},{"number":13,"verse":"υποπνευϲαντοϲ δε νοτου δοξαντεϲ τηϲ προθεϲεωϲ κεκρατηκεναι αραντεϲ αϲϲον παρελεγοντο την κρητην"},{"number":14,"verse":"μετ ου πολυ δε εβαλεν κατ αυτηϲ ανεμοϲ τυφωνικοϲ ο καλουμενοϲ ευρακυλων"},{"number":15,"verse":"ϲυναρπαϲθεντοϲ δε του πλοιου και μη δυναμενου αντοφθαλμειν τω ανεμω επιδοντεϲ εφερομεθα"},{"number":16,"verse":"νηϲιον δε τι υποδραμοντεϲ καλουμενον καυδα ιϲχυϲαμεν μολιϲ περικρατειϲ γενεϲθαι τηϲ ϲκαφηϲ"},{"number":17,"verse":"ην αραντεϲ βοηθειαιϲ εχρωντο υποζωννυντεϲ το πλοιον φοβουμενοι τε μη ειϲ την ϲυρτιν εκπεϲωϲιν χαλαϲαντεϲ το ϲκευοϲ ουτωϲ εφεροντο"},{"number":18,"verse":"ϲφοδρωϲ δε χειμαζομενων ημων τη εξηϲ εκβολην εποιουντο"},{"number":19,"verse":"και τη τριτη αυτοχειρεϲ την ϲκευην του πλοιου εριψαν"},{"number":20,"verse":"μητε δε ηλιου μητε αϲτρων επιφαινοντων επι πλειοναϲ ημεραϲ χειμωνοϲ τε ουκ ολιγου επικειμενου λοιπον περιηρειτο ελπιϲ παϲα του ϲωζεϲθαι ημαϲ"},{"number":21,"verse":"πολληϲ τε αϲιτιαϲ υπαρχουϲηϲ τοτε ϲταθειϲ ο παυλοϲ εν μεϲω αυτων ειπεν εδει μεν ω ανδρεϲ πειθαρχηϲανταϲ μοι μη αναγεϲθαι απο τηϲ κρητηϲ κερδηϲαι τε την υβριν ταυτην και την ζημιαν"},{"number":22,"verse":"και τα νυν παραινω υμαϲ ευθυμειν αποβολη γαρ ψυχηϲ ουδεμια εϲται εξ υμων πλην του πλοιου"},{"number":23,"verse":"παρεϲτη γαρ μοι ταυτη τη νυκτι του θεου ου ειμι ω και λατρευω αγγελοϲ"},{"number":24,"verse":"λεγων μη φοβου παυλε καιϲαρι ϲε δει παραϲτηναι και ιδου κεχαριϲται ϲοι ο θεοϲ πανταϲ τουϲ πλεονταϲ μετα ϲου"},{"number":25,"verse":"διο ευθυμειτε ανδρεϲ πιϲτευω γαρ τω θεω οτι ουτωϲ εϲται καθ ον τροπον λελαληται μοι"},{"number":26,"verse":"ειϲ νηϲον δε τινα δει ημαϲ εκπεϲειν"},{"number":27,"verse":"ωϲ δε τεϲϲαρεϲκαιδεκατη νυξ εγενετο διαφερομενων ημων εν τω αδρια κατα μεϲον τηϲ νυκτοϲ υπενοουν οι ναυται προϲαγειν τινα αυτοιϲ χωραν"},{"number":28,"verse":"και βολιϲαντεϲ ευρον οργυιαϲ εικοϲι βραχυ δε διαϲτηϲαντεϲ και παλιν βολιϲαντεϲ ευρον οργυιαϲ δεκαπεντε"},{"number":29,"verse":"φοβουμενοι τε μη που κατα τραχειϲ τοπουϲ εκπεϲωμεν εκ πρυμνηϲ ριψαντεϲ αγκυραϲ τεϲϲαραϲ ηυχοντο ημεραν γενεϲθαι"},{"number":30,"verse":"των δε ναυτων ζητουντων φυγειν εκ του πλοιου και χαλαϲαντων την ϲκαφην ειϲ την θαλαϲϲαν προφαϲει ωϲ εκ πρωρηϲ αγκυραϲ μελλοντων εκτεινειν"},{"number":31,"verse":"ειπεν ο παυλοϲ τω εκατονταρχη και τοιϲ ϲτρατιωταιϲ εαν μη ουτοι μεινωϲιν εν τω πλοιω υμειϲ ϲωθηναι ου δυναϲθε"},{"number":32,"verse":"τοτε απεκοψαν οι ϲτρατιωται τα ϲχοινια τηϲ ϲκαφηϲ και ειαϲαν αυτην εκπεϲειν"},{"number":33,"verse":"αχρι δε ου ημερα ημελλεν γινεϲθαι παρεκαλει ο παυλοϲ απανταϲ μεταλαβειν τροφηϲ λεγων τεϲϲαρεϲκαιδεκατην ϲημερον ημεραν προϲδοκωντεϲ αϲιτοι διατελειτε μηθεν προϲλαβομενοι"},{"number":34,"verse":"διο παρακαλω υμαϲ μεταλαβειν τροφηϲ τουτο γαρ προϲ τηϲ υμετεραϲ ϲωτηριαϲ υπαρχει ουδενοϲ γαρ υμων θριξ απο τηϲ κεφαληϲ απολειται"},{"number":35,"verse":"ειπαϲ δε ταυτα και λαβων αρτον ευχαριϲτηϲεν τω θεω ενωπιον παντων και κλαϲαϲ ηρξατο εϲθιειν"},{"number":36,"verse":"ευθυμοι δε γενομενοι παντεϲ και αυτοι προϲελαβοντο τροφηϲ"},{"number":37,"verse":"ημεθα δε αι παϲαι ψυχαι εν τω πλοιω ωϲ εβδομηκοντα εξ"},{"number":38,"verse":"κορεϲθεντεϲ δε τροφηϲ εκουφιζον το πλοιον εκβαλλομενοι τον ϲιτον ειϲ την θαλαϲϲαν"},{"number":39,"verse":"οτε δε ημερα εγενετο την γην ουκ επεγινωϲκον κολπον δε τινα κατενοουν εχοντα αιγιαλον ειϲ ον εβουλευοντο ει δυναιντο εκϲωϲαι το πλοιον"},{"number":40,"verse":"και ταϲ αγκυραϲ περιελοντεϲ ειων ειϲ την θαλαϲϲαν αμα ανεντεϲ ταϲ ζευκτηριαϲ των πηδαλιων και επαραντεϲ τον αρτεμωνα τη πνεουϲη κατειχον ειϲ τον αιγιαλον"},{"number":41,"verse":"περιπεϲοντεϲ δε ειϲ τοπον διθαλαϲϲον επεκειλαν την ναυν και η μεν πρωρα ερειϲαϲα εμεινεν αϲαλευτοϲ η δε πρυμνα ελυετο υπο τηϲ βιαϲ"},{"number":42,"verse":"των δε ϲτρατιωτων βουλη εγενετο ινα τουϲ δεϲμωταϲ αποκτεινωϲιν μη τιϲ εκκολυμβηϲαϲ διαφυγη"},{"number":43,"verse":"ο δε εκατονταρχηϲ βουλομενοϲ διαϲωϲαι τον παυλον εκωλυϲεν αυτουϲ του βουληματοϲ εκελευϲεν τε τουϲ δυναμενουϲ κολυμβαν αποριψανταϲ πρωτουϲ επι την γην εξιεναι"},{"number":44,"verse":"και τουϲ λοιπουϲ ουϲ μεν επι ϲανιϲιν ουϲ δε επι τινων των απο του πλοιου και ουτωϲ εγενετο πανταϲ διαϲωθηναι επι την γην"}]}
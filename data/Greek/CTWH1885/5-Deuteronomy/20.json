{"bibleAbbr":"CTWH1885","bookName":"Deuteronomy","bookEnglishName":"Deuteronomy","chapterNumber":20,"verses":[{"number":1,"verse":"μετα δε το παυϲαϲθαι τον θορυβον μεταπεμψαμενοϲ ο παυλοϲ τουϲ μαθηταϲ και παρακαλεϲαϲ αϲπαϲαμενοϲ εξηλθεν πορευεϲθαι ειϲ μακεδονιαν"},{"number":2,"verse":"διελθων δε τα μερη εκεινα και παρακαλεϲαϲ αυτουϲ λογω πολλω ηλθεν ειϲ την ελλαδα"},{"number":3,"verse":"ποιηϲαϲ τε μηναϲ τρειϲ γενομενηϲ επιβουληϲ αυτω υπο των ιουδαιων μελλοντι αναγεϲθαι ειϲ την ϲυριαν εγενετο γνωμηϲ του υποϲτρεφειν δια μακεδονιαϲ"},{"number":4,"verse":"ϲυνειπετο δε αυτω ϲωπατροϲ πυρρου βεροιαιοϲ θεϲϲαλονικεων δε αριϲταρχοϲ και ϲεκουνδοϲ και γαιοϲ δερβαιοϲ και τιμοθεοϲ αϲιανοι δε τυχικοϲ και τροφιμοϲ"},{"number":5,"verse":"ουτοι δε προϲελθοντεϲ εμενον ημαϲ εν τρωαδι"},{"number":6,"verse":"ημειϲ δε εξεπλευϲαμεν μετα ταϲ ημεραϲ των αζυμων απο φιλιππων και ηλθομεν προϲ αυτουϲ ειϲ την τρωαδα αχρι ημερων πεντε ου διετριψαμεν ημεραϲ επτα"},{"number":7,"verse":"εν δε τη μια των ϲαββατων ϲυνηγμενων ημων κλαϲαι αρτον ο παυλοϲ διελεγετο αυτοιϲ μελλων εξιεναι τη επαυριον παρετεινεν τε τον λογον μεχρι μεϲονυκτιου"},{"number":8,"verse":"ηϲαν δε λαμπαδεϲ ικαναι εν τω υπερωω ου ημεν ϲυνηγμενοι"},{"number":9,"verse":"καθεζομενοϲ δε τιϲ νεανιαϲ ονοματι ευτυχοϲ επι τηϲ θυριδοϲ καταφερομενοϲ υπνω βαθει διαλεγομενου του παυλου επι πλειον κατενεχθειϲ απο του υπνου επεϲεν απο του τριϲτεγου κατω και ηρθη νεκροϲ"},{"number":10,"verse":"καταβαϲ δε ο παυλοϲ επεπεϲεν αυτω και ϲυνπεριλαβων ειπεν μη θορυβειϲθε η γαρ ψυχη αυτου εν αυτω εϲτιν"},{"number":11,"verse":"αναβαϲ δε [και] κλαϲαϲ τον αρτον και γευϲαμενοϲ εφ ικανον τε ομιληϲαϲ αχρι αυγηϲ ουτωϲ εξηλθεν"},{"number":12,"verse":"ηγαγον δε τον παιδα ζωντα και παρεκληθηϲαν ου μετριωϲ"},{"number":13,"verse":"ημειϲ δε προελθοντεϲ επι το πλοιον ανηχθημεν επι την αϲϲον εκειθεν μελλοντεϲ αναλαμβανειν τον παυλον ουτωϲ γαρ διατεταγμενοϲ ην μελλων αυτοϲ πεζευειν"},{"number":14,"verse":"ωϲ δε ϲυνεβαλλεν ημιν ειϲ την αϲϲον αναλαβοντεϲ αυτον ηλθομεν ειϲ μιτυληνην"},{"number":15,"verse":"κακειθεν αποπλευϲαντεϲ τη επιουϲη κατηντηϲαμεν αντικρυϲ χιου τη δε ετερα παρεβαλομεν ειϲ ϲαμον τη δε εχομενη ηλθομεν ειϲ μιλητον"},{"number":16,"verse":"κεκρικει γαρ ο παυλοϲ παραπλευϲαι την εφεϲον οπωϲ μη γενηται αυτω χρονοτριβηϲαι εν τη αϲια εϲπευδεν γαρ ει δυνατον ειη αυτω την ημεραν τηϲ πεντηκοϲτηϲ γενεϲθαι ειϲ ιεροϲολυμα"},{"number":17,"verse":"απο δε τηϲ μιλητου πεμψαϲ ειϲ εφεϲον μετεκαλεϲατο τουϲ πρεϲβυτερουϲ τηϲ εκκληϲιαϲ"},{"number":18,"verse":"ωϲ δε παρεγενοντο προϲ αυτον ειπεν αυτοιϲ υμειϲ επιϲταϲθε απο πρωτηϲ ημεραϲ αφ ηϲ επεβην ειϲ την αϲιαν πωϲ μεθ υμων τον παντα χρονον εγενομην"},{"number":19,"verse":"δουλευων τω κυριω μετα παϲηϲ ταπεινοφροϲυνηϲ και δακρυων και πειραϲμων των ϲυμβαντων μοι εν ταιϲ επιβουλαιϲ των ιουδαιων"},{"number":20,"verse":"ωϲ ουδεν υπεϲτειλαμην των ϲυμφεροντων του μη αναγγειλαι υμιν και διδαξαι υμαϲ δημοϲια και κατ οικουϲ"},{"number":21,"verse":"διαμαρτυρομενοϲ ιουδαιοιϲ τε και ελληϲιν την ειϲ θεον μετανοιαν και πιϲτιν ειϲ τον κυριον ημων ιηϲουν"},{"number":22,"verse":"και νυν ιδου δεδεμενοϲ εγω τω πνευματι πορευομαι ειϲ ιερουϲαλημ τα εν αυτη ϲυναντηϲοντα εμοι μη ειδωϲ"},{"number":23,"verse":"πλην οτι το πνευμα το αγιον κατα πολιν διαμαρτυρεται μοι λεγον οτι δεϲμα και θλιψειϲ με μενουϲιν"},{"number":24,"verse":"αλλ ουδενοϲ λογου ποιουμαι την ψυχην τιμιαν εμαυτω ωϲ τελειωϲω τον δρομον μου και την διακονιαν ην ελαβον παρα του κυριου ιηϲου διαμαρτυραϲθαι το ευαγγελιον τηϲ χαριτοϲ του θεου"},{"number":25,"verse":"και νυν ιδου εγω οιδα οτι ουκετι οψεϲθε το προϲωπον μου υμειϲ παντεϲ εν οιϲ διηλθον κηρυϲϲων την βαϲιλειαν"},{"number":26,"verse":"διοτι μαρτυρομαι υμιν εν τη ϲημερον ημερα οτι καθαροϲ ειμι απο του αιματοϲ παντων"},{"number":27,"verse":"ου γαρ υπεϲτειλαμην του μη αναγγειλαι παϲαν την βουλην του θεου υμιν"},{"number":28,"verse":"προϲεχετε εαυτοιϲ και παντι τω ποιμνιω εν ω υμαϲ το πνευμα το αγιον εθετο επιϲκοπουϲ ποιμαινειν την εκκληϲιαν του θεου ην περιεποιηϲατο δια του αιματοϲ του ιδιου"},{"number":29,"verse":"εγω οιδα οτι ειϲελευϲονται μετα την αφιξιν μου λυκοι βαρειϲ ειϲ υμαϲ μη φειδομενοι του ποιμνιου"},{"number":30,"verse":"και εξ υμων [αυτων] αναϲτηϲονται ανδρεϲ λαλουντεϲ διεϲτραμμενα του αποϲπαν τουϲ μαθηταϲ οπιϲω εαυτων"},{"number":31,"verse":"διο γρηγορειτε μνημονευοντεϲ οτι τριετιαν νυκτα και ημεραν ουκ επαυϲαμην μετα δακρυων νουθετων ενα εκαϲτον"},{"number":32,"verse":"και τα νυν παρατιθεμαι υμαϲ τω κυριω και τω λογω τηϲ χαριτοϲ αυτου τω δυναμενω οικοδομηϲαι και δουναι την κληρονομιαν εν τοιϲ ηγιαϲμενοιϲ παϲιν"},{"number":33,"verse":"αργυριου η χρυϲιου η ιματιϲμου ουδενοϲ επεθυμηϲα"},{"number":34,"verse":"αυτοι γινωϲκετε οτι ταιϲ χρειαιϲ μου και τοιϲ ουϲι μετ εμου υπηρετηϲαν αι χειρεϲ αυται"},{"number":35,"verse":"παντα υπεδειξα υμιν οτι ουτωϲ κοπιωνταϲ δει αντιλαμβανεϲθαι των αϲθενουντων μνημονευειν τε των λογων του κυριου ιηϲου οτι αυτοϲ ειπεν μακαριον εϲτιν μαλλον διδοναι η λαμβανειν"},{"number":36,"verse":"και ταυτα ειπων θειϲ τα γονατα αυτου ϲυν παϲιν αυτοιϲ προϲηυξατο"},{"number":37,"verse":"ικανοϲ δε κλαυθμοϲ εγενετο παντων και επιπεϲοντεϲ επι τον τραχηλον του παυλου κατεφιλουν αυτον"},{"number":38,"verse":"οδυνωμενοι μαλιϲτα επι τω λογω ω ειρηκει οτι ουκετι μελλουϲιν το προϲωπον αυτου θεωρειν προεπεμπον δε αυτον ειϲ το πλοιον"}]}
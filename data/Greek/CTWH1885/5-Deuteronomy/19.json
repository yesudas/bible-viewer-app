{"bibleAbbr":"CTWH1885","bookName":"Deuteronomy","bookEnglishName":"Deuteronomy","chapterNumber":19,"verses":[{"number":1,"verse":"εγενετο δε εν τω τον απολλω ειναι εν κορινθω παυλον διελθοντα τα ανωτερικα μερη ελθειν ειϲ εφεϲον και ευρειν τιναϲ μαθηταϲ"},{"number":2,"verse":"ειπεν τε προϲ αυτουϲ ει πνευμα αγιον ελαβετε πιϲτευϲαντεϲ οι δε προϲ αυτον αλλ ουδ ει πνευμα αγιον εϲτιν ηκουϲαμεν"},{"number":3,"verse":"ειπεν τε ειϲ τι ουν εβαπτιϲθητε οι δε ειπαν ειϲ το ιωανου βαπτιϲμα"},{"number":4,"verse":"ειπεν δε παυλοϲ ιωανηϲ εβαπτιϲεν βαπτιϲμα μετανοιαϲ τω λαω λεγων ειϲ τον ερχομενον μετ αυτον ινα πιϲτευϲωϲιν τουτ εϲτιν ειϲ τον ιηϲουν"},{"number":5,"verse":"ακουϲαντεϲ δε εβαπτιϲθηϲαν ειϲ το ονομα του κυριου ιηϲου"},{"number":6,"verse":"και επιθεντοϲ αυτοιϲ του παυλου χειραϲ ηλθε το πνευμα το αγιον επ αυτουϲ ελαλουν τε γλωϲϲαιϲ και επροφητευον"},{"number":7,"verse":"ηϲαν δε οι παντεϲ ανδρεϲ ωϲει δωδεκα"},{"number":8,"verse":"ειϲελθων δε ειϲ την ϲυναγωγην επαρρηϲιαζετο επι μηναϲ τρειϲ διαλεγομενοϲ και πειθων περι τηϲ βαϲιλειαϲ του θεου"},{"number":9,"verse":"ωϲ δε τινεϲ εϲκληρυνοντο και ηπειθουν κακολογουντεϲ την οδον ενωπιον του πληθουϲ αποϲταϲ απ αυτων αφωριϲεν τουϲ μαθηταϲ καθ ημεραν διαλεγομενοϲ εν τη ϲχολη τυραννου"},{"number":10,"verse":"τουτο δε εγενετο επι ετη δυο ωϲτε πανταϲ τουϲ κατοικουνταϲ την αϲιαν ακουϲαι τον λογον του κυριου ιουδαιουϲ τε και ελληναϲ"},{"number":11,"verse":"δυναμειϲ τε ου ταϲ τυχουϲαϲ ο θεοϲ εποιει δια των χειρων παυλου"},{"number":12,"verse":"ωϲτε και επι τουϲ αϲθενουνταϲ αποφερεϲθαι απο του χρωτοϲ αυτου ϲουδαρια η ϲιμικινθια και απαλλαϲϲεϲθαι απ αυτων ταϲ νοϲουϲ τα τε πνευματα τα πονηρα εκπορευεϲθαι"},{"number":13,"verse":"επεχειρηϲαν δε τινεϲ και των περιερχομενων ιουδαιων εξορκιϲτων ονομαζειν επι τουϲ εχονταϲ τα πνευματα τα πονηρα το ονομα του κυριου ιηϲου λεγοντεϲ ορκιζω υμαϲ τον ιηϲουν ον παυλοϲ κηρυϲϲει"},{"number":14,"verse":"ηϲαν δε τινοϲ ϲκευα ιουδαιου αρχιερεωϲ επτα υιοι τουτο ποιουντεϲ"},{"number":15,"verse":"αποκριθεν δε το πνευμα το πονηρον ειπεν αυτοιϲ τον [μεν] ιηϲουν γινωϲκω και τον παυλον επιϲταμαι υμειϲ δε τινεϲ εϲτε"},{"number":16,"verse":"και εφαλομενοϲ ο ανθρωποϲ επ αυτουϲ εν ω ην το πνευμα το πονηρον κατακυριευϲαϲ αμφοτερων ιϲχυϲεν κατ αυτων ωϲτε γυμνουϲ και τετραυματιϲμενουϲ εκφυγειν εκ του οικου εκεινου"},{"number":17,"verse":"τουτο δε εγενετο γνωϲτον παϲιν ιουδαιοιϲ τε και ελληϲιν τοιϲ κατοικουϲιν την εφεϲον και επεπεϲεν φοβοϲ επι πανταϲ αυτουϲ και εμεγαλυνετο το ονομα του κυριου ιηϲου"},{"number":18,"verse":"πολλοι τε των πεπιϲτευκοτων ηρχοντο εξομολογουμενοι και αναγγελλοντεϲ ταϲ πραξειϲ αυτων"},{"number":19,"verse":"ικανοι δε των τα περιεργα πραξαντων ϲυνενεγκαντεϲ ταϲ βιβλουϲ κατεκαιον ενωπιον παντων και ϲυνεψηφιϲαν ταϲ τιμαϲ αυτων και ευρον αργυριου μυριαδαϲ πεντε"},{"number":20,"verse":"ουτωϲ κατα κρατοϲ του κυριου ο λογοϲ ηυξανεν και ιϲχυεν"},{"number":21,"verse":"ωϲ δε επληρωθη ταυτα εθετο ο παυλοϲ εν τω πνευματι διελθων την μακεδονιαν και αχαιαν πορευεϲθαι ειϲ ιεροϲολυμα ειπων οτι μετα το γενεϲθαι με εκει δει με και ρωμην ιδειν"},{"number":22,"verse":"αποϲτειλαϲ δε ειϲ την μακεδονιαν δυο των διακονουντων αυτω τιμοθεον και εραϲτον αυτοϲ επεϲχεν χρονον ειϲ την αϲιαν"},{"number":23,"verse":"εγενετο δε κατα τον καιρον εκεινον ταραχοϲ ουκ ολιγοϲ περι τηϲ οδου"},{"number":24,"verse":"δημητριοϲ γαρ τιϲ ονοματι αργυροκοποϲ ποιων ναουϲ [αργυρουϲ] αρτεμιδοϲ παρειχετο τοιϲ τεχνιταιϲ ουκ ολιγην εργαϲιαν"},{"number":25,"verse":"ουϲ ϲυναθροιϲαϲ και τουϲ περι τα τοιαυτα εργαταϲ ειπεν ανδρεϲ επιϲταϲθε οτι εκ ταυτηϲ τηϲ εργαϲιαϲ η ευπορια ημιν εϲτιν"},{"number":26,"verse":"και θεωρειτε και ακουετε οτι ου μονον εφεϲου αλλα ϲχεδον παϲηϲ τηϲ αϲιαϲ ο παυλοϲ ουτοϲ πειϲαϲ μετεϲτηϲεν ικανον οχλον λεγων οτι ουκ ειϲιν θεοι οι δια χειρων γινομενοι"},{"number":27,"verse":"ου μονον δε τουτο κινδυνευει ημιν το μεροϲ ειϲ απελεγμον ελθειν αλλα και το τηϲ μεγαληϲ θεαϲ αρτεμιδοϲ ιερον ειϲ ουθεν λογιϲθηναι μελλειν τε και καθαιρειϲθαι τηϲ μεγαλειοτητοϲ αυτηϲ ην ολη [η] αϲια και [η] οικουμενη ϲεβεται"},{"number":28,"verse":"ακουϲαντεϲ δε και γενομενοι πληρειϲ θυμου εκραζον λεγοντεϲ μεγαλη η αρτεμιϲ εφεϲιων"},{"number":29,"verse":"και επληϲθη η πολιϲ τηϲ ϲυγχυϲεωϲ ωρμηϲαν τε ομοθυμαδον ειϲ το θεατρον ϲυναρπαϲαντεϲ γαιον και αριϲταρχον μακεδοναϲ ϲυνεκδημουϲ παυλου"},{"number":30,"verse":"παυλου δε βουλομενου ειϲελθειν ειϲ τον δημον ουκ ειων αυτον οι μαθηται"},{"number":31,"verse":"τινεϲ δε και των αϲιαρχων οντεϲ αυτω φιλοι πεμψαντεϲ προϲ αυτον παρεκαλουν μη δουναι εαυτον ειϲ το θεατρον"},{"number":32,"verse":"αλλοι μεν ουν αλλο τι εκραζον ην γαρ η εκκληϲια ϲυνκεχυμενη και οι πλειουϲ ουκ ηδειϲαν τινοϲ ενεκα ϲυνεληλυθειϲαν"},{"number":33,"verse":"εκ δε του οχλου ϲυνεβιβαϲαν αλεξανδρον προβαλοντων αυτον των ιουδαιων ο δε αλεξανδροϲ καταϲειϲαϲ την χειρα ηθελεν απολογειϲθαι τω δημω"},{"number":34,"verse":"επιγνοντεϲ δε οτι ιουδαιοϲ εϲτιν φωνη εγενετο μια εκ παντων ωϲει επι ωραϲ δυο κραζοντων μεγαλη η αρτεμιϲ εφεϲιων"},{"number":35,"verse":"καταϲτειλαϲ δε τον οχλον ο γραμματευϲ φηϲιν ανδρεϲ εφεϲιοι τιϲ γαρ εϲτιν ανθρωπων οϲ ου γινωϲκει την εφεϲιων πολιν νεωκορον ουϲαν τηϲ μεγαληϲ αρτεμιδοϲ και του διοπετουϲ"},{"number":36,"verse":"αναντιρητων ουν οντων τουτων δεον εϲτιν υμαϲ κατεϲταλμενουϲ υπαρχειν και μηδεν προπετεϲ πραϲϲειν"},{"number":37,"verse":"ηγαγετε γαρ τουϲ ανδραϲ τουτουϲ ουτε ιεροϲυλουϲ ουτε βλαϲφημουνταϲ την θεον ημων"},{"number":38,"verse":"ει μεν ουν δημητριοϲ και οι ϲυν αυτω τεχνιται εχουϲιν προϲ τινα λογον αγοραιοι αγονται και ανθυπατοι ειϲιν εγκαλειτωϲαν αλληλοιϲ"},{"number":39,"verse":"ει δε τι περαιτερω επιζητειτε εν τη εννομω εκκληϲια επιλυθηϲεται"},{"number":40,"verse":"και γαρ κινδυνευομεν εγκαλειϲθαι ϲταϲεωϲ περι τηϲ ϲημερον μηδενοϲ αιτιου υπαρχοντοϲ περι ου ου δυνηϲομεθα αποδουναι λογον περι τηϲ ϲυϲτροφηϲ ταυτηϲ και ταυτα ειπων απελυϲεν την εκκληϲιαν"}]}
{"bibleAbbr":"CTWH1885","bookName":"2 Chronicles","bookEnglishName":"2 Chronicles","chapterNumber":2,"verses":[{"number":1,"verse":"ερωτωμεν δε υμαϲ αδελφοι υπερ τηϲ παρουϲιαϲ του κυριου [ημων] ιηϲου χριϲτου και ημων επιϲυναγωγηϲ επ αυτον"},{"number":2,"verse":"ειϲ το μη ταχεωϲ ϲαλευθηναι υμαϲ απο του νοοϲ μηδε θροειϲθαι μητε δια πνευματοϲ μητε δια λογου μητε δι επιϲτοληϲ ωϲ δι ημων ωϲ οτι ενεϲτηκεν η ημερα του κυριου"},{"number":3,"verse":"μη τιϲ υμαϲ εξαπατηϲη κατα μηδενα τροπον οτι εαν μη ελθη η αποϲταϲια πρωτον και αποκαλυφθη ο ανθρωποϲ τηϲ ανομιαϲ ο υιοϲ τηϲ απωλειαϲ"},{"number":4,"verse":"ο αντικειμενοϲ και υπεραιρομενοϲ επι παντα λεγομενον θεον η ϲεβαϲμα ωϲτε αυτον ειϲ τον ναον του θεου καθιϲαι αποδεικνυντα εαυτον οτι εϲτιν θεοϲ"},{"number":5,"verse":"ου μνημονευετε οτι ετι ων προϲ υμαϲ ταυτα ελεγον υμιν"},{"number":6,"verse":"και νυν το κατεχον οιδατε ειϲ το αποκαλυφθηναι αυτον εν τω αυτου καιρω"},{"number":7,"verse":"το γαρ μυϲτηριον ηδη ενεργειται τηϲ ανομιαϲ μονον ο κατεχων αρτι εωϲ εκ μεϲου γενηται"},{"number":8,"verse":"και τοτε αποκαλυφθηϲεται ο ανομοϲ ον ο κυριοϲ [ιηϲουϲ] ανελει τω πνευματι του ϲτοματοϲ αυτου και καταργηϲει τη επιφανεια τηϲ παρουϲιαϲ αυτου"},{"number":9,"verse":"ου εϲτιν η παρουϲια κατ ενεργειαν του ϲατανα εν παϲη δυναμει και ϲημειοιϲ και τεραϲιν ψευδουϲ"},{"number":10,"verse":"και εν παϲη απατη αδικιαϲ τοιϲ απολλυμενοιϲ ανθ ων την αγαπην τηϲ αληθειαϲ ουκ εδεξαντο ειϲ το ϲωθηναι αυτουϲ"},{"number":11,"verse":"και δια τουτο πεμπει αυτοιϲ ο θεοϲ ενεργειαν πλανηϲ ειϲ το πιϲτευϲαι αυτουϲ τω ψευδει"},{"number":12,"verse":"ινα κριθωϲιν παντεϲ οι μη πιϲτευϲαντεϲ τη αληθεια αλλα ευδοκηϲαντεϲ τη αδικια"},{"number":13,"verse":"ημειϲ δε οφειλομεν ευχαριϲτειν τω θεω παντοτε περι υμων αδελφοι ηγαπημενοι υπο κυριου οτι ειλατο υμαϲ ο θεοϲ απ αρχηϲ ειϲ ϲωτηριαν εν αγιαϲμω πνευματοϲ και πιϲτει αληθειαϲ"},{"number":14,"verse":"ειϲ ο εκαλεϲεν υμαϲ δια του ευαγγελιου ημων ειϲ περιποιηϲιν δοξηϲ του κυριου ημων ιηϲου χριϲτου"},{"number":15,"verse":"αρα ουν αδελφοι ϲτηκετε και κρατειτε ταϲ παραδοϲειϲ αϲ εδιδαχθητε ειτε δια λογου ειτε δι επιϲτοληϲ ημων"},{"number":16,"verse":"αυτοϲ δε ο κυριοϲ ημων ιηϲουϲ χριϲτοϲ και [ο] θεοϲ ο πατηρ ημων ο αγαπηϲαϲ ημαϲ και δουϲ παρακληϲιν αιωνιαν και ελπιδα αγαθην εν χαριτι"},{"number":17,"verse":"παρακαλεϲαι υμων ταϲ καρδιαϲ και ϲτηριξαι εν παντι εργω και λογω αγαθω"}]}
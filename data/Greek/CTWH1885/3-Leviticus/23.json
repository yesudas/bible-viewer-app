{"bibleAbbr":"CTWH1885","bookName":"Leviticus","bookEnglishName":"Leviticus","chapterNumber":23,"verses":[{"number":1,"verse":"και αναϲταν απαν το πληθοϲ αυτων ηγαγον αυτον επι τον πειλατον"},{"number":2,"verse":"ηρξαντο δε κατηγορειν αυτου λεγοντεϲ τουτον ευραμεν διαϲτρεφοντα το εθνοϲ ημων και κωλυοντα φορουϲ καιϲαρι διδοναι και λεγοντα αυτον χριϲτον βαϲιλεα ειναι"},{"number":3,"verse":"ο δε πειλατοϲ ηρωτηϲεν αυτον λεγων ϲυ ει ο βαϲιλευϲ των ιουδαιων ο δε αποκριθειϲ αυτω εφη ϲυ λεγειϲ"},{"number":4,"verse":"ο δε πειλατοϲ ειπεν προϲ τουϲ αρχιερειϲ και τουϲ οχλουϲ ουδεν ευριϲκω αιτιον εν τω ανθρωπω τουτω"},{"number":5,"verse":"οι δε επιϲχυον λεγοντεϲ οτι αναϲειει τον λαον διδαϲκων καθ οληϲ τηϲ ιουδαιαϲ και αρξαμενοϲ απο τηϲ γαλιλαιαϲ εωϲ ωδε"},{"number":6,"verse":"πειλατοϲ δε ακουϲαϲ επηρωτηϲεν ει [ο] ανθρωποϲ γαλιλαιοϲ εϲτιν"},{"number":7,"verse":"και επιγνουϲ οτι εκ τηϲ εξουϲιαϲ ηρωδου εϲτιν ανεπεμψεν αυτον προϲ ηρωδην οντα και αυτον εν ιεροϲολυμοιϲ εν ταυταιϲ ταιϲ ημεραιϲ"},{"number":8,"verse":"ο δε ηρωδηϲ ιδων τον ιηϲουν εχαρη λιαν ην γαρ εξ ικανων χρονων θελων ιδειν αυτον δια το ακουειν περι αυτου και ηλπιζεν τι ϲημειον ιδειν υπ αυτου γινομενον"},{"number":9,"verse":"επηρωτα δε αυτον εν λογοιϲ ικανοιϲ αυτοϲ δε ουδεν απεκρινατο αυτω"},{"number":10,"verse":"ιϲτηκειϲαν δε οι αρχιερειϲ και οι γραμματειϲ ευτονωϲ κατηγορουντεϲ αυτου"},{"number":11,"verse":"εξουθενηϲαϲ δε αυτον ο ηρωδηϲ ϲυν τοιϲ ϲτρατευμαϲιν αυτου και εμπαιξαϲ περιβαλων εϲθητα λαμπραν ανεπεμψεν αυτον τω πειλατω"},{"number":12,"verse":"εγενοντο δε φιλοι ο τε ηρωδηϲ και ο πειλατοϲ εν αυτη τη ημερα μετ αλληλων προυπηρχον γαρ εν εχθρα οντεϲ προϲ αυτουϲ"},{"number":13,"verse":"πειλατοϲ δε ϲυνκαλεϲαμενοϲ τουϲ αρχιερειϲ και τουϲ αρχονταϲ και τον λαον"},{"number":14,"verse":"ειπεν προϲ αυτουϲ προϲηνεγκατε μοι τον ανθρωπον τουτον ωϲ αποϲτρεφοντα τον λαον και ιδου εγω ενωπιον υμων ανακριναϲ ουθεν ευρον εν τω ανθρωπω τουτω αιτιον ων κατηγορειτε κατ αυτου"},{"number":15,"verse":"αλλ ουδε ηρωδηϲ ανεπεμψεν γαρ αυτον προϲ ημαϲ και ιδου ουδεν αξιον θανατου εϲτιν πεπραγμενον αυτω"},{"number":16,"verse":"παιδευϲαϲ ουν αυτον απολυϲω"},{"number":17,"verse":"*"},{"number":18,"verse":"ανεκραγον δε πανπληθει λεγοντεϲ αιρε τουτον απολυϲον δε ημιν τον βαραββαν"},{"number":19,"verse":"οϲτιϲ ην δια ϲταϲιν τινα γενομενην εν τη πολει και φονον βληθειϲ εν τη φυλακη"},{"number":20,"verse":"παλιν δε ο πειλατοϲ προϲεφωνηϲεν αυτοιϲ θελων απολυϲαι τον ιηϲουν"},{"number":21,"verse":"οι δε επεφωνουν λεγοντεϲ ϲταυρου ϲταυρου αυτον"},{"number":22,"verse":"ο δε τριτον ειπεν προϲ αυτουϲ τι γαρ κακον εποιηϲεν ουτοϲ ουδεν αιτιον θανατου ευρον εν αυτω παιδευϲαϲ ουν αυτον απολυϲω"},{"number":23,"verse":"οι δε επεκειντο φωναιϲ μεγαλαιϲ αιτουμενοι αυτον ϲταυρωθηναι και κατιϲχυον αι φωναι αυτων"},{"number":24,"verse":"και πειλατοϲ επεκρινεν γενεϲθαι το αιτημα αυτων"},{"number":25,"verse":"απελυϲεν δε τον δια ϲταϲιν και φονον βεβλημενον ειϲ φυλακην ον ητουντο τον δε ιηϲουν παρεδωκεν τω θεληματι αυτων"},{"number":26,"verse":"και ωϲ απηγαγον αυτον επιλαβομενοι ϲιμωνα τινα κυρηναιον ερχομενον απ αγρου επεθηκαν αυτω τον ϲταυρον φερειν οπιϲθεν του ιηϲου"},{"number":27,"verse":"ηκολουθει δε αυτω πολυ πληθοϲ του λαου και γυναικων αι εκοπτοντο και εθρηνουν αυτον"},{"number":28,"verse":"ϲτραφειϲ δε προϲ αυταϲ ιηϲουϲ ειπεν θυγατερεϲ ιερουϲαλημ μη κλαιετε επ εμε πλην εφ εαυταϲ κλαιετε και επι τα τεκνα υμων"},{"number":29,"verse":"οτι ιδου ερχονται ημεραι εν αιϲ ερουϲιν μακαριαι αι ϲτειραι και αι κοιλιαι αι ουκ εγεννηϲαν και μαϲτοι οι ουκ εθρεψαν"},{"number":30,"verse":"τοτε αρξονται λεγειν τοιϲ ορεϲιν πεϲατε εφ ημαϲ και τοιϲ βουνοιϲ καλυψατε ημαϲ"},{"number":31,"verse":"οτι ει εν υγρω ξυλω ταυτα ποιουϲιν εν τω ξηρω τι γενηται"},{"number":32,"verse":"ηγοντο δε και ετεροι κακουργοι δυο ϲυν αυτω αναιρεθηναι"},{"number":33,"verse":"και οτε ηλθαν επι τον τοπον τον καλουμενον κρανιον εκει εϲταυρωϲαν αυτον και τουϲ κακουργουϲ ον μεν εκ δεξιων ον δε εξ αριϲτερων"},{"number":34,"verse":"διαμεριζομενοι δε τα ιματια αυτου εβαλον κληρον"},{"number":35,"verse":"και ιϲτηκει ο λαοϲ θεωρων εξεμυκτηριζον δε και οι αρχοντεϲ λεγοντεϲ αλλουϲ εϲωϲεν ϲωϲατω εαυτον ει ουτοϲ εϲτιν ο χριϲτοϲ του θεου ο εκλεκτοϲ"},{"number":36,"verse":"ενεπαιξαν δε αυτω και οι ϲτρατιωται προϲερχομενοι οξοϲ προϲφεροντεϲ αυτω"},{"number":37,"verse":"και λεγοντεϲ ει ϲυ ει ο βαϲιλευϲ των ιουδαιων ϲωϲον ϲεαυτον"},{"number":38,"verse":"ην δε και επιγραφη επ αυτω ο βαϲιλευϲ των ιουδαιων ουτοϲ"},{"number":39,"verse":"ειϲ δε των κρεμαϲθεντων κακουργων εβλαϲφημει αυτον ουχι ϲυ ει ο χριϲτοϲ ϲωϲον ϲεαυτον και ημαϲ"},{"number":40,"verse":"αποκριθειϲ δε ο ετεροϲ επιτιμων αυτω εφη ουδε φοβη ϲυ τον θεον οτι εν τω αυτω κριματι ει"},{"number":41,"verse":"και ημειϲ μεν δικαιωϲ αξια γαρ ων επραξαμεν απολαμβανομεν ουτοϲ δε ουδεν ατοπον επραξεν"},{"number":42,"verse":"και ελεγεν ιηϲου μνηϲθητι μου οταν ελθηϲ ειϲ την βαϲιλειαν ϲου"},{"number":43,"verse":"και ειπεν αυτω αμην ϲοι λεγω ϲημερον μετ εμου εϲη εν τω παραδειϲω"},{"number":44,"verse":"και ην ηδη ωϲει ωρα εκτη και ϲκοτοϲ εγενετο εφ ολην την γην εωϲ ωραϲ ενατηϲ"},{"number":45,"verse":"του ηλιου εκλειποντοϲ εϲχιϲθη δε το καταπεταϲμα του ναου μεϲον"},{"number":46,"verse":"και φωνηϲαϲ φωνη μεγαλη ο ιηϲουϲ ειπεν πατερ ειϲ χειραϲ ϲου παρατιθεμαι το πνευμα μου τουτο δε ειπων εξεπνευϲεν"},{"number":47,"verse":"ιδων δε ο εκατονταρχηϲ το γενομενον εδοξαζεν τον θεον λεγων οντωϲ ο ανθρωποϲ ουτοϲ δικαιοϲ ην"},{"number":48,"verse":"και παντεϲ οι ϲυνπαραγενομενοι οχλοι επι την θεωριαν ταυτην θεωρηϲαντεϲ τα γενομενα τυπτοντεϲ τα ϲτηθη υπεϲτρεφον"},{"number":49,"verse":"ιϲτηκειϲαν δε παντεϲ οι γνωϲτοι αυτω απο μακροθεν και γυναικεϲ αι ϲυνακολουθουϲαι αυτω απο τηϲ γαλιλαιαϲ ορωϲαι ταυτα"},{"number":50,"verse":"και ιδου ανηρ ονοματι ιωϲηφ βουλευτηϲ υπαρχων ανηρ αγαθοϲ και δικαιοϲ"},{"number":51,"verse":"ουτοϲ ουκ ην ϲυνκατατεθειμενοϲ τη βουλη και τη πραξει αυτων απο αριμαθαιαϲ πολεωϲ των ιουδαιων οϲ προϲεδεχετο την βαϲιλειαν του θεου"},{"number":52,"verse":"ουτοϲ προϲελθων τω πειλατω ητηϲατο το ϲωμα του ιηϲου"},{"number":53,"verse":"και καθελων ενετυλιξεν αυτο ϲινδονι και εθηκεν αυτον εν μνηματι λαξευτω ου ουκ ην ουδειϲ ουπω κειμενοϲ"},{"number":54,"verse":"και ημερα ην παραϲκευηϲ και ϲαββατον επεφωϲκεν"},{"number":55,"verse":"κατακολουθηϲαϲαι δε αι γυναικεϲ αιτινεϲ ηϲαν ϲυνεληλυθυιαι εκ τηϲ γαλιλαιαϲ αυτω εθεαϲαντο το μνημειον και ωϲ ετεθη το ϲωμα αυτου"},{"number":56,"verse":"υποϲτρεψαϲαι δε ητοιμαϲαν αρωματα και μυρα και το μεν ϲαββατον ηϲυχαϲαν κατα την εντολην"}]}
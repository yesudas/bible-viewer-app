{"bibleAbbr":"CTWH1885","bookName":"Leviticus","bookEnglishName":"Leviticus","chapterNumber":8,"verses":[{"number":1,"verse":"και εγενετο εν τω καθεξηϲ και αυτοϲ διωδευεν κατα πολιν και κωμην κηρυϲϲων και ευαγγελιζομενοϲ την βαϲιλειαν του θεου και οι δωδεκα ϲυν αυτω"},{"number":2,"verse":"και γυναικεϲ τινεϲ αι ηϲαν τεθεραπευμεναι απο πνευματων πονηρων και αϲθενειων μαρια η καλουμενη μαγδαληνη αφ ηϲ δαιμονια επτα εξεληλυθει"},{"number":3,"verse":"και ιωανα γυνη χουζα επιτροπου ηρωδου και ϲουϲαννα και ετεραι πολλαι αιτινεϲ διηκονουν αυτοιϲ εκ των υπαρχοντων αυταιϲ"},{"number":4,"verse":"ϲυνιοντοϲ δε οχλου πολλου και των κατα πολιν επιπορευομενων προϲ αυτον ειπεν δια παραβοληϲ"},{"number":5,"verse":"εξηλθεν ο ϲπειρων του ϲπειραι τον ϲπορον αυτου και εν τω ϲπειρειν αυτον ο μεν επεϲεν παρα την οδον και κατεπατηθη και τα πετεινα του ουρανου κατεφαγεν αυτο"},{"number":6,"verse":"και ετερον κατεπεϲεν επι την πετραν και φυεν εξηρανθη δια το μη εχειν ικμαδα"},{"number":7,"verse":"και ετερον επεϲεν εν μεϲω των ακανθων και ϲυνφυειϲαι αι ακανθαι απεπνιξαν αυτο"},{"number":8,"verse":"και ετερον επεϲεν ειϲ την γην την αγαθην και φυεν εποιηϲεν καρπον εκατονταπλαϲιονα ταυτα λεγων εφωνει ο εχων ωτα ακουειν ακουετω"},{"number":9,"verse":"επηρωτων δε αυτον οι μαθηται αυτου τιϲ αυτη ειη η παραβολη"},{"number":10,"verse":"ο δε ειπεν υμιν δεδοται γνωναι τα μυϲτηρια τηϲ βαϲιλειαϲ του θεου τοιϲ δε λοιποιϲ εν παραβολαιϲ ινα βλεποντεϲ μη βλεπωϲιν και ακουοντεϲ μη ϲυνιωϲιν"},{"number":11,"verse":"εϲτιν δε αυτη η παραβολη ο ϲποροϲ εϲτιν ο λογοϲ του θεου"},{"number":12,"verse":"οι δε παρα την οδον ειϲιν οι ακουϲαντεϲ ειτα ερχεται ο διαβολοϲ και αιρει τον λογον απο τηϲ καρδιαϲ αυτων ινα μη πιϲτευϲαντεϲ ϲωθωϲιν"},{"number":13,"verse":"οι δε επι τηϲ πετραϲ οι οταν ακουϲωϲιν μετα χαραϲ δεχονται τον λογον και ουτοι ριζαν ουκ εχουϲιν οι προϲ καιρον πιϲτευουϲιν και εν καιρω πειραϲμου αφιϲτανται"},{"number":14,"verse":"το δε ειϲ ταϲ ακανθαϲ πεϲον ουτοι ειϲιν οι ακουϲαντεϲ και υπο μεριμνων και πλουτου και ηδονων του βιου πορευομενοι ϲυνπνιγονται και ου τελεϲφορουϲιν"},{"number":15,"verse":"το δε εν τη καλη γη ουτοι ειϲιν οιτινεϲ εν καρδια καλη και αγαθη ακουϲαντεϲ τον λογον κατεχουϲιν και καρποφορουϲιν εν υπομονη"},{"number":16,"verse":"ουδειϲ δε λυχνον αψαϲ καλυπτει αυτον ϲκευει η υποκατω κλινηϲ τιθηϲιν αλλ επι λυχνιαϲ τιθηϲιν ινα οι ειϲπορευομενοι βλεπωϲιν το φωϲ"},{"number":17,"verse":"ου γαρ εϲτιν κρυπτον ο ου φανερον γενηϲεται ουδε αποκρυφον ο ου μη γνωϲθη και ειϲ φανερον ελθη"},{"number":18,"verse":"βλεπετε ουν πωϲ ακουετε οϲ αν γαρ εχη δοθηϲεται αυτω και οϲ αν μη εχη και ο δοκει εχειν αρθηϲεται απ αυτου"},{"number":19,"verse":"παρεγενετο δε προϲ αυτον η μητηρ και οι αδελφοι αυτου και ουκ ηδυναντο ϲυντυχειν αυτω δια τον οχλον"},{"number":20,"verse":"απηγγελη δε αυτω η μητηρ ϲου και οι αδελφοι ϲου εϲτηκαϲιν εξω ιδειν θελοντεϲ ϲε"},{"number":21,"verse":"ο δε αποκριθειϲ ειπεν προϲ αυτουϲ μητηρ μου και αδελφοι μου ουτοι ειϲιν οι τον λογον του θεου ακουοντεϲ και ποιουντεϲ"},{"number":22,"verse":"εγενετο δε εν μια των ημερων και αυτοϲ ενεβη ειϲ πλοιον και οι μαθηται αυτου και ειπεν προϲ αυτουϲ διελθωμεν ειϲ το περαν τηϲ λιμνηϲ και ανηχθηϲαν"},{"number":23,"verse":"πλεοντων δε αυτων αφυπνωϲεν και κατεβη λαιλαψ ανεμου ειϲ την λιμνην και ϲυνεπληρουντο και εκινδυνευον"},{"number":24,"verse":"προϲελθοντεϲ δε διηγειραν αυτον λεγοντεϲ επιϲτατα επιϲτατα απολλυμεθα ο δε διεγερθειϲ επετιμηϲεν τω ανεμω και τω κλυδωνι του υδατοϲ και επαυϲαντο και εγενετο γαληνη"},{"number":25,"verse":"ειπεν δε αυτοιϲ που η πιϲτιϲ υμων φοβηθεντεϲ δε εθαυμαϲαν λεγοντεϲ προϲ αλληλουϲ τιϲ αρα ουτοϲ εϲτιν οτι και τοιϲ ανεμοιϲ επιταϲϲει και τω υδατι και υπακουουϲιν αυτω"},{"number":26,"verse":"και κατεπλευϲαν ειϲ την χωραν των γεραϲηνων ητιϲ εϲτιν αντιπερα τηϲ γαλιλαιαϲ"},{"number":27,"verse":"εξελθοντι δε αυτω επι την γην υπηντηϲεν ανηρ τιϲ εκ τηϲ πολεωϲ εχων δαιμονια και χρονω ικανω ουκ ενεδυϲατο ιματιον και εν οικια ουκ εμενεν αλλ εν τοιϲ μνημαϲιν"},{"number":28,"verse":"ιδων δε τον ιηϲουν ανακραξαϲ προϲεπεϲεν αυτω και φωνη μεγαλη ειπεν τι εμοι και ϲοι ιηϲου υιε [του θεου] του υψιϲτου δεομαι ϲου μη με βαϲανιϲηϲ"},{"number":29,"verse":"παρηγγελλεν γαρ τω πνευματι τω ακαθαρτω εξελθειν απο του ανθρωπου πολλοιϲ γαρ χρονοιϲ ϲυνηρπακει αυτον και εδεϲμευετο αλυϲεϲιν και πεδαιϲ φυλαϲϲομενοϲ και διαρηϲϲων τα δεϲμα ηλαυνετο απο του δαιμονιου ειϲ ταϲ ερημουϲ"},{"number":30,"verse":"επηρωτηϲεν δε αυτον ο ιηϲουϲ τι ϲοι ονομα εϲτιν ο δε ειπεν λεγιων οτι ειϲηλθεν δαιμονια πολλα ειϲ αυτον"},{"number":31,"verse":"και παρεκαλουν αυτον ινα μη επιταξη αυτοιϲ ειϲ την αβυϲϲον απελθειν"},{"number":32,"verse":"ην δε εκει αγελη χοιρων ικανων βοϲκομενη εν τω ορει και παρεκαλεϲαν αυτον ινα επιτρεψη αυτοιϲ ειϲ εκεινουϲ ειϲελθειν και επετρεψεν αυτοιϲ"},{"number":33,"verse":"εξελθοντα δε τα δαιμονια απο του ανθρωπου ειϲηλθον ειϲ τουϲ χοιρουϲ και ωρμηϲεν η αγελη κατα του κρημνου ειϲ την λιμνην και απεπνιγη"},{"number":34,"verse":"ιδοντεϲ δε οι βοϲκοντεϲ το γεγονοϲ εφυγον και απηγγειλαν ειϲ την πολιν και ειϲ τουϲ αγρουϲ"},{"number":35,"verse":"εξηλθον δε ιδειν το γεγονοϲ και ηλθαν προϲ τον ιηϲουν και ευραν καθημενον τον ανθρωπον αφ ου τα δαιμονια εξηλθεν ιματιϲμενον και ϲωφρονουντα παρα τουϲ ποδαϲ [του] ιηϲου και εφοβηθηϲαν"},{"number":36,"verse":"απηγγειλαν δε αυτοιϲ οι ιδοντεϲ πωϲ εϲωθη ο δαιμονιϲθειϲ"},{"number":37,"verse":"και ηρωτηϲεν αυτον απαν το πληθοϲ τηϲ περιχωρου των γεραϲηνων απελθειν απ αυτων οτι φοβω μεγαλω ϲυνειχοντο αυτοϲ δε εμβαϲ ειϲ πλοιον υπεϲτρεψεν"},{"number":38,"verse":"εδειτο δε αυτου ο ανηρ αφ ου εξεληλυθει τα δαιμονια ειναι ϲυν αυτω απελυϲεν δε αυτον λεγων"},{"number":39,"verse":"υποϲτρεφε ειϲ τον οικον ϲου και διηγου οϲα ϲοι εποιηϲεν ο θεοϲ και απηλθεν καθ ολην την πολιν κηρυϲϲων οϲα εποιηϲεν αυτω ο ιηϲουϲ"},{"number":40,"verse":"εν δε τω υποϲτρεφειν τον ιηϲουν απεδεξατο αυτον ο οχλοϲ ηϲαν γαρ παντεϲ προϲδοκωντεϲ αυτον"},{"number":41,"verse":"και ιδου ηλθεν ανηρ ω ονομα ιαειροϲ και ουτοϲ αρχων τηϲ ϲυναγωγηϲ υπηρχεν και πεϲων παρα τουϲ ποδαϲ ιηϲου παρεκαλει αυτον ειϲελθειν ειϲ τον οικον αυτου"},{"number":42,"verse":"οτι θυγατηρ μονογενηϲ ην αυτω ωϲ ετων δωδεκα και αυτη απεθνηϲκεν εν δε τω υπαγειν αυτον οι οχλοι ϲυνεπνιγον αυτον"},{"number":43,"verse":"και γυνη ουϲα εν ρυϲει αιματοϲ απο ετων δωδεκα ητιϲ ουκ ιϲχυϲεν απ ουδενοϲ θεραπευθηναι"},{"number":44,"verse":"προϲελθουϲα οπιϲθεν ηψατο του κραϲπεδου του ιματιου αυτου και παραχρημα εϲτη η ρυϲιϲ του αιματοϲ αυτηϲ"},{"number":45,"verse":"και ειπεν ο ιηϲουϲ τιϲ ο αψαμενοϲ μου αρνουμενων δε παντων ειπεν ο πετροϲ επιϲτατα οι οχλοι ϲυνεχουϲιν ϲε και αποθλιβουϲιν"},{"number":46,"verse":"ο δε ιηϲουϲ ειπεν ηψατο μου τιϲ εγω γαρ εγνων δυναμιν εξεληλυθυιαν απ εμου"},{"number":47,"verse":"ιδουϲα δε η γυνη οτι ουκ ελαθεν τρεμουϲα ηλθεν και προϲπεϲουϲα αυτω δι ην αιτιαν ηψατο αυτου απηγγειλεν ενωπιον παντοϲ του λαου και ωϲ ιαθη παραχρημα"},{"number":48,"verse":"ο δε ειπεν αυτη θυγατηρ η πιϲτιϲ ϲου ϲεϲωκεν ϲε πορευου ειϲ ειρηνην"},{"number":49,"verse":"ετι αυτου λαλουντοϲ ερχεται τιϲ παρα του αρχιϲυναγωγου λεγων οτι τεθνηκεν η θυγατηρ ϲου μηκετι ϲκυλλε τον διδαϲκαλον"},{"number":50,"verse":"ο δε ιηϲουϲ ακουϲαϲ απεκριθη αυτω μη φοβου μονον πιϲτευϲον και ϲωθηϲεται"},{"number":51,"verse":"ελθων δε ειϲ την οικιαν ουκ αφηκεν ειϲελθειν τινα ϲυν αυτω ει μη πετρον και ιωανην και ιακωβον και τον πατερα τηϲ παιδοϲ και την μητερα"},{"number":52,"verse":"εκλαιον δε παντεϲ και εκοπτοντο αυτην ο δε ειπεν μη κλαιετε ου γαρ απεθανεν αλλα καθευδει"},{"number":53,"verse":"και κατεγελων αυτου ειδοτεϲ οτι απεθανεν"},{"number":54,"verse":"αυτοϲ δε κρατηϲαϲ τηϲ χειροϲ αυτηϲ εφωνηϲεν λεγων η παιϲ εγειρε"},{"number":55,"verse":"και επεϲτρεψεν το πνευμα αυτηϲ και ανεϲτη παραχρημα και διεταξεν αυτη δοθηναι φαγειν"},{"number":56,"verse":"και εξεϲτηϲαν οι γονειϲ αυτηϲ ο δε παρηγγειλεν αυτοιϲ μηδενι ειπειν το γεγονοϲ"}]}
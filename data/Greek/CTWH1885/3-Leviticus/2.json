{"bibleAbbr":"CTWH1885","bookName":"Leviticus","bookEnglishName":"Leviticus","chapterNumber":2,"verses":[{"number":1,"verse":"εγενετο δε εν ταιϲ ημεραιϲ εκειναιϲ εξηλθεν δογμα παρα καιϲαροϲ αυγουϲτου απογραφεϲθαι παϲαν την οικουμενην"},{"number":2,"verse":"αυτη απογραφη πρωτη εγενετο ηγεμονευοντοϲ τηϲ ϲυριαϲ κυρηνιου"},{"number":3,"verse":"και επορευοντο παντεϲ απογραφεϲθαι εκαϲτοϲ ειϲ την εαυτου πολιν"},{"number":4,"verse":"ανεβη δε και ιωϲηφ απο τηϲ γαλιλαιαϲ εκ πολεωϲ ναζαρετ ειϲ την ιουδαιαν ειϲ πολιν δαυειδ ητιϲ καλειται βηθλεεμ δια το ειναι αυτον εξ οικου και πατριαϲ δαυειδ"},{"number":5,"verse":"απογραψαϲθαι ϲυν μαριαμ τη εμνηϲτευμενη αυτω ουϲη ενκυω"},{"number":6,"verse":"εγενετο δε εν τω ειναι αυτουϲ εκει επληϲθηϲαν αι ημεραι του τεκειν αυτην"},{"number":7,"verse":"και ετεκεν τον υιον αυτηϲ τον πρωτοτοκον και εϲπαργανωϲεν αυτον και ανεκλινεν αυτον εν φατνη διοτι ουκ ην αυτοιϲ τοποϲ εν τω καταλυματι"},{"number":8,"verse":"και ποιμενεϲ ηϲαν εν τη χωρα τη αυτη αγραυλουντεϲ και φυλαϲϲοντεϲ φυλακαϲ τηϲ νυκτοϲ επι την ποιμνην αυτων"},{"number":9,"verse":"και αγγελοϲ κυριου επεϲτη αυτοιϲ και δοξα κυριου περιελαμψεν αυτουϲ και εφοβηθηϲαν φοβον μεγαν"},{"number":10,"verse":"και ειπεν αυτοιϲ ο αγγελοϲ μη φοβειϲθε ιδου γαρ ευαγγελιζομαι υμιν χαραν μεγαλην ητιϲ εϲται παντι τω λαω"},{"number":11,"verse":"οτι ετεχθη υμιν ϲημερον ϲωτηρ οϲ εϲτιν χριϲτοϲ κυριοϲ εν πολει δαυειδ"},{"number":12,"verse":"και τουτο υμιν ϲημειον ευρηϲετε βρεφοϲ εϲπαργανωμενον και κειμενον εν φατνη"},{"number":13,"verse":"και εξεφνηϲ εγενετο ϲυν τω αγγελω πληθοϲ ϲτρατιαϲ ουρανιου αινουντων τον θεον και λεγοντων"},{"number":14,"verse":"δοξα εν υψιϲτοιϲ θεω και επι γηϲ ειρηνη εν ανθρωποιϲ ευδοκιαϲ"},{"number":15,"verse":"και εγενετο ωϲ απηλθον απ αυτων ειϲ τον ουρανον οι αγγελοι οι ποιμενεϲ ελαλουν προϲ αλληλουϲ διελθωμεν δη εωϲ βηθλεεμ και ιδωμεν το ρημα τουτο το γεγονοϲ ο ο κυριοϲ εγνωριϲεν ημιν"},{"number":16,"verse":"και ηλθαν ϲπευϲαντεϲ και ανευραν την τε μαριαμ και τον ιωϲηφ και το βρεφοϲ κειμενον εν τη φατνη"},{"number":17,"verse":"ιδοντεϲ δε εγνωριϲαν περι του ρηματοϲ του λαληθεντοϲ αυτοιϲ περι του παιδιου τουτου"},{"number":18,"verse":"και παντεϲ οι ακουϲαντεϲ εθαυμαϲαν περι των λαληθεντων υπο των ποιμενων προϲ αυτουϲ"},{"number":19,"verse":"η δε μαρια παντα ϲυνετηρει τα ρηματα ταυτα ϲυνβαλλουϲα εν τη καρδια αυτηϲ"},{"number":20,"verse":"και υπεϲτρεψαν οι ποιμενεϲ δοξαζοντεϲ και αινουντεϲ τον θεον επι παϲιν οιϲ ηκουϲαν και ειδον καθωϲ ελαληθη προϲ αυτουϲ"},{"number":21,"verse":"και οτε επληϲθηϲαν ημεραι οκτω του περιτεμειν αυτον και εκληθη το ονομα αυτου ιηϲουϲ το κληθεν υπο του αγγελου προ του ϲυλλημφθηναι αυτον εν τη κοιλια"},{"number":22,"verse":"και οτε επληϲθηϲαν αι ημεραι του καθαριϲμου αυτων κατα τον νομον μωυϲεωϲ ανηγαγον αυτον ειϲ ιεροϲολυμα παραϲτηϲαι τω κυριω"},{"number":23,"verse":"καθωϲ γεγραπται εν νομω κυριου οτι παν αρϲεν διανοιγον μητραν αγιον τω κυριω κληθηϲεται"},{"number":24,"verse":"και του δουναι θυϲιαν κατα το ειρημενον εν τω νομω κυριου ζευγοϲ τρυγονων η δυο νοϲϲουϲ περιϲτερων"},{"number":25,"verse":"και ιδου ανθρωποϲ ην εν ιερουϲαλημ ω ονομα ϲυμεων και ο ανθρωποϲ ουτοϲ δικαιοϲ και ευλαβηϲ προϲδεχομενοϲ παρακληϲιν του ιϲραηλ και πνευμα ην αγιον επ αυτον"},{"number":26,"verse":"και ην αυτω κεχρηματιϲμενον υπο του πνευματοϲ του αγιου μη ιδειν θανατον πριν [η] αν ιδη τον χριϲτον κυριου"},{"number":27,"verse":"και ηλθεν εν τω πνευματι ειϲ το ιερον και εν τω ειϲαγαγειν τουϲ γονειϲ το παιδιον ιηϲουν του ποιηϲαι αυτουϲ κατα το ειθιϲμενον του νομου περι αυτου"},{"number":28,"verse":"και αυτοϲ εδεξατο αυτο ειϲ ταϲ αγκαλαϲ και ευλογηϲεν τον θεον και ειπεν"},{"number":29,"verse":"νυν απολυειϲ τον δουλον ϲου δεϲποτα κατα το ρημα ϲου εν ειρηνη"},{"number":30,"verse":"οτι ειδον οι οφθαλμοι μου το ϲωτηριον ϲου"},{"number":31,"verse":"ο ητοιμαϲαϲ κατα προϲωπον παντων των λαων"},{"number":32,"verse":"φωϲ ειϲ αποκαλυψιν εθνων και δοξαν λαου ϲου ιϲραηλ"},{"number":33,"verse":"και ην ο πατηρ αυτου και η μητηρ θαυμαζοντεϲ επι τοιϲ λαλουμενοιϲ περι αυτου"},{"number":34,"verse":"και ευλογηϲεν αυτουϲ ϲυμεων και ειπεν προϲ μαριαμ την μητερα αυτου ιδου ουτοϲ κειται ειϲ πτωϲιν και αναϲταϲιν πολλων εν τω ιϲραηλ και ειϲ ϲημειον αντιλεγομενον"},{"number":35,"verse":"και ϲου αυτηϲ την ψυχην διελευϲεται ρομφαια οπωϲ αν αποκαλυφθωϲιν εκ πολλων καρδιων διαλογιϲμοι"},{"number":36,"verse":"και ην αννα προφητιϲ θυγατηρ φανουηλ εκ φυληϲ αϲηρ αυτη προβεβηκυια εν ημεραιϲ πολλαιϲ ζηϲαϲα μετα ανδροϲ ετη επτα απο τηϲ παρθενιαϲ αυτηϲ"},{"number":37,"verse":"και αυτη χηρα εωϲ ετων ογδοηκοντα τεϲϲαρων η ουκ αφιϲτατο του ιερου νηϲτειαιϲ και δεηϲεϲιν λατρευουϲα νυκτα και ημεραν"},{"number":38,"verse":"και αυτη τη ωρα επιϲταϲα ανθωμολογειτο τω θεω και ελαλει περι αυτου παϲιν τοιϲ προϲδεχομενοιϲ λυτρωϲιν ιερουϲαλημ"},{"number":39,"verse":"και ωϲ ετελεϲαν παντα τα κατα τον νομον κυριου επεϲτρεψαν ειϲ την γαλιλαιαν ειϲ πολιν εαυτων ναζαρετ"},{"number":40,"verse":"το δε παιδιον ηυξανεν και εκραταιουτο πληρουμενον ϲοφια και χαριϲ θεου ην επ αυτο"},{"number":41,"verse":"και επορευοντο οι γονειϲ αυτου κατ ετοϲ ειϲ ιερουϲαλημ τη εορτη του παϲχα"},{"number":42,"verse":"και οτε εγενετο ετων δωδεκα αναβαινοντων αυτων κατα το εθοϲ τηϲ εορτηϲ"},{"number":43,"verse":"και τελειωϲαντων ταϲ ημεραϲ εν τω υποϲτρεφειν αυτουϲ υπεμεινεν ιηϲουϲ ο παιϲ εν ιερουϲαλημ και ουκ εγνωϲαν οι γονειϲ αυτου"},{"number":44,"verse":"νομιϲαντεϲ δε αυτον ειναι εν τη ϲυνοδια ηλθον ημεραϲ οδον και ανεζητουν αυτον εν τοιϲ ϲυγγενευϲιν και τοιϲ γνωϲτοιϲ"},{"number":45,"verse":"και μη ευροντεϲ υπεϲτρεψαν ειϲ ιερουϲαλημ αναζητουντεϲ αυτον"},{"number":46,"verse":"και εγενετο μετα ημεραϲ τρειϲ ευρον αυτον εν τω ιερω καθεζομενον εν μεϲω των διδαϲκαλων και ακουοντα αυτων και επερωτωντα αυτουϲ"},{"number":47,"verse":"εξιϲταντο δε παντεϲ οι ακουοντεϲ αυτου επι τη ϲυνεϲει και ταιϲ αποκριϲεϲιν αυτου"},{"number":48,"verse":"και ιδοντεϲ αυτον εξεπλαγηϲαν και ειπεν προϲ αυτον η μητηρ αυτου τεκνον τι εποιηϲαϲ ημιν ουτωϲ ιδου ο πατηρ ϲου και εγω οδυνωμενοι ζητουμεν ϲε"},{"number":49,"verse":"και ειπεν προϲ αυτουϲ τι οτι εζητειτε με ουκ ηδειτε οτι εν τοιϲ του πατροϲ μου δει ειναι με"},{"number":50,"verse":"και αυτοι ου ϲυνηκαν το ρημα ο ελαληϲεν αυτοιϲ"},{"number":51,"verse":"και κατεβη μετ αυτων και ηλθεν ειϲ ναζαρετ και ην υποταϲϲομενοϲ αυτοιϲ και η μητηρ αυτου διετηρει παντα τα ρηματα εν τη καρδια αυτηϲ"},{"number":52,"verse":"και ιηϲουϲ προεκοπτεν τη ϲοφια και ηλικια και χαριτι παρα θεω και ανθρωποιϲ"}]}
{"bibleAbbr":"CTWH1885","bookName":"Leviticus","bookEnglishName":"Leviticus","chapterNumber":4,"verses":[{"number":1,"verse":"ιηϲουϲ δε πληρηϲ πνευματοϲ αγιου υπεϲτρεψεν απο του ιορδανου και ηγετο εν τω πνευματι εν τη ερημω"},{"number":2,"verse":"ημεραϲ τεϲϲερακοντα πειραζομενοϲ υπο του διαβολου και ουκ εφαγεν ουδεν εν ταιϲ ημεραιϲ εκειναιϲ και ϲυντελεϲθειϲων αυτων επειναϲεν"},{"number":3,"verse":"ειπεν δε αυτω ο διαβολοϲ ει υιοϲ ει του θεου ειπε τω λιθω τουτω ινα γενηται αρτοϲ"},{"number":4,"verse":"και απεκριθη προϲ αυτον ο ιηϲουϲ γεγραπται οτι ουκ επ αρτω μονω ζηϲεται ο ανθρωποϲ"},{"number":5,"verse":"και αναγαγων αυτον εδειξεν αυτω παϲαϲ ταϲ βαϲιλειαϲ τηϲ οικουμενηϲ εν ϲτιγμη χρονου"},{"number":6,"verse":"και ειπεν αυτω ο διαβολοϲ ϲοι δωϲω την εξουϲιαν ταυτην απαϲαν και την δοξαν αυτων οτι εμοι παραδεδοται και ω αν θελω διδωμι αυτην"},{"number":7,"verse":"ϲυ ουν εαν προϲκυνηϲηϲ ενωπιον εμου εϲται ϲου παϲα"},{"number":8,"verse":"και αποκριθειϲ ο ιηϲουϲ ειπεν αυτω γεγραπται κυριον τον θεον ϲου προϲκυνηϲειϲ και αυτω μονω λατρευϲειϲ"},{"number":9,"verse":"ηγαγεν δε αυτον ειϲ ιερουϲαλημ και εϲτηϲεν επι το πτερυγιον του ιερου και ειπεν [αυτω] ει υιοϲ ει του θεου βαλε ϲεαυτον εντευθεν κατω"},{"number":10,"verse":"γεγραπται γαρ οτι τοιϲ αγγελοιϲ αυτου εντελειται περι ϲου του διαφυλαξαι ϲε"},{"number":11,"verse":"και οτι επι χειρων αρουϲιν ϲε μη ποτε προϲκοψηϲ προϲ λιθον τον ποδα ϲου"},{"number":12,"verse":"και αποκριθειϲ ειπεν αυτω ο ιηϲουϲ οτι ειρηται ουκ εκπειραϲειϲ κυριον τον θεον ϲου"},{"number":13,"verse":"και ϲυντελεϲαϲ παντα πειραϲμον ο διαβολοϲ απεϲτη απ αυτου αχρι καιρου"},{"number":14,"verse":"και υπεϲτρεψεν ο ιηϲουϲ εν τη δυναμει του πνευματοϲ ειϲ την γαλιλαιαν και φημη εξηλθεν καθ οληϲ τηϲ περιχωρου περι αυτου"},{"number":15,"verse":"και αυτοϲ εδιδαϲκεν εν ταιϲ ϲυναγωγαιϲ αυτων δοξαζομενοϲ υπο παντων"},{"number":16,"verse":"και ηλθεν ειϲ ναζαρα ου ην τεθραμμενοϲ και ειϲηλθεν κατα το ειωθοϲ αυτω εν τη ημερα των ϲαββατων ειϲ την ϲυναγωγην και ανεϲτη αναγνωναι"},{"number":17,"verse":"και επεδοθη αυτω βιβλιον του προφητου ηϲαιου και ανοιξαϲ το βιβλιον ευρεν [τον] τοπον ου ην γεγραμμενον"},{"number":18,"verse":"πνευμα κυριου επ εμε ου εινεκεν εχριϲεν με ευαγγελιϲαϲθαι πτωχοιϲ απεϲταλκεν με κηρυξαι αιχμαλωτοιϲ αφεϲιν και τυφλοιϲ αναβλεψιν αποϲτειλαι τεθραυϲμενουϲ εν αφεϲει"},{"number":19,"verse":"κηρυξαι ενιαυτον κυριου δεκτον"},{"number":20,"verse":"και πτυξαϲ το βιβλιον αποδουϲ τω υπηρετη εκαθιϲεν και παντων οι οφθαλμοι εν τη ϲυναγωγη ηϲαν ατενιζοντεϲ αυτω"},{"number":21,"verse":"ηρξατο δε λεγειν προϲ αυτουϲ οτι ϲημερον πεπληρωται η γραφη αυτη εν τοιϲ ωϲιν υμων"},{"number":22,"verse":"και παντεϲ εμαρτυρουν αυτω και εθαυμαζον επι τοιϲ λογοιϲ τηϲ χαριτοϲ τοιϲ εκπορευομενοιϲ εκ του ϲτοματοϲ αυτου και ελεγον ουχι υιοϲ εϲτιν ιωϲηφ ουτοϲ"},{"number":23,"verse":"και ειπεν προϲ αυτουϲ παντωϲ ερειτε μοι την παραβολην ταυτην ιατρε θεραπευϲον ϲεαυτον οϲα ηκουϲαμεν γενομενα ειϲ την καφαρναουμ ποιηϲον και ωδε εν τη πατριδι ϲου"},{"number":24,"verse":"ειπεν δε αμην λεγω υμιν οτι ουδειϲ προφητηϲ δεκτοϲ εϲτιν εν τη πατριδι αυτου"},{"number":25,"verse":"επ αληθειαϲ δε λεγω υμιν πολλαι χηραι ηϲαν εν ταιϲ ημεραιϲ ηλειου εν τω ιϲραηλ οτε εκλειϲθη ο ουρανοϲ ετη τρια και μηναϲ εξ ωϲ εγενετο λιμοϲ μεγαϲ επι παϲαν την γην"},{"number":26,"verse":"και προϲ ουδεμιαν αυτων επεμφθη ηλειαϲ ει μη ειϲ ϲαρεπτα τηϲ ϲιδωνιαϲ προϲ γυναικα χηραν"},{"number":27,"verse":"και πολλοι λεπροι ηϲαν εν τω ιϲραηλ επι ελιϲαιου του προφητου και ουδειϲ αυτων εκαθαριϲθη ει μη ναιμαν ο ϲυροϲ"},{"number":28,"verse":"και επληϲθηϲαν παντεϲ θυμου εν τη ϲυναγωγη ακουοντεϲ ταυτα"},{"number":29,"verse":"και αναϲταντεϲ εξεβαλον αυτον εξω τηϲ πολεωϲ και ηγαγον αυτον εωϲ οφρυοϲ του ορουϲ εφ ου η πολιϲ ωκοδομητο αυτων ωϲτε κατακρημνιϲαι αυτον"},{"number":30,"verse":"αυτοϲ δε διελθων δια μεϲου αυτων επορευετο"},{"number":31,"verse":"και κατηλθεν ειϲ καφαρναουμ πολιν τηϲ γαλιλαιαϲ και ην διδαϲκων αυτουϲ εν τοιϲ ϲαββαϲιν"},{"number":32,"verse":"και εξεπληϲϲοντο επι τη διδαχη αυτου οτι εν εξουϲια ην ο λογοϲ αυτου"},{"number":33,"verse":"και εν τη ϲυναγωγη ην ανθρωποϲ εχων πνευμα δαιμονιου ακαθαρτου και ανεκραξεν φωνη μεγαλη"},{"number":34,"verse":"εα τι ημιν και ϲοι ιηϲου ναζαρηνε ηλθεϲ απολεϲαι ημαϲ οιδα ϲε τιϲ ει ο αγιοϲ του θεου"},{"number":35,"verse":"και επετιμηϲεν αυτω ο ιηϲουϲ λεγων φιμωθητι και εξελθε απ αυτου και ριψαν αυτον το δαιμονιον ειϲ το μεϲον εξηλθεν απ αυτου μηδεν βλαψαν αυτον"},{"number":36,"verse":"και εγενετο θαμβοϲ επι πανταϲ και ϲυνελαλουν προϲ αλληλουϲ λεγοντεϲ τιϲ ο λογοϲ ουτοϲ οτι εν εξουϲια και δυναμει επιταϲϲει τοιϲ ακαθαρτοιϲ πνευμαϲιν και εξερχονται"},{"number":37,"verse":"και εξεπορευετο ηχοϲ περι αυτου ειϲ παντα τοπον τηϲ περιχωρου"},{"number":38,"verse":"αναϲταϲ δε απο τηϲ ϲυναγωγηϲ ειϲηλθεν ειϲ την οικιαν ϲιμωνοϲ πενθερα δε του ϲιμωνοϲ ην ϲυνεχομενη πυρετω μεγαλω και ηρωτηϲαν αυτον περι αυτηϲ"},{"number":39,"verse":"και επιϲταϲ επανω αυτηϲ επετιμηϲεν τω πυρετω και αφηκεν αυτην παραχρημα δε αναϲταϲα διηκονει αυτοιϲ"},{"number":40,"verse":"δυνοντοϲ δε του ηλιου απαντεϲ οϲοι ειχον αϲθενουνταϲ νοϲοιϲ ποικιλαιϲ ηγαγον αυτουϲ προϲ αυτον ο δε ενι εκαϲτω αυτων ταϲ χειραϲ επιτιθειϲ εθεραπευεν αυτουϲ"},{"number":41,"verse":"εξηρχετο δε και δαιμονια απο πολλων κραζοντα και λεγοντα οτι ϲυ ει ο υιοϲ του θεου και επιτιμων ουκ εια αυτα λαλειν οτι ηδειϲαν τον χριϲτον αυτον ειναι"},{"number":42,"verse":"γενομενηϲ δε ημεραϲ εξελθων επορευθη ειϲ ερημον τοπον και οι οχλοι επεζητουν αυτον και ηλθον εωϲ αυτου και κατειχον αυτον του μη πορευεϲθαι απ αυτων"},{"number":43,"verse":"ο δε ειπεν προϲ αυτουϲ οτι και ταιϲ ετεραιϲ πολεϲιν ευαγγελιϲαϲθαι με δει την βαϲιλειαν του θεου οτι επι τουτο απεϲταλην"},{"number":44,"verse":"και ην κηρυϲϲων ειϲ ταϲ ϲυναγωγαϲ τηϲ ιουδαιαϲ"}]}
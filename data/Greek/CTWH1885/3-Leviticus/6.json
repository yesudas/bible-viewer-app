{"bibleAbbr":"CTWH1885","bookName":"Leviticus","bookEnglishName":"Leviticus","chapterNumber":6,"verses":[{"number":1,"verse":"εγενετο δε εν ϲαββατω διαπορευεϲθαι αυτον δια ϲποριμων και ετιλλον οι μαθηται αυτου και ηϲθιον τουϲ ϲταχυαϲ ψωχοντεϲ ταιϲ χερϲιν"},{"number":2,"verse":"τινεϲ δε των φαριϲαιων ειπαν τι ποιειτε ο ουκ εξεϲτιν τοιϲ ϲαββαϲιν"},{"number":3,"verse":"και αποκριθειϲ προϲ αυτουϲ ειπεν [ο] ιηϲουϲ ουδε τουτο ανεγνωτε ο εποιηϲεν δαυειδ οτε επειναϲεν αυτοϲ και οι μετ αυτου"},{"number":4,"verse":"[ωϲ] ειϲηλθεν ειϲ τον οικον του θεου και τουϲ αρτουϲ τηϲ προθεϲεωϲ λαβων εφαγεν και εδωκεν τοιϲ μετ αυτου ουϲ ουκ εξεϲτιν φαγειν ει μη μονουϲ τουϲ ιερειϲ"},{"number":5,"verse":"και ελεγεν αυτοιϲ κυριοϲ εϲτιν του ϲαββατου ο υιοϲ του ανθρωπου"},{"number":6,"verse":"εγενετο δε εν ετερω ϲαββατω ειϲελθειν αυτον ειϲ την ϲυναγωγην και διδαϲκειν και ην ανθρωποϲ εκει και η χειρ αυτου η δεξια ην ξηρα"},{"number":7,"verse":"παρετηρουντο δε αυτον οι γραμματειϲ και οι φαριϲαιοι ει εν τω ϲαββατω θεραπευει ινα ευρωϲιν κατηγορειν αυτου"},{"number":8,"verse":"αυτοϲ δε ηδει τουϲ διαλογιϲμουϲ αυτων ειπεν δε τω ανδρι τω ξηραν εχοντι την χειρα εγειρε και ϲτηθι ειϲ το μεϲον και αναϲταϲ εϲτη"},{"number":9,"verse":"ειπεν δε [ο] ιηϲουϲ προϲ αυτουϲ επερωτω υμαϲ ει εξεϲτιν τω ϲαββατω αγαθοποιηϲαι η κακοποιηϲαι ψυχην ϲωϲαι η απολεϲαι"},{"number":10,"verse":"και περιβλεψαμενοϲ πανταϲ αυτουϲ ειπεν αυτω εκτεινον την χειρα ϲου ο δε εποιηϲεν και απεκατεϲταθη η χειρ αυτου"},{"number":11,"verse":"αυτοι δε επληϲθηϲαν ανοιαϲ και διελαλουν προϲ αλληλουϲ τι αν ποιηϲαιεν τω ιηϲου"},{"number":12,"verse":"εγενετο δε εν ταιϲ ημεραιϲ ταυταιϲ εξελθειν αυτον ειϲ το οροϲ προϲευξαϲθαι και ην διανυκτερευων εν τη προϲευχη του θεου"},{"number":13,"verse":"και οτε εγενετο ημερα προϲεφωνηϲεν τουϲ μαθηταϲ αυτου και εκλεξαμενοϲ απ αυτων δωδεκα ουϲ και αποϲτολουϲ ωνομαϲεν"},{"number":14,"verse":"ϲιμωνα ον και ωνομαϲεν πετρον και ανδρεαν τον αδελφον αυτου και ιακωβον και ιωανην και φιλιππον και βαρθολομαιον"},{"number":15,"verse":"και μαθθαιον και θωμαν [και] ιακωβον αλφαιου και ϲιμωνα τον καλουμενον ζηλωτην"},{"number":16,"verse":"και ιουδαν ιακωβου και ιουδαν ιϲκαριωθ οϲ εγενετο προδοτηϲ"},{"number":17,"verse":"και καταβαϲ μετ αυτων εϲτη επι τοπου πεδινου και οχλοϲ πολυϲ μαθητων αυτου και πληθοϲ πολυ του λαου απο παϲηϲ τηϲ ιουδαιαϲ και ιερουϲαλημ και τηϲ παραλιου τυρου και ϲιδωνοϲ"},{"number":18,"verse":"οι ηλθαν ακουϲαι αυτου και ιαθηναι απο των νοϲων αυτων και οι ενοχλουμενοι απο πνευματων ακαθαρτων εθεραπευοντο"},{"number":19,"verse":"και παϲ ο οχλοϲ εζητουν απτεϲθαι αυτου οτι δυναμιϲ παρ αυτου εξηρχετο και ιατο πανταϲ"},{"number":20,"verse":"και αυτοϲ επαραϲ τουϲ οφθαλμουϲ αυτου ειϲ τουϲ μαθηταϲ αυτου ελεγεν μακαριοι οι πτωχοι οτι υμετερα εϲτιν η βαϲιλεια του θεου"},{"number":21,"verse":"μακαριοι οι πεινωντεϲ νυν οτι χορταϲθηϲεϲθε μακαριοι οι κλαιοντεϲ νυν οτι γελαϲετε"},{"number":22,"verse":"μακαριοι εϲτε οταν μιϲηϲωϲιν υμαϲ οι ανθρωποι και οταν αφοριϲωϲιν υμαϲ και ονειδιϲωϲιν και εκβαλωϲιν το ονομα υμων ωϲ πονηρον ενεκα του υιου του ανθρωπου"},{"number":23,"verse":"χαρητε εν εκεινη τη ημερα και ϲκιρτηϲατε ιδου γαρ ο μιϲθοϲ υμων πολυϲ εν τω ουρανω κατα τα αυτα γαρ εποιουν τοιϲ προφηταιϲ οι πατερεϲ αυτων"},{"number":24,"verse":"πλην ουαι υμιν τοιϲ πλουϲιοιϲ οτι απεχετε την παρακληϲιν υμων"},{"number":25,"verse":"ουαι υμιν οι εμπεπληϲμενοι νυν οτι πειναϲετε ουαι οι γελωντεϲ νυν οτι πενθηϲετε και κλαυϲετε"},{"number":26,"verse":"ουαι οταν καλωϲ υμαϲ ειπωϲιν παντεϲ οι ανθρωποι κατα τα αυτα γαρ εποιουν τοιϲ ψευδοπροφηταιϲ οι πατερεϲ αυτων"},{"number":27,"verse":"αλλα υμιν λεγω τοιϲ ακουουϲιν αγαπατε τουϲ εχθρουϲ υμων καλωϲ ποιειτε τοιϲ μιϲουϲιν υμαϲ"},{"number":28,"verse":"ευλογειτε τουϲ καταρωμενουϲ υμαϲ προϲευχεϲθε περι των επηρεαζοντων υμαϲ"},{"number":29,"verse":"τω τυπτοντι ϲε επι την ϲιαγονα παρεχε και την αλλην και απο του αιροντοϲ ϲου το ιματιον και τον χιτωνα μη κωλυϲηϲ"},{"number":30,"verse":"παντι αιτουντι ϲε διδου και απο του αιροντοϲ τα ϲα μη απαιτει"},{"number":31,"verse":"και καθωϲ θελετε ινα ποιωϲιν υμιν οι ανθρωποι ποιειτε αυτοιϲ ομοιωϲ"},{"number":32,"verse":"και ει αγαπατε τουϲ αγαπωνταϲ υμαϲ ποια υμιν χαριϲ εϲτιν και γαρ οι αμαρτωλοι τουϲ αγαπωνταϲ αυτουϲ αγαπωϲιν"},{"number":33,"verse":"και [γαρ] εαν αγαθοποιητε τουϲ αγαθοποιουνταϲ υμαϲ ποια υμιν χαριϲ εϲτιν και οι αμαρτωλοι το αυτο ποιουϲιν"},{"number":34,"verse":"και εαν δανιϲητε παρ ων ελπιζετε λαβειν ποια υμιν χαριϲ [εϲτιν] και αμαρτωλοι αμαρτωλοιϲ δανιζουϲιν ινα απολαβωϲιν τα ιϲα"},{"number":35,"verse":"πλην αγαπατε τουϲ εχθρουϲ υμων και αγαθοποιειτε και δανιζετε μηδεν απελπιζοντεϲ και εϲται ο μιϲθοϲ υμων πολυϲ και εϲεϲθε υιοι υψιϲτου οτι αυτοϲ χρηϲτοϲ εϲτιν επι τουϲ αχαριϲτουϲ και πονηρουϲ"},{"number":36,"verse":"γινεϲθε οικτιρμονεϲ καθωϲ ο πατηρ υμων οικτιρμων εϲτιν"},{"number":37,"verse":"και μη κρινετε και ου μη κριθητε και μη καταδικαζετε και ου μη καταδικαϲθητε απολυετε και απολυθηϲεϲθε"},{"number":38,"verse":"διδοτε και δοθηϲεται υμιν μετρον καλον πεπιεϲμενον ϲεϲαλευμενον υπερεκχυννομενον δωϲουϲιν ειϲ τον κολπον υμων ω γαρ μετρω μετρειτε αντιμετρηθηϲεται υμιν"},{"number":39,"verse":"ειπεν δε και παραβολην αυτοιϲ μητι δυναται τυφλοϲ τυφλον οδηγειν ουχι αμφοτεροι ειϲ βοθυνον εμπεϲουνται"},{"number":40,"verse":"ουκ εϲτιν μαθητηϲ υπερ τον διδαϲκαλον κατηρτιϲμενοϲ δε παϲ εϲται ωϲ ο διδαϲκαλοϲ αυτου"},{"number":41,"verse":"τι δε βλεπειϲ το καρφοϲ το εν τω οφθαλμω του αδελφου ϲου την δε δοκον την εν τω ιδιω οφθαλμω ου κατανοειϲ"},{"number":42,"verse":"πωϲ δυναϲαι λεγειν τω αδελφω ϲου αδελφε αφεϲ εκβαλω το καρφοϲ το εν τω οφθαλμω ϲου αυτοϲ την εν τω οφθαλμω ϲου δοκον ου βλεπων υποκριτα εκβαλε πρωτον την δοκον εκ του οφθαλμου ϲου και τοτε διαβλεψειϲ το καρφοϲ το εν τω οφθαλμω του αδελφου ϲου εκβαλειν"},{"number":43,"verse":"ου γαρ εϲτιν δενδρον καλον ποιουν καρπον ϲαπρον ουδε παλιν δενδρον ϲαπρον ποιουν καρπον καλον"},{"number":44,"verse":"εκαϲτον γαρ δενδρον εκ του ιδιου καρπου γινωϲκεται ου γαρ εξ ακανθων ϲυλλεγουϲιν ϲυκα ουδε εκ βατου ϲταφυλην τρυγωϲιν"},{"number":45,"verse":"ο αγαθοϲ ανθρωποϲ εκ του αγαθου θηϲαυρου τηϲ καρδιαϲ προφερει το αγαθον και ο πονηροϲ εκ του πονηρου προφερει το πονηρον εκ γαρ περιϲϲευματοϲ καρδιαϲ λαλει το ϲτομα αυτου"},{"number":46,"verse":"τι δε με καλειτε κυριε κυριε και ου ποιειτε α λεγω"},{"number":47,"verse":"παϲ ο ερχομενοϲ προϲ με και ακουων μου των λογων και ποιων αυτουϲ υποδειξω υμιν τινι εϲτιν ομοιοϲ"},{"number":48,"verse":"ομοιοϲ εϲτιν ανθρωπω οικοδομουντι οικιαν οϲ εϲκαψεν και εβαθυνεν και εθηκεν θεμελιον επι την πετραν πλημμυρηϲ δε γενομενηϲ προϲερηξεν ο ποταμοϲ τη οικια εκεινη και ουκ ιϲχυϲεν ϲαλευϲαι αυτην δια το καλωϲ οικοδομηϲθαι αυτην"},{"number":49,"verse":"ο δε ακουϲαϲ και μη ποιηϲαϲ ομοιοϲ εϲτιν ανθρωπω οικοδομηϲαντι οικιαν επι την γην χωριϲ θεμελιου η προϲερηξεν ο ποταμοϲ και ευθυϲ ϲυνεπεϲεν και εγενετο το ρηγμα τηϲ οικιαϲ εκεινηϲ μεγα"}]}
{"bibleAbbr":"CTWH1885","bookName":"Leviticus","bookEnglishName":"Leviticus","chapterNumber":19,"verses":[{"number":1,"verse":"και ειϲελθων διηρχετο την ιερειχω"},{"number":2,"verse":"και ιδου ανηρ ονοματι καλουμενοϲ ζακχαιοϲ και αυτοϲ ην αρχιτελωνηϲ και αυτοϲ πλουϲιοϲ"},{"number":3,"verse":"και εζητει ιδειν τον ιηϲουν τιϲ εϲτιν και ουκ ηδυνατο απο του οχλου οτι τη ηλικια μικροϲ ην"},{"number":4,"verse":"και προδραμων ειϲ το εμπροϲθεν ανεβη επι ϲυκομορεαν ινα ιδη αυτον οτι εκεινηϲ ημελλεν διερχεϲθαι"},{"number":5,"verse":"και ωϲ ηλθεν επι τον τοπον αναβλεψαϲ [ο] ιηϲουϲ ειπεν προϲ αυτον ζακχαιε ϲπευϲαϲ καταβηθι ϲημερον γαρ εν τω οικω ϲου δει με μειναι"},{"number":6,"verse":"και ϲπευϲαϲ κατεβη και υπεδεξατο αυτον χαιρων"},{"number":7,"verse":"και ιδοντεϲ παντεϲ διεγογγυζον λεγοντεϲ οτι παρα αμαρτωλω ανδρι ειϲηλθεν καταλυϲαι"},{"number":8,"verse":"ϲταθειϲ δε ζακχαιοϲ ειπεν προϲ τον κυριον ιδου τα ημιϲια μου των υπαρχοντων κυριε [τοιϲ] πτωχοιϲ διδωμι και ει τινοϲ τι εϲυκοφαντηϲα αποδιδωμι τετραπλουν"},{"number":9,"verse":"ειπεν δε προϲ αυτον [ο] ιηϲουϲ οτι ϲημερον ϲωτηρια τω οικω τουτω εγενετο καθοτι και αυτοϲ υιοϲ αβρααμ [εϲτιν]"},{"number":10,"verse":"ηλθεν γαρ ο υιοϲ του ανθρωπου ζητηϲαι και ϲωϲαι το απολωλοϲ"},{"number":11,"verse":"ακουοντων δε αυτων ταυτα προϲθειϲ ειπεν παραβολην δια το εγγυϲ ειναι ιερουϲαλημ αυτον και δοκειν αυτουϲ οτι παραχρημα μελλει η βαϲιλεια του θεου αναφαινεϲθαι"},{"number":12,"verse":"ειπεν ουν ανθρωποϲ τιϲ ευγενηϲ επορευθη ειϲ χωραν μακραν λαβειν εαυτω βαϲιλειαν και υποϲτρεψαι"},{"number":13,"verse":"καλεϲαϲ δε δεκα δουλουϲ εαυτου εδωκεν αυτοιϲ δεκα μναϲ και ειπεν προϲ αυτουϲ πραγματευϲαϲθαι εν ω ερχομαι"},{"number":14,"verse":"οι δε πολιται αυτου εμιϲουν αυτον και απεϲτειλαν πρεϲβειαν οπιϲω αυτου λεγοντεϲ ου θελομεν τουτον βαϲιλευϲαι εφ ημαϲ"},{"number":15,"verse":"και εγενετο εν τω επανελθειν αυτον λαβοντα την βαϲιλειαν και ειπεν φωνηθηναι αυτω τουϲ δουλουϲ τουτουϲ οιϲ δεδωκει το αργυριον ινα γνοι τι διεπραγματευϲαντο"},{"number":16,"verse":"παρεγενετο δε ο πρωτοϲ λεγων κυριε η μνα ϲου δεκα προϲηργαϲατο μναϲ"},{"number":17,"verse":"και ειπεν αυτω ευγε αγαθε δουλε οτι εν ελαχιϲτω πιϲτοϲ εγενου ιϲθι εξουϲιαν εχων επανω δεκα πολεων"},{"number":18,"verse":"και ηλθεν ο δευτεροϲ λεγων η μνα ϲου κυριε εποιηϲεν πεντε μναϲ"},{"number":19,"verse":"ειπεν δε και τουτω και ϲυ επανω γινου πεντε πολεων"},{"number":20,"verse":"και ο ετεροϲ ηλθεν λεγων κυριε ιδου η μνα ϲου ην ειχον αποκειμενην εν ϲουδαριω"},{"number":21,"verse":"εφοβουμην γαρ ϲε οτι ανθρωποϲ αυϲτηροϲ ει αιρειϲ ο ουκ εθηκαϲ και θεριζειϲ ο ουκ εϲπειραϲ"},{"number":22,"verse":"λεγει αυτω εκ του ϲτοματοϲ ϲου κρινω ϲε πονηρε δουλε ηδειϲ οτι εγω ανθρωποϲ αυϲτηροϲ ειμι αιρων ο ουκ εθηκα και θεριζων ο ουκ εϲπειρα"},{"number":23,"verse":"και δια τι ουκ εδωκαϲ μου το αργυριον επι τραπεζαν καγω ελθων ϲυν τοκω αν αυτο επραξα"},{"number":24,"verse":"και τοιϲ παρεϲτωϲιν ειπεν αρατε απ αυτου την μναν και δοτε τω ταϲ δεκα μναϲ εχοντι"},{"number":25,"verse":"και ειπαν αυτω κυριε εχει δεκα μναϲ"},{"number":26,"verse":"λεγω υμιν οτι παντι τω εχοντι δοθηϲεται απο δε του μη εχοντοϲ και ο εχει αρθηϲεται"},{"number":27,"verse":"πλην τουϲ εχθρουϲ μου τουτουϲ τουϲ μη θεληϲανταϲ με βαϲιλευϲαι επ αυτουϲ αγαγετε ωδε και καταϲφαξατε αυτουϲ εμπροϲθεν μου"},{"number":28,"verse":"και ειπων ταυτα επορευετο εμπροϲθεν αναβαινων ειϲ ιεροϲολυμα"},{"number":29,"verse":"και εγενετο ωϲ ηγγιϲεν ειϲ βηθφαγη και βηθανια προϲ το οροϲ το καλουμενον ελαιων απεϲτειλεν δυο των μαθητων"},{"number":30,"verse":"λεγων υπαγετε ειϲ την κατεναντι κωμην εν η ειϲπορευομενοι ευρηϲετε πωλον δεδεμενον εφ ον ουδειϲ πωποτε ανθρωπων εκαθιϲεν και λυϲαντεϲ αυτον αγαγετε"},{"number":31,"verse":"και εαν τιϲ υμαϲ ερωτα δια τι λυετε ουτωϲ ερειτε οτι ο κυριοϲ αυτου χρειαν εχει"},{"number":32,"verse":"απελθοντεϲ δε οι απεϲταλμενοι ευρον καθωϲ ειπεν αυτοιϲ"},{"number":33,"verse":"λυοντων δε αυτων τον πωλον ειπαν οι κυριοι αυτου προϲ αυτουϲ τι λυετε τον πωλον"},{"number":34,"verse":"οι δε ειπαν οτι ο κυριοϲ αυτου χρειαν εχει"},{"number":35,"verse":"και ηγαγον αυτον προϲ τον ιηϲουν και επιριψαντεϲ αυτων τα ιματια επι τον πωλον επεβιβαϲαν τον ιηϲουν"},{"number":36,"verse":"πορευομενου δε αυτου υπεϲτρωννυον τα ιματια εαυτων εν τη οδω"},{"number":37,"verse":"εγγιζοντοϲ δε αυτου ηδη προϲ τη καταβαϲει του ορουϲ των ελαιων ηρξαντο απαν το πληθοϲ των μαθητων χαιροντεϲ αινειν τον θεον φωνη μεγαλη περι παϲων ων ειδον δυναμεων"},{"number":38,"verse":"λεγοντεϲ ευλογημενοϲ ο ερχομενοϲ ο βαϲιλευϲ εν ονοματι κυριου εν ουρανω ειρηνη και δοξα εν υψιϲτοιϲ"},{"number":39,"verse":"και τινεϲ των φαριϲαιων απο του οχλου ειπαν προϲ αυτον διδαϲκαλε επιτιμηϲον τοιϲ μαθηταιϲ ϲου"},{"number":40,"verse":"και αποκριθειϲ ειπεν λεγω υμιν εαν ουτοι ϲιωπηϲουϲιν οι λιθοι κραξουϲιν"},{"number":41,"verse":"και ωϲ ηγγιϲεν ιδων την πολιν εκλαυϲεν επ αυτην"},{"number":42,"verse":"λεγων οτι ει εγνωϲ εν τη ημερα ταυτη και ϲυ τα προϲ ειρηνην νυν δε εκρυβη απο οφθαλμων ϲου"},{"number":43,"verse":"οτι ηξουϲιν ημεραι επι ϲε και παρεμβαλουϲιν οι εχθροι ϲου χαρακα ϲοι και περικυκλωϲουϲιν ϲε και ϲυνεξουϲιν ϲε παντοθεν"},{"number":44,"verse":"και εδαφιουϲιν ϲε και τα τεκνα ϲου εν ϲοι και ουκ αφηϲουϲιν λιθον επι λιθον εν ϲοι ανθ ων ουκ εγνωϲ τον καιρον τηϲ επιϲκοπηϲ ϲου"},{"number":45,"verse":"και ειϲελθων ειϲ το ιερον ηρξατο εκβαλλειν τουϲ πωλουνταϲ"},{"number":46,"verse":"λεγων αυτοιϲ γεγραπται και εϲται ο οικοϲ μου οικοϲ προϲευχηϲ υμειϲ δε αυτον εποιηϲατε ϲπηλαιον ληϲτων"},{"number":47,"verse":"και ην διδαϲκων το καθ ημεραν εν τω ιερω οι δε αρχιερειϲ και οι γραμματειϲ εζητουν αυτον απολεϲαι και οι πρωτοι του λαου"},{"number":48,"verse":"και ουχ ηυριϲκον το τι ποιηϲωϲιν ο λαοϲ γαρ απαϲ εξεκρεμετο αυτου ακουων"}]}
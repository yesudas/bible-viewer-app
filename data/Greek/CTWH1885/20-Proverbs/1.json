{"bibleAbbr":"CTWH1885","bookName":"Proverbs","bookEnglishName":"Proverbs","chapterNumber":1,"verses":[{"number":1,"verse":"ιακωβοϲ θεου και κυριου ιηϲου χριϲτου δουλοϲ ταιϲ δωδεκα φυλαιϲ ταιϲ εν τη διαϲπορα χαιρειν"},{"number":2,"verse":"παϲαν χαραν ηγηϲαϲθε αδελφοι μου οταν πειραϲμοιϲ περιπεϲητε ποικιλοιϲ"},{"number":3,"verse":"γινωϲκοντεϲ οτι το δοκιμιον υμων τηϲ πιϲτεωϲ κατεργαζεται υπομονην"},{"number":4,"verse":"η δε υπομονη εργον τελειον εχετω ινα ητε τελειοι και ολοκληροι εν μηδενι λειπομενοι"},{"number":5,"verse":"ει δε τιϲ υμων λειπεται ϲοφιαϲ αιτειτω παρα του διδοντοϲ θεου παϲιν απλωϲ και μη ονειδιζοντοϲ και δοθηϲεται αυτω"},{"number":6,"verse":"αιτειτω δε εν πιϲτει μηδεν διακρινομενοϲ ο γαρ διακρινομενοϲ εοικεν κλυδωνι θαλαϲϲηϲ ανεμιζομενω και ριπιζομενω"},{"number":7,"verse":"μη γαρ οιεϲθω ο ανθρωποϲ εκεινοϲ οτι λημψεται τι παρα του κυριου"},{"number":8,"verse":"ανηρ διψυχοϲ ακαταϲτατοϲ εν παϲαιϲ ταιϲ οδοιϲ αυτου"},{"number":9,"verse":"καυχαϲθω δε [ο] αδελφοϲ ο ταπεινοϲ εν τω υψει αυτου"},{"number":10,"verse":"ο δε πλουϲιοϲ εν τη ταπεινωϲει αυτου οτι ωϲ ανθοϲ χορτου παρελευϲεται"},{"number":11,"verse":"ανετειλεν γαρ ο ηλιοϲ ϲυν τω καυϲωνι και εξηρανεν τον χορτον και το ανθοϲ αυτου εξεπεϲεν και η ευπρεπεια του προϲωπου αυτου απωλετο ουτωϲ και ο πλουϲιοϲ εν ταιϲ πορειαιϲ αυτου μαρανθηϲεται"},{"number":12,"verse":"μακαριοϲ ανηρ οϲ υπομενει πειραϲμον οτι δοκιμοϲ γενομενοϲ λημψεται τον ϲτεφανον τηϲ ζωηϲ ον επηγγειλατο τοιϲ αγαπωϲιν αυτον"},{"number":13,"verse":"μηδειϲ πειραζομενοϲ λεγετω οτι απο θεου πειραζομαι ο γαρ θεοϲ απειραϲτοϲ εϲτιν κακων πειραζει δε αυτοϲ ουδενα"},{"number":14,"verse":"εκαϲτοϲ δε πειραζεται υπο τηϲ ιδιαϲ επιθυμιαϲ εξελκομενοϲ και δελεαζομενοϲ"},{"number":15,"verse":"ειτα η επιθυμια ϲυλλαβουϲα τικτει αμαρτιαν η δε αμαρτια αποτελεϲθειϲα αποκυει θανατον"},{"number":16,"verse":"μη πλαναϲθε αδελφοι μου αγαπητοι"},{"number":17,"verse":"παϲα δοϲιϲ αγαθη και παν δωρημα τελειον ανωθεν εϲτιν καταβαινον απο του πατροϲ των φωτων παρ ω ουκ ενι παραλλαγη η τροπηϲ αποϲκιαϲμα"},{"number":18,"verse":"βουληθειϲ απεκυηϲεν ημαϲ λογω αληθειαϲ ειϲ το ειναι ημαϲ απαρχην τινα των αυτου κτιϲματων"},{"number":19,"verse":"ιϲτε αδελφοι μου αγαπητοι εϲτω δε παϲ ανθρωποϲ ταχυϲ ειϲ το ακουϲαι βραδυϲ ειϲ το λαληϲαι βραδυϲ ειϲ οργην"},{"number":20,"verse":"οργη γαρ ανδροϲ δικαιοϲυνην θεου ουκ εργαζεται"},{"number":21,"verse":"διο αποθεμενοι παϲαν ρυπαριαν και περιϲϲειαν κακιαϲ εν πραυτητι δεξαϲθε τον εμφυτον λογον τον δυναμενον ϲωϲαι ταϲ ψυχαϲ υμων"},{"number":22,"verse":"γινεϲθε δε ποιηται λογου και μη ακροαται μονον παραλογιζομενοι εαυτουϲ"},{"number":23,"verse":"οτι ει τιϲ ακροατηϲ λογου εϲτιν και ου ποιητηϲ ουτοϲ εοικεν ανδρι κατανοουντι το προϲωπον τηϲ γενεϲεωϲ αυτου εν εϲοπτρω"},{"number":24,"verse":"κατενοηϲεν γαρ εαυτον και απεληλυθεν και ευθεωϲ επελαθετο οποιοϲ ην"},{"number":25,"verse":"ο δε παρακυψαϲ ειϲ νομον τελειον τον τηϲ ελευθεριαϲ και παραμειναϲ ουκ ακροατηϲ επιληϲμονηϲ γενομενοϲ αλλα ποιητηϲ εργου ουτοϲ μακαριοϲ εν τη ποιηϲει αυτου εϲται"},{"number":26,"verse":"ει τιϲ δοκει θρηϲκοϲ ειναι μη χαλιναγωγων γλωϲϲαν εαυτου αλλα απατων καρδιαν εαυτου τουτου ματαιοϲ η θρηϲκεια"},{"number":27,"verse":"θρηϲκεια καθαρα και αμιαντοϲ παρα τω θεω και πατρι αυτη εϲτιν επιϲκεπτεϲθαι ορφανουϲ και χηραϲ εν τη θλιψει αυτων αϲπιλον εαυτον τηρειν απο του κοϲμου"}]}
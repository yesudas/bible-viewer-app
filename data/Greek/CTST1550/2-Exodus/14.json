{"bibleAbbr":"CTST1550","bookName":"Exodus","bookEnglishName":"Exodus","chapterNumber":14,"verses":[{"number":1,"verse":"ην δε το παϲχα και τα αζυμα μετα δυο ημεραϲ και εζητουν οι αρχιερειϲ και οι γραμματειϲ πωϲ αυτον εν δολω κρατηϲαντεϲ αποκτεινωϲιν"},{"number":2,"verse":"ελεγον δε μη εν τη εορτη μηποτε θορυβοϲ εϲται του λαου"},{"number":3,"verse":"και οντοϲ αυτου εν βηθανια εν τη οικια ϲιμωνοϲ του λεπρου κατακειμενου αυτου ηλθε γυνη εχουϲα αλαβαϲτρον μυρου ναρδου πιϲτικηϲ πολυτελουϲ και ϲυντριψαϲα το αλαβαϲτρον κατεχεεν αυτου κατα τηϲ κεφαληϲ"},{"number":4,"verse":"ηϲαν δε τινεϲ αγανακτουντεϲ προϲ εαυτουϲ και λεγοντεϲ ειϲ τι η απωλεια αυτη του μυρου γεγονεν"},{"number":5,"verse":"ηδυνατο γαρ τουτο πραθηναι επανω τριακοϲιων δηναριων και δοθηναι τοιϲ πτωχοιϲ και ενεβριμωντο αυτη"},{"number":6,"verse":"ο δε ιηϲουϲ ειπεν αφετε αυτην τι αυτη κοπουϲ παρεχετε καλον εργον ειργαϲατο ειϲ εμε"},{"number":7,"verse":"παντοτε γαρ τουϲ πτωχουϲ εχετε μεθ εαυτων και οταν θελητε δυναϲθε αυτουϲ ευ ποιηϲαι εμε δε ου παντοτε εχετε"},{"number":8,"verse":"ο ειχεν αυτη εποιηϲεν προελαβε μυριϲαι μου το ϲωμα ειϲ τον ενταφιαϲμον"},{"number":9,"verse":"αμην λεγω υμιν οπου αν κηρυχθη το ευαγγελιον τουτο ειϲ ολον τον κοϲμον και ο εποιηϲεν αυτη λαληθηϲεται ειϲ μνημοϲυνον αυτηϲ"},{"number":10,"verse":"και ο ιουδαϲ ο ιϲκαριωτηϲ ειϲ των δωδεκα απηλθε προϲ τουϲ αρχιερειϲ ινα παραδω αυτον αυτοιϲ"},{"number":11,"verse":"οι δε ακουϲαντεϲ εχαρηϲαν και επηγγειλαντο αυτω αργυριον δουναι και εζητει πωϲ ευκαιρωϲ αυτον παραδω"},{"number":12,"verse":"και τη πρωτη ημερα των αζυμων οτε το παϲχα εθυον λεγουϲιν αυτω οι μαθηται αυτου που θελειϲ απελθοντεϲ ετοιμαϲωμεν ινα φαγηϲ το παϲχα"},{"number":13,"verse":"και αποϲτελλει δυο των μαθητων αυτου και λεγει αυτοιϲ υπαγετε ειϲ την πολιν και απαντηϲει υμιν ανθρωποϲ κεραμιον υδατοϲ βαϲταζων ακολουθηϲατε αυτω"},{"number":14,"verse":"και οπου εαν ειϲελθη ειπατε τω οικοδεϲποτη οτι ο διδαϲκαλοϲ λεγει που εϲτι το καταλυμα οπου το παϲχα μετα των μαθητων μου φαγω"},{"number":15,"verse":"και αυτοϲ υμιν δειξει ανωγεον μεγα εϲτρωμενον ετοιμον εκει ετοιμαϲατε ημιν"},{"number":16,"verse":"και εξηλθον οι μαθηται αυτου και ηλθον ειϲ την πολιν και ευρον καθωϲ ειπεν αυτοιϲ και ητοιμαϲαν το παϲχα"},{"number":17,"verse":"και οψιαϲ γενομενηϲ ερχεται μετα των δωδεκα"},{"number":18,"verse":"και ανακειμενων αυτων και εϲθιοντων ειπεν ο ιηϲουϲ αμην λεγω υμιν οτι ειϲ εξ υμων παραδωϲει με ο εϲθιων μετ εμου"},{"number":19,"verse":"οι δε ηρξαντο λυπειϲθαι και λεγειν αυτω ειϲ καθ ειϲ μητι εγω και αλλοϲ μητι εγω"},{"number":20,"verse":"ο δε αποκριθειϲ ειπεν αυτοιϲ ειϲ εκ των δωδεκα ο εμβαπτομενοϲ μετ εμου ειϲ το τρυβλιον"},{"number":21,"verse":"ο μεν υιοϲ του ανθρωπου υπαγει καθωϲ γεγραπται περι αυτου ουαι δε τω ανθρωπω εκεινω δι ου ο υιοϲ του ανθρωπου παραδιδοται καλον ην αυτω ει ουκ εγεννηθη ο ανθρωποϲ εκεινοϲ"},{"number":22,"verse":"και εϲθιοντων αυτων λαβων ο ιηϲουϲ αρτον ευλογηϲαϲ εκλαϲε και εδωκεν αυτοιϲ και ειπε λαβετε φαγετε τουτο εϲτι το ϲωμα μου"},{"number":23,"verse":"και λαβων το ποτηριον ευχαριϲτηϲαϲ εδωκεν αυτοιϲ και επιον εξ αυτου παντεϲ"},{"number":24,"verse":"και ειπεν αυτοιϲ τουτο εϲτι το αιμα μου το τηϲ καινηϲ διαθηκηϲ το περι πολλων εκχυνομενον"},{"number":25,"verse":"αμην λεγω υμιν οτι ουκετι ου μη πιω εκ του γεννηματοϲ τηϲ αμπελου εωϲ τηϲ ημεραϲ εκεινηϲ οταν αυτο πινω καινον εν τη βαϲιλεια του θεου"},{"number":26,"verse":"και υμνηϲαντεϲ εξηλθον ειϲ το οροϲ των ελαιων"},{"number":27,"verse":"και λεγει αυτοιϲ ο ιηϲουϲ οτι παντεϲ ϲκανδαλιϲθηϲεϲθε εν εμοι εν τη νυκτι ταυτη οτι γεγραπται παταξω τον ποιμενα και διαϲκορπιϲθηϲεται τα προβατα"},{"number":28,"verse":"αλλα μετα το εγερθηναι με προαξω υμαϲ ειϲ την γαλιλαιαν"},{"number":29,"verse":"ο δε πετροϲ εφη αυτω και ει παντεϲ ϲκανδαλιϲθηϲονται αλλ ουκ εγω"},{"number":30,"verse":"και λεγει αυτω ο ιηϲουϲ αμην λεγω ϲοι οτι ϲημερον εν τη νυκτι ταυτη πριν η διϲ αλεκτορα φωνηϲαι τριϲ απαρνηϲη με"},{"number":31,"verse":"ο δε εκ περιϲϲου ελεγε μαλλον εαν με δεη ϲυναποθανειν ϲοι ου μη ϲε απαρνηϲομαι ωϲαυτωϲ δε και παντεϲ ελεγον"},{"number":32,"verse":"και ερχονται ειϲ χωριον ου το ονομα γεθϲημανη και λεγει τοιϲ μαθηταιϲ αυτου καθιϲατε ωδε εωϲ προϲευξωμαι"},{"number":33,"verse":"και παραλαμβανει τον πετρον και τον ιακωβον και ιωαννην μεθ εαυτου και ηρξατο εκθαμβειϲθαι και αδημονειν"},{"number":34,"verse":"και λεγει αυτοιϲ περιλυποϲ εϲτιν η ψυχη μου εωϲ θανατου μεινατε ωδε και γρηγορειτε"},{"number":35,"verse":"και προελθων μικρον επεϲεν επι τηϲ γηϲ και προϲηυχετο ινα ει δυνατον εϲτι παρελθη απ αυτου η ωρα"},{"number":36,"verse":"και ελεγεν αββα ο πατηρ παντα δυνατα ϲοι παρενεγκε το ποτηριον απ εμου τουτο αλλ ου τι εγω θελω αλλα τι ϲυ"},{"number":37,"verse":"και ερχεται και ευριϲκει αυτουϲ καθευδονταϲ και λεγει τω πετρω ϲιμων καθευδειϲ ουκ ιϲχυϲαϲ μιαν ωραν γρηγορηϲαι"},{"number":38,"verse":"γρηγορειτε και προϲευχεϲθε ινα μη ειϲελθητε ειϲ πειραϲμον το μεν πνευμα προθυμον η δε ϲαρξ αϲθενηϲ"},{"number":39,"verse":"και παλιν απελθων προϲηυξατο τον αυτον λογον ειπων"},{"number":40,"verse":"και υποϲτρεψαϲ ευρεν αυτουϲ παλιν καθευδονταϲ ηϲαν γαρ οι οφθαλμοι αυτων βεβαρημενοι και ουκ ηδειϲαν τι αυτω αποκριθωϲι"},{"number":41,"verse":"και ερχεται το τριτον και λεγει αυτοιϲ καθευδετε το λοιπον και αναπαυεϲθε απεχει ηλθεν η ωρα ιδου παραδιδοται ο υιοϲ του ανθρωπου ειϲ ταϲ χειραϲ των αμαρτωλων"},{"number":42,"verse":"εγειρεϲθε αγωμεν ιδου ο παραδιδουϲ με ηγγικε"},{"number":43,"verse":"και ευθεωϲ ετι αυτου λαλουντοϲ παραγινεται ιουδαϲ ειϲ ων των δωδεκα και μετ αυτου οχλοϲ πολυϲ μετα μαχαιρων και ξυλων παρα των αρχιερεων και των γραμματεων και των πρεϲβυτερων"},{"number":44,"verse":"δεδωκει δε ο παραδιδουϲ αυτον ϲυϲϲημον αυτοιϲ λεγων ον αν φιληϲω αυτοϲ εϲτι κρατηϲατε αυτον και απαγαγετε αϲφαλωϲ"},{"number":45,"verse":"και ελθων ευθεωϲ προϲελθων αυτω λεγει ραββι ραββι και κατεφιληϲεν αυτον"},{"number":46,"verse":"οι δε επεβαλον επ αυτον ταϲ χειραϲ αυτων και εκρατηϲαν αυτον"},{"number":47,"verse":"ειϲ δε τιϲ των παρεϲτηκοτων ϲπαϲαμενοϲ την μαχαιραν επαιϲε τον δουλον του αρχιερεωϲ και αφειλεν αυτου το ωτιον"},{"number":48,"verse":"και αποκριθειϲ ο ιηϲουϲ ειπεν αυτοιϲ ωϲ επι ληϲτην εξηλθετε μετα μαχαιρων και ξυλων ϲυλλαβειν με"},{"number":49,"verse":"καθ ημεραν ημην προϲ υμαϲ εν τω ιερω διδαϲκων και ουκ εκρατηϲατε με αλλ ινα πληρωθωϲιν αι γραφαι"},{"number":50,"verse":"και αφεντεϲ αυτον παντεϲ εφυγον"},{"number":51,"verse":"και ειϲ τιϲ νεανιϲκοϲ ηκολουθει αυτω περιβεβλημενοϲ ϲινδονα επι γυμνου και κρατουϲιν αυτον οι νεανιϲκοι"},{"number":52,"verse":"ο δε καταλιπων την ϲινδονα γυμνοϲ εφυγεν απ αυτων"},{"number":53,"verse":"και απηγαγον τον ιηϲουν προϲ τον αρχιερεα και ϲυνερχονται αυτω παντεϲ οι αρχιερειϲ και οι πρεϲβυτεροι και οι γραμματειϲ"},{"number":54,"verse":"και ο πετροϲ απο μακροθεν ηκολουθηϲεν αυτω εωϲ εϲω ειϲ την αυλην του αρχιερεωϲ και ην ϲυγκαθημενοϲ μετα των υπηρετων και θερμαινομενοϲ προϲ το φωϲ"},{"number":55,"verse":"οι δε αρχιερειϲ και ολον το ϲυνεδριον εζητουν κατα του ιηϲου μαρτυριαν ειϲ το θανατωϲαι αυτον και ουχ ευριϲκον"},{"number":56,"verse":"πολλοι γαρ εψευδομαρτυρουν κατ αυτου και ιϲαι αι μαρτυριαι ουκ ηϲαν"},{"number":57,"verse":"και τινεϲ αναϲταντεϲ εψευδομαρτυρουν κατ αυτου λεγοντεϲ"},{"number":58,"verse":"οτι ημειϲ ηκουϲαμεν αυτου λεγοντοϲ οτι εγω καταλυϲω τον ναον τουτον τον χειροποιητον και δια τριων ημερων αλλον αχειροποιητον οικοδομηϲω"},{"number":59,"verse":"και ουδε ουτωϲ ιϲη ην η μαρτυρια αυτων"},{"number":60,"verse":"και αναϲταϲ ο αρχιερευϲ ειϲ το μεϲον επηρωτηϲε τον ιηϲουν λεγων ουκ αποκρινη ουδεν τι ουτοι ϲου καταμαρτυρουϲιν"},{"number":61,"verse":"ο δε εϲιωπα και ουδεν απεκρινατο παλιν ο αρχιερευϲ επηρωτα αυτον και λεγει αυτω ϲυ ει ο χριϲτοϲ ο υιοϲ του ευλογητου"},{"number":62,"verse":"ο δε ιηϲουϲ ειπεν εγω ειμι και οψεϲθε τον υιον του ανθρωπου καθημενον εκ δεξιων τηϲ δυναμεωϲ και ερχομενον μετα των νεφελων του ουρανου"},{"number":63,"verse":"ο δε αρχιερευϲ διαρρηξαϲ τουϲ χιτωναϲ αυτου λεγει τι ετι χρειαν εχομεν μαρτυρων"},{"number":64,"verse":"ηκουϲατε τηϲ βλαϲφημιαϲ τι υμιν φαινεται οι δε παντεϲ κατεκριναν αυτον ειναι ενοχον θανατου"},{"number":65,"verse":"και ηρξαντο τινεϲ εμπτυειν αυτω και περικαλυπτειν το προϲωπον αυτου και κολαφιζειν αυτον και λεγειν αυτω προφητευϲον και οι υπηρεται ραπιϲμαϲιν αυτον εβαλλον"},{"number":66,"verse":"και οντοϲ του πετρου εν τη αυλη κατω ερχεται μια των παιδιϲκων του αρχιερεωϲ"},{"number":67,"verse":"και ιδουϲα τον πετρον θερμαινομενον εμβλεψαϲα αυτω λεγει και ϲυ μετα του ναζαρηνου ιηϲου ηϲθα"},{"number":68,"verse":"ο δε ηρνηϲατο λεγων ουκ οιδα ουδε επιϲταμαι τι ϲυ λεγειϲ και εξηλθεν εξω ειϲ το προαυλιον και αλεκτωρ εφωνηϲε"},{"number":69,"verse":"και η παιδιϲκη ιδουϲα αυτον παλιν ηρξατο λεγειν τοιϲ παρεϲτηκοϲιν οτι ουτοϲ εξ αυτων εϲτιν"},{"number":70,"verse":"ο δε παλιν ηρνειτο και μετα μικρον παλιν οι παρεϲτωτεϲ ελεγον τω πετρω αληθωϲ εξ αυτων ει και γαρ γαλιλαιοϲ ει και η λαλια ϲου ομοιαζει"},{"number":71,"verse":"ο δε ηρξατο αναθεματιζειν και ομνυειν οτι ουκ οιδα τον ανθρωπον τουτον ον λεγετε"},{"number":72,"verse":"και εκ δευτερου αλεκτωρ εφωνηϲε και ανεμνηϲθη ο πετροϲ του ρηματοϲ ου ειπεν αυτω ο ιηϲουϲ οτι πριν αλεκτορα φωνηϲαι διϲ απαρνηϲη με τριϲ και επιβαλων εκλαιε"}]}
{"bibleAbbr":"CTST1550","bookName":"Exodus","bookEnglishName":"Exodus","chapterNumber":13,"verses":[{"number":1,"verse":"και εκπορευομενου αυτου εκ του ιερου λεγει αυτω ειϲ των μαθητων αυτου διδαϲκαλε ιδε ποταποι λιθοι και ποταπαι οικοδομαι"},{"number":2,"verse":"και ο ιηϲουϲ αποκριθειϲ ειπεν αυτω βλεπειϲ ταυταϲ ταϲ μεγαλαϲ οικοδομαϲ ου μη αφεθη λιθοϲ επι λιθω οϲ ου μη καταλυθη"},{"number":3,"verse":"και καθημενου αυτου ειϲ το οροϲ των ελαιων κατεναντι του ιερου επηρωτων αυτον κατ ιδιαν πετροϲ και ιακωβοϲ και ιωαννηϲ και ανδρεαϲ"},{"number":4,"verse":"ειπε ημιν ποτε ταυτα εϲται και τι το ϲημειον οταν μελλη παντα ταυτα ϲυντελειϲθαι"},{"number":5,"verse":"ο δε ιηϲουϲ αποκριθειϲ αυτοιϲ ηρξατο λεγειν βλεπετε μη τιϲ υμαϲ πλανηϲη"},{"number":6,"verse":"πολλοι γαρ ελευϲονται επι τω ονοματι μου λεγοντεϲ οτι εγω ειμι και πολλουϲ πλανηϲουϲιν"},{"number":7,"verse":"οταν δε ακουϲητε πολεμουϲ και ακοαϲ πολεμων μη θροειϲθε δει γαρ γενεϲθαι αλλ ουπω το τελοϲ"},{"number":8,"verse":"εγερθηϲεται γαρ εθνοϲ επι εθνοϲ και βαϲιλεια επι βαϲιλειαν και εϲονται ϲειϲμοι κατα τοπουϲ και εϲονται λιμοι και ταραχαι αρχαι ωδινων ταυτα"},{"number":9,"verse":"βλεπετε δε υμειϲ εαυτουϲ παραδωϲουϲι γαρ υμαϲ ειϲ ϲυνεδρια και ειϲ ϲυναγωγαϲ δαρηϲεϲθε και επι ηγεμονων και βαϲιλεων ϲταθηϲεϲθε ενεκεν εμου ειϲ μαρτυριον αυτοιϲ"},{"number":10,"verse":"και ειϲ παντα τα εθνη δει πρωτον κηρυχθηναι το ευαγγελιον"},{"number":11,"verse":"οταν δε αγαγωϲιν υμαϲ παραδιδοντεϲ μη προμεριμνατε τι λαληϲητε μηδε μελετατε αλλ ο εαν δοθη υμιν εν εκεινη τη ωρα τουτο λαλειτε ου γαρ εϲτε υμειϲ οι λαλουντεϲ αλλα το πνευμα το αγιον"},{"number":12,"verse":"παραδωϲει δε αδελφοϲ αδελφον ειϲ θανατον και πατηρ τεκνον και επαναϲτηϲονται τεκνα επι γονειϲ και θανατωϲουϲιν αυτουϲ"},{"number":13,"verse":"και εϲεϲθε μιϲουμενοι υπο παντων δια το ονομα μου ο δε υπομειναϲ ειϲ τελοϲ ουτοϲ ϲωθηϲεται"},{"number":14,"verse":"οταν δε ιδητε το βδελυγμα τηϲ ερημωϲεωϲ το ρηθεν υπο δανιηλ του προφητου εϲτοϲ οπου ου δει ο αναγινωϲκων νοειτω τοτε οι εν τη ιουδαια φευγετωϲαν ειϲ τα ορη"},{"number":15,"verse":"ο δε επι του δωματοϲ μη καταβατω ειϲ την οικιαν μηδε ειϲελθετω αραι τι εκ τηϲ οικιαϲ αυτου"},{"number":16,"verse":"και ο ειϲ τον αγρον ων μη επιϲτρεψατω ειϲ τα οπιϲω αραι το ιματιον αυτου"},{"number":17,"verse":"ουαι δε ταιϲ εν γαϲτρι εχουϲαιϲ και ταιϲ θηλαζουϲαιϲ εν εκειναιϲ ταιϲ ημεραιϲ"},{"number":18,"verse":"προϲευχεϲθε δε ινα μη γενηται η φυγη υμων χειμωνοϲ"},{"number":19,"verse":"εϲονται γαρ αι ημεραι εκειναι θλιψιϲ οια ου γεγονε τοιαυτη απ αρχηϲ κτιϲεωϲ ηϲ εκτιϲεν ο θεοϲ εωϲ του νυν και ου μη γενηται"},{"number":20,"verse":"και ει μη κυριοϲ εκολοβωϲε ταϲ ημεραϲ ουκ αν εϲωθη παϲα ϲαρξ αλλα δια τουϲ εκλεκτουϲ ουϲ εξελεξατο εκολοβωϲε ταϲ ημεραϲ"},{"number":21,"verse":"και τοτε εαν τιϲ υμιν ειπη ιδου ωδε ο χριϲτοϲ η ιδου εκει μη πιϲτευϲητε"},{"number":22,"verse":"εγερθηϲονται γαρ ψευδοχριϲτοι και ψευδοπροφηται και δωϲουϲι ϲημεια και τερατα προϲ το αποπλαναν ει δυνατον και τουϲ εκλεκτουϲ"},{"number":23,"verse":"υμειϲ δε βλεπετε ιδου προειρηκα υμιν παντα"},{"number":24,"verse":"αλλ εν εκειναιϲ ταιϲ ημεραιϲ μετα την θλιψιν εκεινην ο ηλιοϲ ϲκοτιϲθηϲεται και η ϲεληνη ου δωϲει το φεγγοϲ αυτηϲ"},{"number":25,"verse":"και οι αϲτερεϲ του ουρανου εϲονται εκπιπτοντεϲ και αι δυναμειϲ αι εν τοιϲ ουρανοιϲ ϲαλευθηϲονται"},{"number":26,"verse":"και τοτε οψονται τον υιον του ανθρωπου ερχομενον εν νεφελαιϲ μετα δυναμεωϲ πολληϲ και δοξηϲ"},{"number":27,"verse":"και τοτε αποϲτελει τουϲ αγγελουϲ αυτου και επιϲυναξει τουϲ εκλεκτουϲ αυτου εκ των τεϲϲαρων ανεμων απ ακρου γηϲ εωϲ ακρου ουρανου"},{"number":28,"verse":"απο δε τηϲ ϲυκηϲ μαθετε την παραβολην οταν αυτηϲ ηδη ο κλαδοϲ απαλοϲ γενηται και εκφυη τα φυλλα γινωϲκετε οτι εγγυϲ το θεροϲ εϲτιν"},{"number":29,"verse":"ουτω και υμειϲ οταν ταυτα ιδητε γινομενα γινωϲκετε οτι εγγυϲ εϲτιν επι θυραιϲ"},{"number":30,"verse":"αμην λεγω υμιν οτι ου μη παρελθη η γενεα αυτη μεχριϲ ου παντα ταυτα γενηται"},{"number":31,"verse":"ο ουρανοϲ και η γη παρελευϲονται οι δε λογοι μου ου μη παρελθωϲι"},{"number":32,"verse":"περι δε τηϲ ημεραϲ εκεινηϲ και τηϲ ωραϲ ουδειϲ οιδεν ουδε οι αγγελοι οι εν ουρανω ουδε ο υιοϲ ει μη ο πατηρ"},{"number":33,"verse":"βλεπετε αγρυπνειτε και προϲευχεϲθε ουκ οιδατε γαρ ποτε ο καιροϲ εϲτιν"},{"number":34,"verse":"ωϲ ανθρωποϲ αποδημοϲ αφειϲ την οικιαν αυτου και δουϲ τοιϲ δουλοιϲ αυτου την εξουϲιαν και εκαϲτω το εργον αυτου και τω θυρωρω ενετειλατο ινα γρηγορη"},{"number":35,"verse":"γρηγορειτε ουν ουκ οιδατε γαρ ποτε ο κυριοϲ τηϲ οικιαϲ ερχεται οψε η μεϲονυκτιου η αλεκτοροφωνιαϲ η πρωι"},{"number":36,"verse":"μη ελθων εξαιφνηϲ ευρη υμαϲ καθευδονταϲ"},{"number":37,"verse":"α δε υμιν λεγω παϲι λεγω γρηγορειτε"}]}
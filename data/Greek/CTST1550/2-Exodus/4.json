{"bibleAbbr":"CTST1550","bookName":"Exodus","bookEnglishName":"Exodus","chapterNumber":4,"verses":[{"number":1,"verse":"και παλιν ηρξατο διδαϲκειν παρα την θαλαϲϲαν και ϲυνηχθη προϲ αυτον οχλοϲ πολυϲ ωϲτε αυτον εμβαντα ειϲ το πλοιον καθηϲθαι εν τη θαλαϲϲη και παϲ ο οχλοϲ προϲ την θαλαϲϲαν επι τηϲ γηϲ ην"},{"number":2,"verse":"και εδιδαϲκεν αυτουϲ εν παραβολαιϲ πολλα και ελεγεν αυτοιϲ εν τη διδαχη αυτου"},{"number":3,"verse":"ακουετε ιδου εξηλθεν ο ϲπειρων του ϲπειραι"},{"number":4,"verse":"και εγενετο εν τω ϲπειρειν ο μεν επεϲε παρα την οδον και ηλθε τα πετεινα του ουρανου και κατεφαγεν αυτο"},{"number":5,"verse":"αλλο δε επεϲεν επι το πετρωδεϲ οπου ουκ ειχε γην πολλην και ευθεωϲ εξανετειλε δια το μη εχειν βαθοϲ γηϲ"},{"number":6,"verse":"ηλιου δε ανατειλαντοϲ εκαυματιϲθη και δια το μη εχειν ριζαν εξηρανθη"},{"number":7,"verse":"και αλλο επεϲεν ειϲ ταϲ ακανθαϲ και ανεβηϲαν αι ακανθαι και ϲυνεπνιξαν αυτο και καρπον ουκ εδωκε"},{"number":8,"verse":"και αλλο επεϲεν ειϲ την γην την καλην και εδιδου καρπον αναβαινοντα και αυξανοντα και εφερεν εν τριακοντα και εν εξηκοντα και εν εκατον"},{"number":9,"verse":"και ελεγεν αυτοιϲ ο εχων ωτα ακουειν ακουετω"},{"number":10,"verse":"οτε δε εγενετο κατα μοναϲ ηρωτηϲαν αυτον οι περι αυτον ϲυν τοιϲ δωδεκα την παραβολην"},{"number":11,"verse":"και ελεγεν αυτοιϲ υμιν δεδοται γνωναι το μυϲτηριον τηϲ βαϲιλειαϲ του θεου εκεινοιϲ δε τοιϲ εξω εν παραβολαιϲ τα παντα γινεται"},{"number":12,"verse":"ινα βλεποντεϲ βλεπωϲι και μη ιδωϲι και ακουοντεϲ ακουωϲι και μη ϲυνιωϲι μηποτε επιϲτρεψωϲι και αφεθη αυτοιϲ τα αμαρτηματα"},{"number":13,"verse":"και λεγει αυτοιϲ ουκ οιδατε την παραβολην ταυτην και πωϲ παϲαϲ ταϲ παραβολαϲ γνωϲεϲθε"},{"number":14,"verse":"ο ϲπειρων τον λογον ϲπειρει"},{"number":15,"verse":"ουτοι δε ειϲιν οι παρα την οδον οπου ϲπειρεται ο λογοϲ και οταν ακουϲωϲιν ευθεωϲ ερχεται ο ϲαταναϲ και αιρει τον λογον τον εϲπαρμενον εν ταιϲ καρδιαιϲ αυτων"},{"number":16,"verse":"και ουτοι ειϲιν ομοιωϲ οι επι τα πετρωδη ϲπειρομενοι οι οταν ακουϲωϲι τον λογον ευθεωϲ μετα χαραϲ λαμβανουϲιν αυτον"},{"number":17,"verse":"και ουκ εχουϲι ριζαν εν εαυτοιϲ αλλα προϲκαιροι ειϲιν ειτα γενομενηϲ θλιψεωϲ η διωγμου δια τον λογον ευθεωϲ ϲκανδαλιζονται"},{"number":18,"verse":"και ουτοι ειϲιν οι ειϲ ταϲ ακανθαϲ ϲπειρομενοι ουτοι ειϲιν οι τον λογον ακουοντεϲ"},{"number":19,"verse":"και αι μεριμναι του αιωνοϲ τουτου και η απατη του πλουτου και αι περι τα λοιπα επιθυμιαι ειϲπορευομεναι ϲυμπνιγουϲι τον λογον και ακαρποϲ γινεται"},{"number":20,"verse":"και ουτοι ειϲιν οι επι την γην την καλην ϲπαρεντεϲ οιτινεϲ ακουουϲι τον λογον και παραδεχονται και καρποφορουϲιν εν τριακοντα και εν εξηκοντα και εν εκατον"},{"number":21,"verse":"και ελεγεν αυτοιϲ μητι ο λυχνοϲ ερχεται ινα υπο τον μοδιον τεθη η υπο την κλινην ουχ ινα επι την λυχνιαν επιτεθη"},{"number":22,"verse":"ου γαρ εϲτι τι κρυπτον ο εαν μη φανερωθη ουδε εγενετο αποκρυφον αλλ ινα ειϲ φανερον ελθη"},{"number":23,"verse":"ει τιϲ εχει ωτα ακουειν ακουετω"},{"number":24,"verse":"και ελεγεν αυτοιϲ βλεπετε τι ακουετε εν ω μετρω μετρειτε μετρηθηϲεται υμιν και προϲτεθηϲεται υμιν τοιϲ ακουουϲιν"},{"number":25,"verse":"οϲ γαρ αν εχη δοθηϲεται αυτω και οϲ ουκ εχει και ο εχει αρθηϲεται απ αυτου"},{"number":26,"verse":"και ελεγεν ουτωϲ εϲτιν η βαϲιλεια του θεου ωϲ εαν ανθρωποϲ βαλη τον ϲπορον επι τηϲ γηϲ"},{"number":27,"verse":"και καθευδη και εγειρηται νυκτα και ημεραν και ο ϲποροϲ βλαϲτανη και μηκυνηται ωϲ ουκ οιδεν αυτοϲ"},{"number":28,"verse":"αυτοματη γαρ η γη καρποφορει πρωτον χορτον ειτα ϲταχυν ειτα πληρη ϲιτον εν τω ϲταχυι"},{"number":29,"verse":"οταν δε παραδω ο καρποϲ ευθεωϲ αποϲτελλει το δρεπανον οτι παρεϲτηκεν ο θεριϲμοϲ"},{"number":30,"verse":"και ελεγε τινι ομοιωϲωμεν την βαϲιλειαν του θεου η εν ποια παραβολη παραβαλωμεν αυτην"},{"number":31,"verse":"ωϲ κοκκω ϲιναπεωϲ οϲ οταν ϲπαρη επι τηϲ γηϲ μικροτεροϲ παντων των ϲπερματων εϲτι των επι τηϲ γηϲ"},{"number":32,"verse":"και οταν ϲπαρη αναβαινει και γινεται παντων των λαχανων μειζων και ποιει κλαδουϲ μεγαλουϲ ωϲτε δυναϲθαι υπο την ϲκιαν αυτου τα πετεινα του ουρανου καταϲκηνουν"},{"number":33,"verse":"και τοιαυταιϲ παραβολαιϲ πολλαιϲ ελαλει αυτοιϲ τον λογον καθωϲ ηδυναντο ακουειν"},{"number":34,"verse":"χωριϲ δε παραβοληϲ ουκ ελαλει αυτοιϲ κατ ιδιαν δε τοιϲ μαθηταιϲ αυτου επελυε παντα"},{"number":35,"verse":"και λεγει αυτοιϲ εν εκεινη τη ημερα οψιαϲ γενομενηϲ διελθωμεν ειϲ το περαν"},{"number":36,"verse":"και αφεντεϲ τον οχλον παραλαμβανουϲιν αυτον ωϲ ην εν τω πλοιω και αλλα δε πλοιαρια ην μετ αυτου"},{"number":37,"verse":"και γινεται λαιλαψ ανεμου μεγαλη τα δε κυματα επεβαλλεν ειϲ το πλοιον ωϲτε αυτο ηδη γεμιζεϲθαι"},{"number":38,"verse":"και ην αυτοϲ επι τη πρυμνη επι το προϲκεφαλαιον καθευδων και διεγειρουϲιν αυτον και λεγουϲιν αυτω διδαϲκαλε ου μελει ϲοι οτι απολλυμεθα"},{"number":39,"verse":"και διεγερθειϲ επετιμηϲε τω ανεμω και ειπε τη θαλαϲϲη ϲιωπα πεφιμωϲο και εκοπαϲεν ο ανεμοϲ και εγενετο γαληνη μεγαλη"},{"number":40,"verse":"και ειπεν αυτοιϲ τι δειλοι εϲτε ουτω πωϲ ουκ εχετε πιϲτιν"},{"number":41,"verse":"και εφοβηθηϲαν φοβον μεγαν και ελεγον προϲ αλληλουϲ τιϲ αρα ουτοϲ εϲτιν οτι και ο ανεμοϲ και η θαλαϲϲα υπακουουϲιν αυτω"}]}
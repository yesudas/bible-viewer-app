{"bibleAbbr":"CTST1550","bookName":"Psalms","bookEnglishName":"Psalms","chapterNumber":13,"verses":[{"number":1,"verse":"η φιλαδελφια μενετω"},{"number":2,"verse":"τηϲ φιλοξενιαϲ μη επιλανθανεϲθε δια ταυτηϲ γαρ ελαθον τινεϲ ξενιϲαντεϲ αγγελουϲ"},{"number":3,"verse":"μιμνηϲκεϲθε των δεϲμιων ωϲ ϲυνδεδεμενοι των κακουχουμενων ωϲ και αυτοι οντεϲ εν ϲωματι"},{"number":4,"verse":"τιμιοϲ ο γαμοϲ εν παϲι και η κοιτη αμιαντοϲ πορνουϲ δε και μοιχουϲ κρινει ο θεοϲ"},{"number":5,"verse":"αφιλαργυροϲ ο τροποϲ αρκουμενοι τοιϲ παρουϲιν αυτοϲ γαρ ειρηκεν ου μη ϲε ανω ουδ ου μη ϲε εγκαταλιπω"},{"number":6,"verse":"ωϲτε θαρρουνταϲ ημαϲ λεγειν κυριοϲ εμοι βοηθοϲ και ου φοβηθηϲομαι τι ποιηϲει μοι ανθρωποϲ"},{"number":7,"verse":"μνημονευετε των ηγουμενων υμων οιτινεϲ ελαληϲαν υμιν τον λογον του θεου ων αναθεωρουντεϲ την εκβαϲιν τηϲ αναϲτροφηϲ μιμειϲθε την πιϲτιν"},{"number":8,"verse":"ιηϲουϲ χριϲτοϲ χθεϲ και ϲημερον ο αυτοϲ και ειϲ τουϲ αιωναϲ"},{"number":9,"verse":"διδαχαιϲ ποικιλαιϲ και ξεναιϲ μη περιφερεϲθε καλον γαρ χαριτι βεβαιουϲθαι την καρδιαν ου βρωμαϲιν εν οιϲ ουκ ωφεληθηϲαν οι περιπατηϲαντεϲ"},{"number":10,"verse":"εχομεν θυϲιαϲτηριον εξ ου φαγειν ουκ εχουϲιν εξουϲιαν οι τη ϲκηνη λατρευοντεϲ"},{"number":11,"verse":"ων γαρ ειϲφερεται ζωων το αιμα περι αμαρτιαϲ ειϲ τα αγια δια του αρχιερεωϲ τουτων τα ϲωματα κατακαιεται εξω τηϲ παρεμβοληϲ"},{"number":12,"verse":"διο και ιηϲουϲ ινα αγιαϲη δια του ιδιου αιματοϲ τον λαον εξω τηϲ πυληϲ επαθε"},{"number":13,"verse":"τοινυν εξερχωμεθα προϲ αυτον εξω τηϲ παρεμβοληϲ τον ονειδιϲμον αυτου φεροντεϲ"},{"number":14,"verse":"ου γαρ εχομεν ωδε μενουϲαν πολιν αλλα την μελλουϲαν επιζητουμεν"},{"number":15,"verse":"δι αυτου ουν αναφερωμεν θυϲιαν αινεϲεωϲ δια παντοϲ τω θεω τουτ εϲτι καρπον χειλεων ομολογουντων τω ονοματι αυτου"},{"number":16,"verse":"τηϲ δε ευποιιαϲ και κοινωνιαϲ μη επιλανθανεϲθε τοιαυταιϲ γαρ θυϲιαιϲ ευαρεϲτειται ο θεοϲ"},{"number":17,"verse":"πειθεϲθε τοιϲ ηγουμενοιϲ υμων και υπεικετε αυτοι γαρ αγρυπνουϲιν υπερ των ψυχων υμων ωϲ λογον αποδωϲοντεϲ ινα μετα χαραϲ τουτο ποιωϲι και μη ϲτεναζοντεϲ αλυϲιτελεϲ γαρ υμιν τουτο"},{"number":18,"verse":"προϲευχεϲθε περι ημων πεποιθαμεν γαρ οτι καλην ϲυνειδηϲιν εχομεν εν παϲι καλωϲ θελοντεϲ αναϲτρεφεϲθαι"},{"number":19,"verse":"περιϲϲοτερωϲ δε παρακαλω τουτο ποιηϲαι ινα ταχιον αποκαταϲταθω υμιν"},{"number":20,"verse":"ο δε θεοϲ τηϲ ειρηνηϲ ο αναγαγων εκ νεκρων τον ποιμενα των προβατων τον μεγαν εν αιματι διαθηκηϲ αιωνιου τον κυριον ημων ιηϲουν"},{"number":21,"verse":"καταρτιϲαι υμαϲ εν παντι εργω αγαθω ειϲ το ποιηϲαι το θελημα αυτου ποιων εν υμιν το ευαρεϲτον ενωπιον αυτου δια ιηϲου χριϲτου ω η δοξα ειϲ τουϲ αιωναϲ των αιωνων αμην"},{"number":22,"verse":"παρακαλω δε υμαϲ αδελφοι ανεχεϲθε του λογου τηϲ παρακληϲεωϲ και γαρ δια βραχεων επεϲτειλα υμιν"},{"number":23,"verse":"γινωϲκετε τον αδελφον τιμοθεον απολελυμενον μεθ ου εαν ταχιον ερχηται οψομαι υμαϲ"},{"number":24,"verse":"αϲπαϲαϲθε πανταϲ τουϲ ηγουμενουϲ υμων και πανταϲ τουϲ αγιουϲ αϲπαζονται υμαϲ οι απο τηϲ ιταλιαϲ"},{"number":25,"verse":"η χαριϲ μετα παντων υμων αμην"}]}
{"bibleAbbr":"CTST1550","bookName":"Ezekiel","bookEnglishName":"Ezekiel","chapterNumber":1,"verses":[{"number":1,"verse":"ιουδαϲ ιηϲου χριϲτου δουλοϲ αδελφοϲ δε ιακωβου τοιϲ εν θεω πατρι ηγιαϲμενοιϲ και ιηϲου χριϲτω τετηρημενοιϲ κλητοιϲ"},{"number":2,"verse":"ελεοϲ υμιν και ειρηνη και αγαπη πληθυνθειη"},{"number":3,"verse":"αγαπητοι παϲαν ϲπουδην ποιουμενοϲ γραφειν υμιν περι τηϲ κοινηϲ ϲωτηριαϲ αναγκην εϲχον γραψαι υμιν παρακαλων επαγωνιζεϲθαι τη απαξ παραδοθειϲη τοιϲ αγιοιϲ πιϲτει"},{"number":4,"verse":"παρειϲεδυϲαν γαρ τινεϲ ανθρωποι οι παλαι προγεγραμμενοι ειϲ τουτο το κριμα αϲεβειϲ την του θεου ημων χαριν μετατιθεντεϲ ειϲ αϲελγειαν και τον μονον δεϲποτην θεον και κυριον ημων ιηϲουν χριϲτον αρνουμενοι"},{"number":5,"verse":"υπομνηϲαι δε υμαϲ βουλομαι ειδοταϲ υμαϲ απαξ τουτο οτι ο κυριοϲ λαον εκ γηϲ αιγυπτου ϲωϲαϲ το δευτερον τουϲ μη πιϲτευϲανταϲ απωλεϲεν"},{"number":6,"verse":"αγγελουϲ τε τουϲ μη τηρηϲανταϲ την εαυτων αρχην αλλα απολιπονταϲ το ιδιον οικητηριον ειϲ κριϲιν μεγαληϲ ημεραϲ δεϲμοιϲ αιδιοιϲ υπο ζοφον τετηρηκεν"},{"number":7,"verse":"ωϲ ϲοδομα και γομορρα και αι περι αυταϲ πολειϲ τον ομοιον τουτοιϲ τροπον εκπορνευϲαϲαι και απελθουϲαι οπιϲω ϲαρκοϲ ετεραϲ προκεινται δειγμα πυροϲ αιωνιου δικην υπεχουϲαι"},{"number":8,"verse":"ομοιωϲ μεντοι και ουτοι ενυπνιαζομενοι ϲαρκα μεν μιαινουϲι κυριοτητα δε αθετουϲι δοξαϲ δε βλαϲφημουϲιν"},{"number":9,"verse":"ο δε μιχαηλ ο αρχαγγελοϲ οτε τω διαβολω διακρινομενοϲ διελεγετο περι του μωϲεωϲ ϲωματοϲ ουκ ετολμηϲε κριϲιν επενεγκειν βλαϲφημιαϲ αλλ ειπεν επιτιμηϲαι ϲοι κυριοϲ"},{"number":10,"verse":"ουτοι δε οϲα μεν ουκ οιδαϲι βλαϲφημουϲιν οϲα δε φυϲικωϲ ωϲ τα αλογα ζωα επιϲτανται εν τουτοιϲ φθειρονται"},{"number":11,"verse":"ουαι αυτοιϲ οτι τη οδω του καιν επορευθηϲαν και τη πλανη του βαλααμ μιϲθου εξεχυθηϲαν και τη αντιλογια του κορε απωλοντο"},{"number":12,"verse":"ουτοι ειϲιν εν ταιϲ αγαπαιϲ υμων ϲπιλαδεϲ ϲυνευωχουμενοι αφοβωϲ εαυτουϲ ποιμαινοντεϲ νεφελαι ανυδροι υπο ανεμων περιφερομεναι δενδρα φθινοπωρινα ακαρπα διϲ αποθανοντα εκριζωθεντα"},{"number":13,"verse":"κυματα αγρια θαλαϲϲηϲ επαφριζοντα ταϲ εαυτων αιϲχυναϲ αϲτερεϲ πλανηται οιϲ ο ζοφοϲ του ϲκοτουϲ ειϲ τον αιωνα τετηρηται"},{"number":14,"verse":"προεφητευϲε δε και τουτοιϲ εβδομοϲ απο αδαμ ενωχ λεγων ιδου ηλθε κυριοϲ εν μυριαϲιν αγιαιϲ αυτου"},{"number":15,"verse":"ποιηϲαι κριϲιν κατα παντων και εξελεγξαι πανταϲ τουϲ αϲεβειϲ αυτων περι παντων των εργων αϲεβειαϲ αυτων ων ηϲεβηϲαν και περι παντων των ϲκληρων ων ελαληϲαν κατ αυτου αμαρτωλοι αϲεβειϲ"},{"number":16,"verse":"ουτοι ειϲι γογγυϲται μεμψιμοιροι κατα ταϲ επιθυμιαϲ αυτων πορευομενοι και το ϲτομα αυτων λαλει υπερογκα θαυμαζοντεϲ προϲωπα ωφελειαϲ χαριν"},{"number":17,"verse":"υμειϲ δε αγαπητοι μνηϲθητε των ρηματων των προειρημενων υπο των αποϲτολων του κυριου ημων ιηϲου χριϲτου"},{"number":18,"verse":"οτι ελεγον υμιν οτι εν εϲχατω χρονω εϲονται εμπαικται κατα ταϲ εαυτων επιθυμιαϲ πορευομενοι των αϲεβειων"},{"number":19,"verse":"ουτοι ειϲιν οι αποδιοριζοντεϲ ψυχικοι πνευμα μη εχοντεϲ"},{"number":20,"verse":"υμειϲ δε αγαπητοι τη αγιωτατη υμων πιϲτει εποικοδομουντεϲ εαυτουϲ εν πνευματι αγιω προϲευχομενοι"},{"number":21,"verse":"εαυτουϲ εν αγαπη θεου τηρηϲατε προϲδεχομενοι το ελεοϲ του κυριου ημων ιηϲου χριϲτου ειϲ ζωην αιωνιον"},{"number":22,"verse":"και ουϲ μεν ελεειτε διακρινομενοι"},{"number":23,"verse":"ουϲ δε εν φοβω ϲωζετε εκ του πυροϲ αρπαζοντεϲ μιϲουντεϲ και τον απο τηϲ ϲαρκοϲ εϲπιλωμενον χιτωνα"},{"number":24,"verse":"τω δε δυναμενω φυλαξαι αυτουϲ απταιϲτουϲ και ϲτηϲαι κατενωπιον τηϲ δοξηϲ αυτου αμωμουϲ εν αγαλλιαϲει"},{"number":25,"verse":"μονω ϲοφω θεω ϲωτηρι ημων δοξα και μεγαλωϲυνη κρατοϲ και εξουϲια και νυν και ειϲ πανταϲ τουϲ αιωναϲ αμην"}]}
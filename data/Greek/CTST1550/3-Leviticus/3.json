{"bibleAbbr":"CTST1550","bookName":"Leviticus","bookEnglishName":"Leviticus","chapterNumber":3,"verses":[{"number":1,"verse":"εν ετει δε πεντεκαιδεκατω τηϲ ηγεμονιαϲ τιβεριου καιϲαροϲ ηγεμονευοντοϲ ποντιου πιλατου τηϲ ιουδαιαϲ και τετραρχουντοϲ τηϲ γαλιλαιαϲ ηρωδου φιλιππου δε του αδελφου αυτου τετραρχουντοϲ τηϲ ιτουραιαϲ και τραχωνιτιδοϲ χωραϲ και λυϲανιου τηϲ αβιληνηϲ τετραρχουντοϲ"},{"number":2,"verse":"επ αρχιερεων αννα και καιαφα εγενετο ρημα θεου επι ιωαννην τον του ζαχαριου υιον εν τη ερημω"},{"number":3,"verse":"και ηλθεν ειϲ παϲαν την περιχωρον του ιορδανου κηρυϲϲων βαπτιϲμα μετανοιαϲ ειϲ αφεϲιν αμαρτιων"},{"number":4,"verse":"ωϲ γεγραπται εν βιβλω λογων ηϲαιου του προφητου λεγοντοϲ φωνη βοωντοϲ εν τη ερημω ετοιμαϲατε την οδον κυριου ευθειαϲ ποιειτε ταϲ τριβουϲ αυτου"},{"number":5,"verse":"παϲα φαραγξ πληρωθηϲεται και παν οροϲ και βουνοϲ ταπεινωθηϲεται και εϲται τα ϲκολια ειϲ ευθειαν και αι τραχειαι ειϲ οδουϲ λειαϲ"},{"number":6,"verse":"και οψεται παϲα ϲαρξ το ϲωτηριον του θεου"},{"number":7,"verse":"ελεγεν ουν τοιϲ εκπορευομενοιϲ οχλοιϲ βαπτιϲθηναι υπ αυτου γεννηματα εχιδνων τιϲ υπεδειξεν υμιν φυγειν απο τηϲ μελλουϲηϲ οργηϲ"},{"number":8,"verse":"ποιηϲατε ουν καρπουϲ αξιουϲ τηϲ μετανοιαϲ και μη αρξηϲθε λεγειν εν εαυτοιϲ πατερα εχομεν τον αβρααμ λεγω γαρ υμιν οτι δυναται ο θεοϲ εκ των λιθων τουτων εγειραι τεκνα τω αβρααμ"},{"number":9,"verse":"ηδη δε και η αξινη προϲ την ριζαν των δενδρων κειται παν ουν δενδρον μη ποιουν καρπον καλον εκκοπτεται και ειϲ πυρ βαλλεται"},{"number":10,"verse":"και επηρωτων αυτον οι οχλοι λεγοντεϲ τι ουν ποιηϲομεν"},{"number":11,"verse":"αποκριθειϲ δε λεγει αυτοιϲ ο εχων δυο χιτωναϲ μεταδοτω τω μη εχοντι και ο εχων βρωματα ομοιωϲ ποιειτω"},{"number":12,"verse":"ηλθον δε και τελωναι βαπτιϲθηναι και ειπον προϲ αυτον διδαϲκαλε τι ποιηϲομεν"},{"number":13,"verse":"ο δε ειπε προϲ αυτουϲ μηδεν πλεον παρα το διατεταγμενον υμιν πραϲϲετε"},{"number":14,"verse":"επηρωτων δε αυτον και ϲτρατευομενοι λεγοντεϲ και ημειϲ τι ποιηϲομεν και ειπε προϲ αυτουϲ μηδενα διαϲειϲητε μηδε ϲυκοφαντηϲητε και αρκειϲθε τοιϲ οψωνιοιϲ υμων"},{"number":15,"verse":"προϲδοκωντοϲ δε του λαου και διαλογιζομενων παντων εν ταιϲ καρδιαιϲ αυτων περι του ιωαννου μηποτε αυτοϲ ειη ο χριϲτοϲ"},{"number":16,"verse":"απεκρινατο ο ιωαννηϲ απαϲι λεγων εγω μεν υδατι βαπτιζω υμαϲ ερχεται δε ο ιϲχυροτεροϲ μου ου ουκ ειμι ικανοϲ λυϲαι τον ιμαντα των υποδηματων αυτου αυτοϲ υμαϲ βαπτιϲει εν πνευματι αγιω και πυρι"},{"number":17,"verse":"ου το πτυον εν τη χειρι αυτου και διακαθαριει την αλωνα αυτου και ϲυναξει τον ϲιτον ειϲ την αποθηκην αυτου το δε αχυρον κατακαυϲει πυρι αϲβεϲτω"},{"number":18,"verse":"πολλα μεν ουν και ετερα παρακαλων ευηγγελιζετο τον λαον"},{"number":19,"verse":"ο δε ηρωδηϲ ο τετραρχηϲ ελεγχομενοϲ υπ αυτου περι ηρωδιαδοϲ τηϲ γυναικοϲ φιλιππου του αδελφου αυτου και περι παντων ων εποιηϲε πονηρων ο ηρωδηϲ"},{"number":20,"verse":"προϲεθηκε και τουτο επι παϲι και κατεκλειϲε τον ιωαννην εν τη φυλακη"},{"number":21,"verse":"εγενετο δε εν τω βαπτιϲθηναι απαντα τον λαον και ιηϲου βαπτιϲθεντοϲ και προϲευχομενου ανεωχθηναι τον ουρανον"},{"number":22,"verse":"και καταβηναι το πνευμα το αγιον ϲωματικω ειδει ωϲει περιϲτεραν επ αυτον και φωνην εξ ουρανου γενεϲθαι λεγουϲαν ϲυ ει ο υιοϲ μου ο αγαπητοϲ εν ϲοι ηυδοκηϲα"},{"number":23,"verse":"και αυτοϲ ην ο ιηϲουϲ ωϲει ετων τριακοντα αρχομενοϲ ων ωϲ ενομιζετο υιοϲ ιωϲηφ του ηλι"},{"number":24,"verse":"του ματθατ του λευι του μελχι του ιαννα του ιωϲηφ"},{"number":25,"verse":"του ματταθιου του αμωϲ του ναουμ του εϲλι του ναγγαι"},{"number":26,"verse":"του μααθ του ματταθιου του ϲεμει του ιωϲηφ του ιουδα"},{"number":27,"verse":"του ιωαννα του ρηϲα του ζοροβαβελ του ϲαλαθιηλ του νηρι"},{"number":28,"verse":"του μελχι του αδδι του κωϲαμ του ελμωδαμ του ηρ"},{"number":29,"verse":"του ιωϲη του ελιεζερ του ιωρειμ του ματθατ του λευι"},{"number":30,"verse":"του ϲυμεων του ιουδα του ιωϲηφ του ιωναν του ελιακειμ"},{"number":31,"verse":"του μελεα του μαιναν του ματταθα του ναθαν του δαβιδ"},{"number":32,"verse":"του ιεϲϲαι του ωβηδ του βοοζ του ϲαλμων του νααϲϲων"},{"number":33,"verse":"του αμιναδαβ του αραμ του εϲρωμ του φαρεϲ του ιουδα"},{"number":34,"verse":"του ιακωβ του ιϲαακ του αβρααμ του θαρα του ναχωρ"},{"number":35,"verse":"του ϲαρουχ του ραγαυ του φαλεκ του εβερ του ϲαλα"},{"number":36,"verse":"του καιναν του αρφαξαδ του ϲημ του νωε του λαμεχ"},{"number":37,"verse":"του μαθουϲαλα του ενωχ του ιαρεδ του μαλελεηλ του καιναν"},{"number":38,"verse":"του ενωϲ του ϲηθ του αδαμ του θεου"}]}
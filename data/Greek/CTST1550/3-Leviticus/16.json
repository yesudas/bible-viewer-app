{"bibleAbbr":"CTST1550","bookName":"Leviticus","bookEnglishName":"Leviticus","chapterNumber":16,"verses":[{"number":1,"verse":"ελεγε δε και προϲ τουϲ μαθηταϲ αυτου ανθρωποϲ τιϲ ην πλουϲιοϲ οϲ ειχεν οικονομον και ουτοϲ διεβληθη αυτω ωϲ διαϲκορπιζων τα υπαρχοντα αυτου"},{"number":2,"verse":"και φωνηϲαϲ αυτον ειπεν αυτω τι τουτο ακουω περι ϲου αποδοϲ τον λογον τηϲ οικονομιαϲ ϲου ου γαρ δυνηϲη ετι οικονομειν"},{"number":3,"verse":"ειπε δε εν εαυτω ο οικονομοϲ τι ποιηϲω οτι ο κυριοϲ μου αφαιρειται την οικονομιαν απ εμου ϲκαπτειν ουκ ιϲχυω επαιτειν αιϲχυνομαι"},{"number":4,"verse":"εγνων τι ποιηϲω ινα οταν μεταϲταθω τηϲ οικονομιαϲ δεξωνται με ειϲ τουϲ οικουϲ αυτων"},{"number":5,"verse":"και προϲκαλεϲαμενοϲ ενα εκαϲτον των χρεωφειλετων του κυριου εαυτου ελεγε τω πρωτω ποϲον οφειλειϲ τω κυριω μου"},{"number":6,"verse":"ο δε ειπεν εκατον βατουϲ ελαιου και ειπεν αυτω δεξαι ϲου το γραμμα και καθιϲαϲ ταχεωϲ γραψον πεντηκοντα"},{"number":7,"verse":"επειτα ετερω ειπε ϲυ δε ποϲον οφειλειϲ ο δε ειπεν εκατον κορουϲ ϲιτου και λεγει αυτω δεξαι ϲου το γραμμα και γραψον ογδοηκοντα"},{"number":8,"verse":"και επηνεϲεν ο κυριοϲ τον οικονομον τηϲ αδικιαϲ οτι φρονιμωϲ εποιηϲεν οτι οι υιοι του αιωνοϲ τουτου φρονιμωτεροι υπερ τουϲ υιουϲ του φωτοϲ ειϲ την γενεαν την εαυτων ειϲι"},{"number":9,"verse":"καγω υμιν λεγω ποιηϲατε εαυτοιϲ φιλουϲ εκ του μαμωνα τηϲ αδικιαϲ ινα οταν εκλιπητε δεξωνται υμαϲ ειϲ ταϲ αιωνιουϲ ϲκηναϲ"},{"number":10,"verse":"ο πιϲτοϲ εν ελαχιϲτω και εν πολλω πιϲτοϲ εϲτι και ο εν ελαχιϲτω αδικοϲ και εν πολλω αδικοϲ εϲτιν"},{"number":11,"verse":"ει ουν εν τω αδικω μαμωνα πιϲτοι ουκ εγενεϲθε το αληθινον τιϲ υμιν πιϲτευϲει"},{"number":12,"verse":"και ει εν τω αλλοτριω πιϲτοι ουκ εγενεϲθε το υμετερον τιϲ υμιν δωϲει"},{"number":13,"verse":"ουδειϲ οικετηϲ δυναται δυϲι κυριοιϲ δουλευειν η γαρ τον ενα μιϲηϲει και τον ετερον αγαπηϲει η ενοϲ ανθεξεται και του ετερου καταφρονηϲει ου δυναϲθε θεω δουλευειν και μαμωνα"},{"number":14,"verse":"ηκουον δε ταυτα παντα και οι φαριϲαιοι φιλαργυροι υπαρχοντεϲ και εξεμυκτηριζον αυτον"},{"number":15,"verse":"και ειπεν αυτοιϲ υμειϲ εϲτε οι δικαιουντεϲ εαυτουϲ ενωπιον των ανθρωπων ο δε θεοϲ γινωϲκει ταϲ καρδιαϲ υμων οτι το εν ανθρωποιϲ υψηλον βδελυγμα ενωπιον του θεου εϲτιν"},{"number":16,"verse":"ο νομοϲ και οι προφηται εωϲ ιωαννου απο τοτε η βαϲιλεια του θεου ευαγγελιζεται και παϲ ειϲ αυτην βιαζεται"},{"number":17,"verse":"ευκοπωτερον δε εϲτι τον ουρανον και την γην παρελθειν η του νομου μιαν κεραιαν πεϲειν"},{"number":18,"verse":"παϲ ο απολυων την γυναικα αυτου και γαμων ετεραν μοιχευει και παϲ ο απολελυμενην απο ανδροϲ γαμων μοιχευει"},{"number":19,"verse":"ανθρωποϲ δε τιϲ ην πλουϲιοϲ και ενεδιδυϲκετο πορφυραν και βυϲϲον ευφραινομενοϲ καθ ημεραν λαμπρωϲ"},{"number":20,"verse":"πτωχοϲ δε τιϲ ην ονοματι λαζαροϲ οϲ εβεβλητο προϲ τον πυλωνα αυτου ηλκωμενοϲ"},{"number":21,"verse":"και επιθυμων χορταϲθηναι απο των ψιχιων των πιπτοντων απο τηϲ τραπεζηϲ του πλουϲιου αλλα και οι κυνεϲ ερχομενοι απελειχον τα ελκη αυτου"},{"number":22,"verse":"εγενετο δε αποθανειν τον πτωχον και απενεχθηναι αυτον υπο των αγγελων ειϲ τον κολπον του αβρααμ απεθανε δε και ο πλουϲιοϲ και εταφη"},{"number":23,"verse":"και εν τω αδη επαραϲ τουϲ οφθαλμουϲ αυτου υπαρχων εν βαϲανοιϲ ορα τον αβρααμ απο μακροθεν και λαζαρον εν τοιϲ κολποιϲ αυτου"},{"number":24,"verse":"και αυτοϲ φωνηϲαϲ ειπε πατερ αβρααμ ελεηϲον με και πεμψον λαζαρον ινα βαψη το ακρον του δακτυλου αυτου υδατοϲ και καταψυξη την γλωϲϲαν μου οτι οδυνωμαι εν τη φλογι ταυτη"},{"number":25,"verse":"ειπε δε αβρααμ τεκνον μνηϲθητι οτι απελαβεϲ ϲυ τα αγαθα ϲου εν τη ζωη ϲου και λαζαροϲ ομοιωϲ τα κακα νυν δε οδε παρακαλειται ϲυ δε οδυναϲαι"},{"number":26,"verse":"και επι παϲι τουτοιϲ μεταξυ ημων και υμων χαϲμα μεγα εϲτηρικται οπωϲ οι θελοντεϲ διαβηναι εντευθεν προϲ υμαϲ μη δυνωνται μηδε οι εκειθεν προϲ ημαϲ διαπερωϲιν"},{"number":27,"verse":"ειπε δε ερωτω ουν ϲε πατερ ινα πεμψηϲ αυτον ειϲ τον οικον του πατροϲ μου"},{"number":28,"verse":"εχω γαρ πεντε αδελφουϲ οπωϲ διαμαρτυρηται αυτοιϲ ινα μη και αυτοι ελθωϲιν ειϲ τον τοπον τουτον τηϲ βαϲανου"},{"number":29,"verse":"λεγει αυτω αβρααμ εχουϲι μωϲεα και τουϲ προφηταϲ ακουϲατωϲαν αυτων"},{"number":30,"verse":"ο δε ειπεν ουχι πατερ αβρααμ αλλ εαν τιϲ απο νεκρων πορευθη προϲ αυτουϲ μετανοηϲουϲιν"},{"number":31,"verse":"ειπε δε αυτω ει μωϲεωϲ και των προφητων ουκ ακουουϲιν ουδε εαν τιϲ εκ νεκρων αναϲτη πειϲθηϲονται"}]}
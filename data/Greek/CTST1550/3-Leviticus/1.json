{"bibleAbbr":"CTST1550","bookName":"Leviticus","bookEnglishName":"Leviticus","chapterNumber":1,"verses":[{"number":1,"verse":"επειδηπερ πολλοι επεχειρηϲαν αναταξαϲθαι διηγηϲιν περι των πεπληροφορημενων εν ημιν πραγματων"},{"number":2,"verse":"καθωϲ παρεδοϲαν ημιν οι απ αρχηϲ αυτοπται και υπηρεται γενομενοι του λογου"},{"number":3,"verse":"εδοξε καμοι παρηκολουθηκοτι ανωθεν παϲιν ακριβωϲ καθεξηϲ ϲοι γραψαι κρατιϲτε θεοφιλε"},{"number":4,"verse":"ινα επιγνωϲ περι ων κατηχηθηϲ λογων την αϲφαλειαν"},{"number":5,"verse":"εγενετο εν ταιϲ ημεραιϲ ηρωδου του βαϲιλεωϲ τηϲ ιουδαιαϲ ιερευϲ τιϲ ονοματι ζαχαριαϲ εξ εφημεριαϲ αβια και η γυνη αυτου εκ των θυγατερων ααρων και το ονομα αυτηϲ ελιϲαβετ"},{"number":6,"verse":"ηϲαν δε δικαιοι αμφοτεροι ενωπιον του θεου πορευομενοι εν παϲαιϲ ταιϲ εντολαιϲ και δικαιωμαϲι του κυριου αμεμπτοι"},{"number":7,"verse":"και ουκ ην αυτοιϲ τεκνον καθοτι η ελιϲαβετ ην ϲτειρα και αμφοτεροι προβεβηκοτεϲ εν ταιϲ ημεραιϲ αυτων ηϲαν"},{"number":8,"verse":"εγενετο δε εν τω ιερατευειν αυτον εν τη ταξει τηϲ εφημεριαϲ αυτου εναντι του θεου"},{"number":9,"verse":"κατα το εθοϲ τηϲ ιερατειαϲ ελαχε του θυμιαϲαι ειϲελθων ειϲ τον ναον του κυριου"},{"number":10,"verse":"και παν το πληθοϲ του λαου ην προϲευχομενον εξω τη ωρα του θυμιαματοϲ"},{"number":11,"verse":"ωφθη δε αυτω αγγελοϲ κυριου εϲτωϲ εκ δεξιων του θυϲιαϲτηριου του θυμιαματοϲ"},{"number":12,"verse":"και εταραχθη ζαχαριαϲ ιδων και φοβοϲ επεπεϲεν επ αυτον"},{"number":13,"verse":"ειπε δε προϲ αυτον ο αγγελοϲ μη φοβου ζαχαρια διοτι ειϲηκουϲθη η δεηϲιϲ ϲου και η γυνη ϲου ελιϲαβετ γεννηϲει υιον ϲοι και καλεϲειϲ το ονομα αυτου ιωαννην"},{"number":14,"verse":"και εϲται χαρα ϲοι και αγαλλιαϲιϲ και πολλοι επι τη γεννηϲει αυτου χαρηϲονται"},{"number":15,"verse":"εϲται γαρ μεγαϲ ενωπιον του κυριου και οινον και ϲικερα ου μη πιη και πνευματοϲ αγιου πληϲθηϲεται ετι εκ κοιλιαϲ μητροϲ αυτου"},{"number":16,"verse":"και πολλουϲ των υιων ιϲραηλ επιϲτρεψει επι κυριον τον θεον αυτων"},{"number":17,"verse":"και αυτοϲ προελευϲεται ενωπιον αυτου εν πνευματι και δυναμει ηλιου επιϲτρεψαι καρδιαϲ πατερων επι τεκνα και απειθειϲ εν φρονηϲει δικαιων ετοιμαϲαι κυριω λαον κατεϲκευαϲμενον"},{"number":18,"verse":"και ειπε ζαχαριαϲ προϲ τον αγγελον κατα τι γνωϲομαι τουτο εγω γαρ ειμι πρεϲβυτηϲ και η γυνη μου προβεβηκυια εν ταιϲ ημεραιϲ αυτηϲ"},{"number":19,"verse":"και αποκριθειϲ ο αγγελοϲ ειπεν αυτω εγω ειμι γαβριηλ ο παρεϲτηκωϲ ενωπιον του θεου και απεϲταλην λαληϲαι προϲ ϲε και ευαγγελιϲαϲθαι ϲοι ταυτα"},{"number":20,"verse":"και ιδου εϲη ϲιωπων και μη δυναμενοϲ λαληϲαι αχρι ηϲ ημεραϲ γενηται ταυτα ανθ ων ουκ επιϲτευϲαϲ τοιϲ λογοιϲ μου οιτινεϲ πληρωθηϲονται ειϲ τον καιρον αυτων"},{"number":21,"verse":"και ην ο λαοϲ προϲδοκων τον ζαχαριαν και εθαυμαζον εν τω χρονιζειν αυτον εν τω ναω"},{"number":22,"verse":"εξελθων δε ουκ ηδυνατο λαληϲαι αυτοιϲ και επεγνωϲαν οτι οπταϲιαν εωρακεν εν τω ναω και αυτοϲ ην διανευων αυτοιϲ και διεμενε κωφοϲ"},{"number":23,"verse":"και εγενετο ωϲ επληϲθηϲαν αι ημεραι τηϲ λειτουργιαϲ αυτου απηλθεν ειϲ τον οικον αυτου"},{"number":24,"verse":"μετα δε ταυταϲ ταϲ ημεραϲ ϲυνελαβεν ελιϲαβετ η γυνη αυτου και περιεκρυβεν εαυτην μηναϲ πεντε λεγουϲα"},{"number":25,"verse":"οτι ουτω μοι πεποιηκεν ο κυριοϲ εν ημεραιϲ αιϲ επειδεν αφελειν το ονειδοϲ μου εν ανθρωποιϲ"},{"number":26,"verse":"εν δε τω μηνι τω εκτω απεϲταλη ο αγγελοϲ γαβριηλ υπο του θεου ειϲ πολιν τηϲ γαλιλαιαϲ η ονομα ναζαρετ"},{"number":27,"verse":"προϲ παρθενον μεμνηϲτευμενην ανδρι ω ονομα ιωϲηφ εξ οικου δαβιδ και το ονομα τηϲ παρθενου μαριαμ"},{"number":28,"verse":"και ειϲελθων ο αγγελοϲ προϲ αυτην ειπε χαιρε κεχαριτωμενη ο κυριοϲ μετα ϲου ευλογημενη ϲυ εν γυναιξιν"},{"number":29,"verse":"η δε ιδουϲα διεταραχθη επι τω λογω αυτου και διελογιζετο ποταποϲ ειη ο αϲπαϲμοϲ ουτοϲ"},{"number":30,"verse":"και ειπεν ο αγγελοϲ αυτη μη φοβου μαριαμ ευρεϲ γαρ χαριν παρα τω θεω"},{"number":31,"verse":"και ιδου ϲυλληψη εν γαϲτρι και τεξη υιον και καλεϲειϲ το ονομα αυτου ιηϲουν"},{"number":32,"verse":"ουτοϲ εϲται μεγαϲ και υιοϲ υψιϲτου κληθηϲεται και δωϲει αυτω κυριοϲ ο θεοϲ τον θρονον δαβιδ του πατροϲ αυτου"},{"number":33,"verse":"και βαϲιλευϲει επι τον οικον ιακωβ ειϲ τουϲ αιωναϲ και τηϲ βαϲιλειαϲ αυτου ουκ εϲται τελοϲ"},{"number":34,"verse":"ειπε δε μαριαμ προϲ τον αγγελον πωϲ εϲται τουτο επει ανδρα ου γινωϲκω"},{"number":35,"verse":"και αποκριθειϲ ο αγγελοϲ ειπεν αυτη πνευμα αγιον επελευϲεται επι ϲε και δυναμιϲ υψιϲτου επιϲκιαϲει ϲοι διο και το γεννωμενον αγιον κληθηϲεται υιοϲ θεου"},{"number":36,"verse":"και ιδου ελιϲαβετ η ϲυγγενηϲ ϲου και αυτη ϲυνειληφυια υιον εν γηρα αυτηϲ και ουτοϲ μην εκτοϲ εϲτιν αυτη τη καλουμενη ϲτειρα"},{"number":37,"verse":"οτι ουκ αδυνατηϲει παρα τω θεω παν ρημα"},{"number":38,"verse":"ειπε δε μαριαμ ιδου η δουλη κυριου γενοιτο μοι κατα το ρημα ϲου και απηλθεν απ αυτηϲ ο αγγελοϲ"},{"number":39,"verse":"αναϲταϲα δε μαριαμ εν ταιϲ ημεραιϲ ταυταιϲ επορευθη ειϲ την ορεινην μετα ϲπουδηϲ ειϲ πολιν ιουδα"},{"number":40,"verse":"και ειϲηλθεν ειϲ τον οικον ζαχαριου και ηϲπαϲατο την ελιϲαβετ"},{"number":41,"verse":"και εγενετο ωϲ ηκουϲεν η ελιϲαβετ τον αϲπαϲμον τηϲ μαριαϲ εϲκιρτηϲε το βρεφοϲ εν τη κοιλια αυτηϲ και επληϲθη πνευματοϲ αγιου η ελιϲαβετ"},{"number":42,"verse":"και ανεφωνηϲε φωνη μεγαλη και ειπεν ευλογημενη ϲυ εν γυναιξι και ευλογημενοϲ ο καρποϲ τηϲ κοιλιαϲ ϲου"},{"number":43,"verse":"και ποθεν μοι τουτο ινα ελθη η μητηρ του κυριου μου προϲ με"},{"number":44,"verse":"ιδου γαρ ωϲ εγενετο η φωνη του αϲπαϲμου ϲου ειϲ τα ωτα μου εϲκιρτηϲεν εν αγαλλιαϲει το βρεφοϲ εν τη κοιλια μου"},{"number":45,"verse":"και μακαρια η πιϲτευϲαϲα οτι εϲται τελειωϲιϲ τοιϲ λελαλημενοιϲ αυτη παρα κυριου"},{"number":46,"verse":"και ειπε μαριαμ μεγαλυνει η ψυχη μου τον κυριον"},{"number":47,"verse":"και ηγαλλιαϲε το πνευμα μου επι τω θεω τω ϲωτηρι μου"},{"number":48,"verse":"οτι επεβλεψεν επι την ταπεινωϲιν τηϲ δουληϲ αυτου ιδου γαρ απο του νυν μακαριουϲι με παϲαι αι γενεαι"},{"number":49,"verse":"οτι εποιηϲε μοι μεγαλεια ο δυνατοϲ και αγιον το ονομα αυτου"},{"number":50,"verse":"και το ελεοϲ αυτου ειϲ γενεαϲ γενεων τοιϲ φοβουμενοιϲ αυτον"},{"number":51,"verse":"εποιηϲε κρατοϲ εν βραχιονι αυτου διεϲκορπιϲεν υπερηφανουϲ διανοια καρδιαϲ αυτων"},{"number":52,"verse":"καθειλε δυναϲταϲ απο θρονων και υψωϲε ταπεινουϲ"},{"number":53,"verse":"πεινωνταϲ ενεπληϲεν αγαθων και πλουτουνταϲ εξαπεϲτειλε κενουϲ"},{"number":54,"verse":"αντελαβετο ιϲραηλ παιδοϲ αυτου μνηϲθηναι ελεουϲ"},{"number":55,"verse":"καθωϲ ελαληϲε προϲ τουϲ πατεραϲ ημων τω αβρααμ και τω ϲπερματι αυτου ειϲ τον αιωνα"},{"number":56,"verse":"εμεινε δε μαριαμ ϲυν αυτη ωϲει μηναϲ τρειϲ και υπεϲτρεψεν ειϲ τον οικον αυτηϲ"},{"number":57,"verse":"τη δε ελιϲαβετ επληϲθη ο χρονοϲ του τεκειν αυτην και εγεννηϲεν υιον"},{"number":58,"verse":"και ηκουϲαν οι περιοικοι και οι ϲυγγενειϲ αυτηϲ οτι εμεγαλυνεν κυριοϲ το ελεοϲ αυτου μετ αυτηϲ και ϲυνεχαιρον αυτη"},{"number":59,"verse":"και εγενετο εν τη ογδοη ημερα ηλθον περιτεμειν το παιδιον και εκαλουν αυτο επι τω ονοματι του πατροϲ αυτου ζαχαριαν"},{"number":60,"verse":"και αποκριθειϲα η μητηρ αυτου ειπεν ουχι αλλα κληθηϲεται ιωαννηϲ"},{"number":61,"verse":"και ειπον προϲ αυτην οτι ουδειϲ εϲτιν εν τη ϲυγγενεια ϲου οϲ καλειται τω ονοματι τουτω"},{"number":62,"verse":"ενενευον δε τω πατρι αυτου το τι αν θελοι καλειϲθαι αυτον"},{"number":63,"verse":"και αιτηϲαϲ πινακιδιον εγραψε λεγων ιωαννηϲ εϲτι το ονομα αυτου και εθαυμαϲαν παντεϲ"},{"number":64,"verse":"ανεωχθη δε το ϲτομα αυτου παραχρημα και η γλωϲϲα αυτου και ελαλει ευλογων τον θεον"},{"number":65,"verse":"και εγενετο επι πανταϲ φοβοϲ τουϲ περιοικουνταϲ αυτουϲ και εν ολη τη ορεινη τηϲ ιουδαιαϲ διελαλειτο παντα τα ρηματα ταυτα"},{"number":66,"verse":"και εθεντο παντεϲ οι ακουϲαντεϲ εν τη καρδια αυτων λεγοντεϲ τι αρα το παιδιον τουτο εϲται και χειρ κυριου ην μετ αυτου"},{"number":67,"verse":"και ζαχαριαϲ ο πατηρ αυτου επληϲθη πνευματοϲ αγιου και προεφητευϲε λεγων"},{"number":68,"verse":"ευλογητοϲ κυριοϲ ο θεοϲ του ιϲραηλ οτι επεϲκεψατο και εποιηϲε λυτρωϲιν τω λαω αυτου"},{"number":69,"verse":"και ηγειρε κεραϲ ϲωτηριαϲ ημιν εν τω οικω δαβιδ του παιδοϲ αυτου"},{"number":70,"verse":"καθωϲ ελαληϲε δια ϲτοματοϲ των αγιων των απ αιωνοϲ προφητων αυτου"},{"number":71,"verse":"ϲωτηριαν εξ εχθρων ημων και εκ χειροϲ παντων των μιϲουντων ημαϲ"},{"number":72,"verse":"ποιηϲαι ελεοϲ μετα των πατερων ημων και μνηϲθηναι διαθηκηϲ αγιαϲ αυτου"},{"number":73,"verse":"ορκον ον ωμοϲε προϲ αβρααμ τον πατερα ημων του δουναι ημιν"},{"number":74,"verse":"αφοβωϲ εκ χειροϲ των εχθρων ημων ρυϲθενταϲ λατρευειν αυτω"},{"number":75,"verse":"εν οϲιοτητι και δικαιοϲυνη ενωπιον αυτου παϲαϲ ταϲ ημεραϲ τηϲ ζωηϲ ημων"},{"number":76,"verse":"και ϲυ παιδιον προφητηϲ υψιϲτου κληθηϲη προπορευϲη γαρ προ προϲωπου κυριου ετοιμαϲαι οδουϲ αυτου"},{"number":77,"verse":"του δουναι γνωϲιν ϲωτηριαϲ τω λαω αυτου εν αφεϲει αμαρτιων αυτων"},{"number":78,"verse":"δια ϲπλαγχνα ελεουϲ θεου ημων εν οιϲ επεϲκεψατο ημαϲ ανατολη εξ υψουϲ"},{"number":79,"verse":"επιφαναι τοιϲ εν ϲκοτει και ϲκια θανατου καθημενοιϲ του κατευθυναι τουϲ ποδαϲ ημων ειϲ οδον ειρηνηϲ"},{"number":80,"verse":"το δε παιδιον ηυξανε και εκραταιουτο πνευματι και ην εν ταιϲ ερημοιϲ εωϲ ημεραϲ αναδειξεωϲ αυτου προϲ τον ιϲραηλ"}]}
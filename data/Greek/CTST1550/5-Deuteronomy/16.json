{"bibleAbbr":"CTST1550","bookName":"Deuteronomy","bookEnglishName":"Deuteronomy","chapterNumber":16,"verses":[{"number":1,"verse":"κατηντηϲε δε ειϲ δερβην και λυϲτραν και ιδου μαθητηϲ τιϲ ην εκει ονοματι τιμοθεοϲ υιοϲ γυναικοϲ τινοϲ ιουδαιαϲ πιϲτηϲ πατροϲ δε ελληνοϲ"},{"number":2,"verse":"οϲ εμαρτυρειτο υπο των εν λυϲτροιϲ και ικονιω αδελφων"},{"number":3,"verse":"τουτον ηθεληϲεν ο παυλοϲ ϲυν αυτω εξελθειν και λαβων περιετεμεν αυτον δια τουϲ ιουδαιουϲ τουϲ ονταϲ εν τοιϲ τοποιϲ εκεινοιϲ ηδειϲαν γαρ απαντεϲ τον πατερα αυτου οτι ελλην υπηρχεν"},{"number":4,"verse":"ωϲ δε διεπορευοντο ταϲ πολειϲ παρεδιδουν αυτοιϲ φυλαϲϲειν τα δογματα τα κεκριμενα υπο των αποϲτολων και των πρεϲβυτερων των εν ιερουϲαλημ"},{"number":5,"verse":"αι μεν ουν εκκληϲιαι εϲτερεουντο τη πιϲτει και επεριϲϲευον τω αριθμω καθ ημεραν"},{"number":6,"verse":"διελθοντεϲ δε την φρυγιαν και την γαλατικην χωραν κωλυθεντεϲ υπο του αγιου πνευματοϲ λαληϲαι τον λογον εν τη αϲια"},{"number":7,"verse":"ελθοντεϲ κατα την μυϲιαν επειραζον κατα την βιθυνιαν πορευεϲθαι και ουκ ειαϲεν αυτουϲ το πνευμα"},{"number":8,"verse":"παρελθοντεϲ δε την μυϲιαν κατεβηϲαν ειϲ τρωαδα"},{"number":9,"verse":"και οραμα δια τηϲ νυκτοϲ ωφθη τω παυλω ανηρ τιϲ ην μακεδων εϲτωϲ παρακαλων αυτον και λεγων διαβαϲ ειϲ μακεδονιαν βοηθηϲον ημιν"},{"number":10,"verse":"ωϲ δε το οραμα ειδεν ευθεωϲ εζητηϲαμεν εξελθειν ειϲ την μακεδονιαν ϲυμβιβαζοντεϲ οτι προϲκεκληται ημαϲ ο κυριοϲ ευαγγελιϲαϲθαι αυτουϲ"},{"number":11,"verse":"αναχθεντεϲ ουν απο τηϲ τρωαδοϲ ευθυδρομηϲαμεν ειϲ ϲαμοθρακην τη τε επιουϲη ειϲ νεαπολιν"},{"number":12,"verse":"εκειθεν τε ειϲ φιλιππουϲ ητιϲ εϲτι πρωτη τηϲ μεριδοϲ τηϲ μακεδονιαϲ πολιϲ κολωνια ημεν δε εν ταυτη τη πολει διατριβοντεϲ ημεραϲ τιναϲ"},{"number":13,"verse":"τη τε ημερα των ϲαββατων εξηλθομεν εξω τηϲ πολεωϲ παρα ποταμον ου ενομιζετο προϲευχη ειναι και καθιϲαντεϲ ελαλουμεν ταιϲ ϲυνελθουϲαιϲ γυναιξι"},{"number":14,"verse":"και τιϲ γυνη ονοματι λυδια πορφυροπωλιϲ πολεωϲ θυατειρων ϲεβομενη τον θεον ηκουεν ηϲ ο κυριοϲ διηνοιξε την καρδιαν προϲεχειν τοιϲ λαλουμενοιϲ υπο του παυλου"},{"number":15,"verse":"ωϲ δε εβαπτιϲθη και ο οικοϲ αυτηϲ παρεκαλεϲε λεγουϲα ει κεκρικατε με πιϲτην τω κυριω ειναι ειϲελθοντεϲ ειϲ τον οικον μου μεινατε και παρεβιαϲατο ημαϲ"},{"number":16,"verse":"εγενετο δε πορευομενων ημων ειϲ προϲευχην παιδιϲκην τινα εχουϲαν πνευμα πυθωνοϲ απαντηϲαι ημιν ητιϲ εργαϲιαν πολλην παρειχεν τοιϲ κυριοιϲ αυτηϲ μαντευομενη"},{"number":17,"verse":"αυτη κατακολουθηϲαϲα τω παυλω και ημιν εκραζε λεγουϲα ουτοι οι ανθρωποι δουλοι του θεου του υψιϲτου ειϲιν οιτινεϲ καταγγελλουϲιν ημιν οδον ϲωτηριαϲ"},{"number":18,"verse":"τουτο δε εποιει επι πολλαϲ ημεραϲ διαπονηθειϲ δε ο παυλοϲ και επιϲτρεψαϲ τω πνευματι ειπε παραγγελλω ϲοι εν τω ονοματι ιηϲου χριϲτου εξελθειν απ αυτηϲ και εξηλθεν αυτη τη ωρα"},{"number":19,"verse":"ιδοντεϲ δε οι κυριοι αυτηϲ οτι εξηλθεν η ελπιϲ τηϲ εργαϲιαϲ αυτων επιλαβομενοι τον παυλον και τον ϲιλαν ειλκυϲαν ειϲ την αγοραν επι τουϲ αρχονταϲ"},{"number":20,"verse":"και προϲαγαγοντεϲ αυτουϲ τοιϲ ϲτρατηγοιϲ ειπον ουτοι οι ανθρωποι εκταραϲϲουϲιν ημων την πολιν ιουδαιοι υπαρχοντεϲ"},{"number":21,"verse":"και καταγγελλουϲιν εθη α ουκ εξεϲτιν ημιν παραδεχεϲθαι ουδε ποιειν ρωμαιοιϲ ουϲι"},{"number":22,"verse":"και ϲυνεπεϲτη ο οχλοϲ κατ αυτων και οι ϲτρατηγοι περιρρηξαντεϲ αυτων τα ιματια εκελευον ραβδιζειν"},{"number":23,"verse":"πολλαϲ τε επιθεντεϲ αυτοιϲ πληγαϲ εβαλον ειϲ φυλακην παραγγειλαντεϲ τω δεϲμοφυλακι αϲφαλωϲ τηρειν αυτουϲ"},{"number":24,"verse":"οϲ παραγγελιαν τοιαυτην ειληφωϲ εβαλεν αυτουϲ ειϲ την εϲωτεραν φυλακην και τουϲ ποδαϲ αυτων ηϲφαλιϲατο ειϲ το ξυλον"},{"number":25,"verse":"κατα δε το μεϲονυκτιον παυλοϲ και ϲιλαϲ προϲευχομενοι υμνουν τον θεον επηκροωντο δε αυτων οι δεϲμιοι"},{"number":26,"verse":"αφνω δε ϲειϲμοϲ εγενετο μεγαϲ ωϲτε ϲαλευθηναι τα θεμελια του δεϲμωτηριου ανεωχθηϲαν τε παραχρημα αι θυραι παϲαι και παντων τα δεϲμα ανεθη"},{"number":27,"verse":"εξυπνοϲ δε γενομενοϲ ο δεϲμοφυλαξ και ιδων ανεωγμεναϲ ταϲ θυραϲ τηϲ φυλακηϲ ϲπαϲαμενοϲ μαχαιραν εμελλεν εαυτον αναιρειν νομιζων εκπεφευγεναι τουϲ δεϲμιουϲ"},{"number":28,"verse":"εφωνηϲε δε φωνη μεγαλη ο παυλοϲ λεγων μηδεν πραξηϲ ϲεαυτω κακον απαντεϲ γαρ εϲμεν ενθαδε"},{"number":29,"verse":"αιτηϲαϲ δε φωτα ειϲεπηδηϲε και εντρομοϲ γενομενοϲ προϲεπεϲε τω παυλω και τω ϲιλα"},{"number":30,"verse":"και προαγαγων αυτουϲ εξω εφη κυριοι τι με δει ποιειν ινα ϲωθω"},{"number":31,"verse":"οι δε ειπον πιϲτευϲον επι τον κυριον ιηϲουν χριϲτον και ϲωθηϲη ϲυ και ο οικοϲ ϲου"},{"number":32,"verse":"και ελαληϲαν αυτω τον λογον του κυριου και παϲι τοιϲ εν τη οικια αυτου"},{"number":33,"verse":"και παραλαβων αυτουϲ εν εκεινη τη ωρα τηϲ νυκτοϲ ελουϲεν απο των πληγων και εβαπτιϲθη αυτοϲ και οι αυτου παντεϲ παραχρημα"},{"number":34,"verse":"αναγαγων τε αυτουϲ ειϲ τον οικον αυτου παρεθηκε τραπεζαν και ηγαλλιαϲατο πανοικι πεπιϲτευκωϲ τω θεω"},{"number":35,"verse":"ημεραϲ δε γενομενηϲ απεϲτειλαν οι ϲτρατηγοι τουϲ ραβδουχουϲ λεγοντεϲ απολυϲον τουϲ ανθρωπουϲ εκεινουϲ"},{"number":36,"verse":"απηγγειλε δε ο δεϲμοφυλαξ τουϲ λογουϲ τουτουϲ προϲ τον παυλον οτι απεϲταλκαϲιν οι ϲτρατηγοι ινα απολυθητε νυν ουν εξελθοντεϲ πορευεϲθε εν ειρηνη"},{"number":37,"verse":"ο δε παυλοϲ εφη προϲ αυτουϲ δειραντεϲ ημαϲ δημοϲια ακατακριτουϲ ανθρωπουϲ ρωμαιουϲ υπαρχονταϲ εβαλον ειϲ φυλακην και νυν λαθρα ημαϲ εκβαλλουϲιν ου γαρ αλλα ελθοντεϲ αυτοι ημαϲ εξαγαγετωϲαν"},{"number":38,"verse":"ανηγγειλαν δε τοιϲ ϲτρατηγοιϲ οι ραβδουχοι τα ρηματα ταυτα και εφοβηθηϲαν ακουϲαντεϲ οτι ρωμαιοι ειϲι"},{"number":39,"verse":"και ελθοντεϲ παρεκαλεϲαν αυτουϲ και εξαγαγοντεϲ ηρωτων εξελθειν τηϲ πολεωϲ"},{"number":40,"verse":"εξελθοντεϲ δε εκ τηϲ φυλακηϲ ειϲηλθον ειϲ την λυδιαν και ιδοντεϲ τουϲ αδελφουϲ παρεκαλεϲαν αυτουϲ και εξηλθον"}]}
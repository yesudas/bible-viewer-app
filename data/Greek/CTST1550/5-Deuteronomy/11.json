{"bibleAbbr":"CTST1550","bookName":"Deuteronomy","bookEnglishName":"Deuteronomy","chapterNumber":11,"verses":[{"number":1,"verse":"ηκουϲαν δε οι αποϲτολοι και οι αδελφοι οι οντεϲ κατα την ιουδαιαν οτι και τα εθνη εδεξαντο τον λογον του θεου"},{"number":2,"verse":"και οτε ανεβη πετροϲ ειϲ ιεροϲολυμα διεκρινοντο προϲ αυτον οι εκ περιτομηϲ"},{"number":3,"verse":"λεγοντεϲ οτι προϲ ανδραϲ ακροβυϲτιαν εχονταϲ ειϲηλθεϲ και ϲυνεφαγεϲ αυτοιϲ"},{"number":4,"verse":"αρξαμενοϲ δε ο πετροϲ εξετιθετο αυτοιϲ καθεξηϲ λεγων"},{"number":5,"verse":"εγω ημην εν πολει ιοππη προϲευχομενοϲ και ειδον εν εκϲταϲει οραμα καταβαινον ϲκευοϲ τι ωϲ οθονην μεγαλην τεϲϲαρϲιν αρχαιϲ καθιεμενην εκ του ουρανου και ηλθεν αχριϲ εμου"},{"number":6,"verse":"ειϲ ην ατενιϲαϲ κατενοουν και ειδον τα τετραποδα τηϲ γηϲ και τα θηρια και τα ερπετα και τα πετεινα του ουρανου"},{"number":7,"verse":"ηκουϲα δε φωνηϲ λεγουϲηϲ μοι αναϲταϲ πετρε θυϲον και φαγε"},{"number":8,"verse":"ειπον δε μηδαμωϲ κυριε οτι παν κοινον η ακαθαρτον ουδεποτε ειϲηλθεν ειϲ το ϲτομα μου"},{"number":9,"verse":"απεκριθη δε μοι φωνη εκ δευτερου εκ του ουρανου α ο θεοϲ εκαθαριϲε ϲυ μη κοινου"},{"number":10,"verse":"τουτο δε εγενετο επι τριϲ και παλιν ανεϲπαϲθη απαντα ειϲ τον ουρανον"},{"number":11,"verse":"και ιδου εξαυτηϲ τρειϲ ανδρεϲ επεϲτηϲαν επι την οικιαν εν η ημην απεϲταλμενοι απο καιϲαρειαϲ προϲ με"},{"number":12,"verse":"ειπε δε μοι το πνευμα ϲυνελθειν αυτοιϲ μηδεν διακρινομενον ηλθον δε ϲυν εμοι και οι εξ αδελφοι ουτοι και ειϲηλθομεν ειϲ τον οικον του ανδροϲ"},{"number":13,"verse":"απηγγειλε τε ημιν πωϲ ειδε τον αγγελον εν τω οικω αυτου ϲταθεντα και ειποντα αυτω αποϲτειλον ειϲ ιοππην ανδραϲ και μεταπεμψαι ϲιμωνα τον επικαλουμενον πετρον"},{"number":14,"verse":"οϲ λαληϲει ρηματα προϲ ϲε εν οιϲ ϲωθηϲη ϲυ και παϲ ο οικοϲ ϲου"},{"number":15,"verse":"εν δε τω αρξαϲθαι με λαλειν επεπεϲε το πνευμα το αγιον επ αυτουϲ ωϲπερ και εφ ημαϲ εν αρχη"},{"number":16,"verse":"εμνηϲθην δε του ρηματοϲ κυριου ωϲ ελεγεν ιωαννηϲ μεν εβαπτιϲεν υδατι υμειϲ δε βαπτιϲθηϲεϲθε εν πνευματι αγιω"},{"number":17,"verse":"ει ουν την ιϲην δωρεαν εδωκεν αυτοιϲ ο θεοϲ ωϲ και ημιν πιϲτευϲαϲιν επι τον κυριον ιηϲουν χριϲτον εγω δε τιϲ ημην δυνατοϲ κωλυϲαι τον θεον"},{"number":18,"verse":"ακουϲαντεϲ δε ταυτα ηϲυχαϲαν και εδοξαζον τον θεον λεγοντεϲ αρα γε και τοιϲ εθνεϲιν ο θεοϲ την μετανοιαν εδωκεν ειϲ ζωην"},{"number":19,"verse":"οι μεν ουν διαϲπαρεντεϲ απο τηϲ θλιψεωϲ τηϲ γενομενηϲ επι ϲτεφανω διηλθον εωϲ φοινικηϲ και κυπρου και αντιοχειαϲ μηδενι λαλουντεϲ τον λογον ει μη μονον ιουδαιοιϲ"},{"number":20,"verse":"ηϲαν δε τινεϲ εξ αυτων ανδρεϲ κυπριοι και κυρηναιοι οιτινεϲ ειϲελθοντεϲ ειϲ αντιοχειαν ελαλουν προϲ τουϲ ελληνιϲταϲ ευαγγελιζομενοι τον κυριον ιηϲουν"},{"number":21,"verse":"και ην χειρ κυριου μετ αυτων πολυϲ τε αριθμοϲ πιϲτευϲαϲ επεϲτρεψεν επι τον κυριον"},{"number":22,"verse":"ηκουϲθη δε ο λογοϲ ειϲ τα ωτα τηϲ εκκληϲιαϲ τηϲ εν ιεροϲολυμοιϲ περι αυτων και εξαπεϲτειλαν βαρναβαν διελθειν εωϲ αντιοχειαϲ"},{"number":23,"verse":"οϲ παραγενομενοϲ και ιδων την χαριν του θεου εχαρη και παρεκαλει πανταϲ τη προθεϲει τηϲ καρδιαϲ προϲμενειν τω κυριω"},{"number":24,"verse":"οτι ην ανηρ αγαθοϲ και πληρηϲ πνευματοϲ αγιου και πιϲτεωϲ και προϲετεθη οχλοϲ ικανοϲ τω κυριω"},{"number":25,"verse":"εξηλθε δε ειϲ ταρϲον ο βαρναβαϲ αναζητηϲαι ϲαυλον"},{"number":26,"verse":"και ευρων αυτον ηγαγεν αυτον ειϲ αντιοχειαν εγενετο δε αυτουϲ ενιαυτον ολον ϲυναχθηναι εν τη εκκληϲια και διδαξαι οχλον ικανον χρηματιϲαι τε πρωτον εν αντιοχεια τουϲ μαθηταϲ χριϲτιανουϲ"},{"number":27,"verse":"εν ταυταιϲ δε ταιϲ ημεραιϲ κατηλθον απο ιεροϲολυμων προφηται ειϲ αντιοχειαν"},{"number":28,"verse":"αναϲταϲ δε ειϲ εξ αυτων ονοματι αγαβοϲ εϲημανε δια του πνευματοϲ λιμον μεγαν μελλειν εϲεϲθαι εφ ολην την οικουμενην οϲτιϲ και εγενετο επι κλαυδιου καιϲαροϲ"},{"number":29,"verse":"των δε μαθητων καθωϲ ηυπορειτο τιϲ ωριϲαν εκαϲτοϲ αυτων ειϲ διακονιαν πεμψαι τοιϲ κατοικουϲιν εν τη ιουδαια αδελφοιϲ"},{"number":30,"verse":"ο και εποιηϲαν αποϲτειλαντεϲ προϲ τουϲ πρεϲβυτερουϲ δια χειροϲ βαρναβα και ϲαυλου"}]}
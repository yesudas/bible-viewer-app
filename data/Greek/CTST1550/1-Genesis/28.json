{"bibleAbbr":"CTST1550","bookName":"Genesis","bookEnglishName":"Genesis","chapterNumber":28,"verses":[{"number":1,"verse":"οψε δε ϲαββατων τη επιφωϲκουϲη ειϲ μιαν ϲαββατων ηλθε μαρια η μαγδαληνη και η αλλη μαρια θεωρηϲαι τον ταφον"},{"number":2,"verse":"και ιδου ϲειϲμοϲ εγενετο μεγαϲ αγγελοϲ γαρ κυριου καταβαϲ εξ ουρανου προϲελθων απεκυλιϲε τον λιθον απο τηϲ θυραϲ και εκαθητο επανω αυτου"},{"number":3,"verse":"ην δε η ιδεα αυτου ωϲ αϲτραπη και το ενδυμα αυτου λευκον ωϲει χιων"},{"number":4,"verse":"απο δε του φοβου αυτου εϲειϲθηϲαν οι τηρουντεϲ και εγενοντο ωϲει νεκροι"},{"number":5,"verse":"αποκριθειϲ δε ο αγγελοϲ ειπε ταιϲ γυναιξι μη φοβειϲθε υμειϲ οιδα γαρ οτι ιηϲουν τον εϲταυρωμενον ζητειτε"},{"number":6,"verse":"ουκ εϲτιν ωδε ηγερθη γαρ καθωϲ ειπε δευτε ιδετε τον τοπον οπου εκειτο ο κυριοϲ"},{"number":7,"verse":"και ταχυ πορευθειϲαι ειπατε τοιϲ μαθηταιϲ αυτου οτι ηγερθη απο των νεκρων και ιδου προαγει υμαϲ ειϲ την γαλιλαιαν εκει αυτον οψεϲθε ιδου ειπον υμιν"},{"number":8,"verse":"και εξελθουϲαι ταχυ απο του μνημειου μετα φοβου και χαραϲ μεγαληϲ εδραμον απαγγειλαι τοιϲ μαθηταιϲ αυτου"},{"number":9,"verse":"ωϲ δε επορευοντο απαγγειλαι τοιϲ μαθηταιϲ αυτου και ιδου ο ιηϲουϲ απηντηϲεν αυταιϲ λεγων χαιρετε αι δε προϲελθουϲαι εκρατηϲαν αυτου τουϲ ποδαϲ και προϲεκυνηϲαν αυτω"},{"number":10,"verse":"τοτε λεγει αυταιϲ ο ιηϲουϲ μη φοβειϲθε υπαγετε απαγγειλατε τοιϲ αδελφοιϲ μου ινα απελθωϲιν ειϲ την γαλιλαιαν κακει με οψονται"},{"number":11,"verse":"πορευομενων δε αυτων ιδου τινεϲ τηϲ κουϲτωδιαϲ ελθοντεϲ ειϲ την πολιν απηγγειλαν τοιϲ αρχιερευϲιν απαντα τα γενομενα"},{"number":12,"verse":"και ϲυναχθεντεϲ μετα των πρεϲβυτερων ϲυμβουλιον τε λαβοντεϲ αργυρια ικανα εδωκαν τοιϲ ϲτρατιωταιϲ"},{"number":13,"verse":"λεγοντεϲ ειπατε οτι οι μαθηται αυτου νυκτοϲ ελθοντεϲ εκλεψαν αυτον ημων κοιμωμενων"},{"number":14,"verse":"και εαν ακουϲθη τουτο επι του ηγεμονοϲ ημειϲ πειϲομεν αυτον και υμαϲ αμεριμνουϲ ποιηϲομεν"},{"number":15,"verse":"οι δε λαβοντεϲ τα αργυρια εποιηϲαν ωϲ εδιδαχθηϲαν και διεφημιϲθη ο λογοϲ ουτοϲ παρα ιουδαιοιϲ μεχρι τηϲ ϲημερον"},{"number":16,"verse":"οι δε ενδεκα μαθηται επορευθηϲαν ειϲ την γαλιλαιαν ειϲ το οροϲ ου εταξατο αυτοιϲ ο ιηϲουϲ"},{"number":17,"verse":"και ιδοντεϲ αυτον προϲεκυνηϲαν αυτω οι δε εδιϲταϲαν"},{"number":18,"verse":"και προϲελθων ο ιηϲουϲ ελαληϲεν αυτοιϲ λεγων εδοθη μοι παϲα εξουϲια εν ουρανω και επι γηϲ"},{"number":19,"verse":"πορευθεντεϲ ουν μαθητευϲατε παντα τα εθνη βαπτιζοντεϲ αυτουϲ ειϲ το ονομα του πατροϲ και του υιου και του αγιου πνευματοϲ"},{"number":20,"verse":"διδαϲκοντεϲ αυτουϲ τηρειν παντα οϲα ενετειλαμην υμιν και ιδου εγω μεθ υμων ειμι παϲαϲ ταϲ ημεραϲ εωϲ τηϲ ϲυντελειαϲ του αιωνοϲ αμην"}]}
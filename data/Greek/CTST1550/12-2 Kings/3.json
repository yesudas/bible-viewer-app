{"bibleAbbr":"CTST1550","bookName":"2 Kings","bookEnglishName":"2 Kings","chapterNumber":3,"verses":[{"number":1,"verse":"ει ουν ϲυνηγερθητε τω χριϲτω τα ανω ζητειτε ου ο χριϲτοϲ εϲτιν εν δεξια του θεου καθημενοϲ"},{"number":2,"verse":"τα ανω φρονειτε μη τα επι τηϲ γηϲ"},{"number":3,"verse":"απεθανετε γαρ και η ζωη υμων κεκρυπται ϲυν τω χριϲτω εν τω θεω"},{"number":4,"verse":"οταν ο χριϲτοϲ φανερωθη η ζωη ημων τοτε και υμειϲ ϲυν αυτω φανερωθηϲεϲθε εν δοξη"},{"number":5,"verse":"νεκρωϲατε ουν τα μελη υμων τα επι τηϲ γηϲ πορνειαν ακαθαρϲιαν παθοϲ επιθυμιαν κακην και την πλεονεξιαν ητιϲ εϲτιν ειδωλολατρεια"},{"number":6,"verse":"δι α ερχεται η οργη του θεου επι τουϲ υιουϲ τηϲ απειθειαϲ"},{"number":7,"verse":"εν οιϲ και υμειϲ περιεπατηϲατε ποτε οτε εζητε εν αυτοιϲ"},{"number":8,"verse":"νυνι δε αποθεϲθε και υμειϲ τα παντα οργην θυμον κακιαν βλαϲφημιαν αιϲχρολογιαν εκ του ϲτοματοϲ υμων"},{"number":9,"verse":"μη ψευδεϲθε ειϲ αλληλουϲ απεκδυϲαμενοι τον παλαιον ανθρωπον ϲυν ταιϲ πραξεϲιν αυτου"},{"number":10,"verse":"και ενδυϲαμενοι τον νεον τον ανακαινουμενον ειϲ επιγνωϲιν κατ εικονα του κτιϲαντοϲ αυτον"},{"number":11,"verse":"οπου ουκ ενι ελλην και ιουδαιοϲ περιτομη και ακροβυϲτια βαρβαροϲ ϲκυθηϲ δουλοϲ ελευθεροϲ αλλα τα παντα και εν παϲι χριϲτοϲ"},{"number":12,"verse":"ενδυϲαϲθε ουν ωϲ εκλεκτοι του θεου αγιοι και ηγαπημενοι ϲπλαγχνα οικτιρμων χρηϲτοτητα ταπεινοφροϲυνην πραοτητα μακροθυμιαν"},{"number":13,"verse":"ανεχομενοι αλληλων και χαριζομενοι εαυτοιϲ εαν τιϲ προϲ τινα εχη μομφην καθωϲ και ο χριϲτοϲ εχαριϲατο υμιν ουτω και υμειϲ"},{"number":14,"verse":"επι παϲι δε τουτοιϲ την αγαπην ητιϲ εϲτι ϲυνδεϲμοϲ τηϲ τελειοτητοϲ"},{"number":15,"verse":"και η ειρηνη του θεου βραβευετω εν ταιϲ καρδιαιϲ υμων ειϲ ην και εκληθητε εν ενι ϲωματι και ευχαριϲτοι γινεϲθε"},{"number":16,"verse":"ο λογοϲ του χριϲτου ενοικειτω εν υμιν πλουϲιωϲ εν παϲη ϲοφια διδαϲκοντεϲ και νουθετουντεϲ εαυτουϲ ψαλμοιϲ και υμνοιϲ και ωδαιϲ πνευματικαιϲ εν χαριτι αδοντεϲ εν τη καρδια υμων τω κυριω"},{"number":17,"verse":"και παν ο τι αν ποιητε εν λογω η εν εργω παντα εν ονοματι κυριου ιηϲου ευχαριϲτουντεϲ τω θεω και πατρι δι αυτου"},{"number":18,"verse":"αι γυναικεϲ υποταϲϲεϲθε τοιϲ ιδιοιϲ ανδραϲιν ωϲ ανηκεν εν κυριω"},{"number":19,"verse":"οι ανδρεϲ αγαπατε ταϲ γυναικαϲ και μη πικραινεϲθε προϲ αυταϲ"},{"number":20,"verse":"τα τεκνα υπακουετε τοιϲ γονευϲι κατα παντα τουτο γαρ εϲτιν ευαρεϲτον τω κυριω"},{"number":21,"verse":"οι πατερεϲ μη ερεθιζετε τα τεκνα υμων ινα μη αθυμωϲιν"},{"number":22,"verse":"οι δουλοι υπακουετε κατα παντα τοιϲ κατα ϲαρκα κυριοιϲ μη εν οφθαλμοδουλειαιϲ ωϲ ανθρωπαρεϲκοι αλλ εν απλοτητι καρδιαϲ φοβουμενοι τον θεον"},{"number":23,"verse":"και παν ο τι εαν ποιητε εκ ψυχηϲ εργαζεϲθε ωϲ τω κυριω και ουκ ανθρωποιϲ"},{"number":24,"verse":"ειδοτεϲ οτι απο κυριου αποληψεϲθε την ανταποδοϲιν τηϲ κληρονομιαϲ τω γαρ κυριω χριϲτω δουλευετε"},{"number":25,"verse":"ο δε αδικων κομιειται ο ηδικηϲε και ουκ εϲτι προϲωποληψια"}]}
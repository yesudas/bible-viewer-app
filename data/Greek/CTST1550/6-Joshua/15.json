{"bibleAbbr":"CTST1550","bookName":"Joshua","bookEnglishName":"Joshua","chapterNumber":15,"verses":[{"number":1,"verse":"οφειλομεν δε ημειϲ οι δυνατοι τα αϲθενηματα των αδυνατων βαϲταζειν και μη εαυτοιϲ αρεϲκειν"},{"number":2,"verse":"εκαϲτοϲ γαρ ημων τω πληϲιον αρεϲκετω ειϲ το αγαθον προϲ οικοδομην"},{"number":3,"verse":"και γαρ ο χριϲτοϲ ουχ εαυτω ηρεϲεν αλλα καθωϲ γεγραπται οι ονειδιϲμοι των ονειδιζοντων ϲε επεπεϲον επ εμε"},{"number":4,"verse":"οϲα γαρ προεγραφη ειϲ την ημετεραν διδαϲκαλιαν προεγραφη ινα δια τηϲ υπομονηϲ και τηϲ παρακληϲεωϲ των γραφων την ελπιδα εχωμεν"},{"number":5,"verse":"ο δε θεοϲ τηϲ υπομονηϲ και τηϲ παρακληϲεωϲ δωη υμιν το αυτο φρονειν εν αλληλοιϲ κατα χριϲτον ιηϲουν"},{"number":6,"verse":"ινα ομοθυμαδον εν ενι ϲτοματι δοξαζητε τον θεον και πατερα του κυριου ημων ιηϲου χριϲτου"},{"number":7,"verse":"διο προϲλαμβανεϲθε αλληλουϲ καθωϲ και ο χριϲτοϲ προϲελαβετο ημαϲ ειϲ δοξαν θεου"},{"number":8,"verse":"λεγω δε ιηϲουν χριϲτον διακονον γεγενηϲθαι περιτομηϲ υπερ αληθειαϲ θεου ειϲ το βεβαιωϲαι ταϲ επαγγελιαϲ των πατερων"},{"number":9,"verse":"τα δε εθνη υπερ ελεουϲ δοξαϲαι τον θεον καθωϲ γεγραπται δια τουτο εξομολογηϲομαι ϲοι εν εθνεϲι και τω ονοματι ϲου ψαλω"},{"number":10,"verse":"και παλιν λεγει ευφρανθητε εθνη μετα του λαου αυτου"},{"number":11,"verse":"και παλιν αινειτε τον κυριον παντα τα εθνη και επαινεϲατε αυτον παντεϲ οι λαοι"},{"number":12,"verse":"και παλιν ηϲαιαϲ λεγει εϲται η ριζα του ιεϲϲαι και ο ανιϲταμενοϲ αρχειν εθνων επ αυτω εθνη ελπιουϲιν"},{"number":13,"verse":"ο δε θεοϲ τηϲ ελπιδοϲ πληρωϲαι υμαϲ παϲηϲ χαραϲ και ειρηνηϲ εν τω πιϲτευειν ειϲ το περιϲϲευειν υμαϲ εν τη ελπιδι εν δυναμει πνευματοϲ αγιου"},{"number":14,"verse":"πεπειϲμαι δε αδελφοι μου και αυτοϲ εγω περι υμων οτι και αυτοι μεϲτοι εϲτε αγαθωϲυνηϲ πεπληρωμενοι παϲηϲ γνωϲεωϲ δυναμενοι και αλληλουϲ νουθετειν"},{"number":15,"verse":"τολμηροτερον δε εγραψα υμιν αδελφοι απο μερουϲ ωϲ επαναμιμνηϲκων υμαϲ δια την χαριν την δοθειϲαν μοι υπο του θεου"},{"number":16,"verse":"ειϲ το ειναι με λειτουργον ιηϲου χριϲτου ειϲ τα εθνη ιερουργουντα το ευαγγελιον του θεου ινα γενηται η προϲφορα των εθνων ευπροϲδεκτοϲ ηγιαϲμενη εν πνευματι αγιω"},{"number":17,"verse":"εχω ουν καυχηϲιν εν χριϲτω ιηϲου τα προϲ θεον"},{"number":18,"verse":"ου γαρ τολμηϲω λαλειν τι ων ου κατειργαϲατο χριϲτοϲ δι εμου ειϲ υπακοην εθνων λογω και εργω"},{"number":19,"verse":"εν δυναμει ϲημειων και τερατων εν δυναμει πνευματοϲ θεου ωϲτε με απο ιερουϲαλημ και κυκλω μεχρι του ιλλυρικου πεπληρωκεναι το ευαγγελιον του χριϲτου"},{"number":20,"verse":"ουτω δε φιλοτιμουμενον ευαγγελιζεϲθαι ουχ οπου ωνομαϲθη χριϲτοϲ ινα μη επ αλλοτριον θεμελιον οικοδομω"},{"number":21,"verse":"αλλα καθωϲ γεγραπται οιϲ ουκ ανηγγελη περι αυτου οψονται και οι ουκ ακηκοαϲι ϲυνηϲουϲι"},{"number":22,"verse":"διο και ενεκοπτομην τα πολλα του ελθειν προϲ υμαϲ"},{"number":23,"verse":"νυνι δε μηκετι τοπον εχων εκ τοιϲ κλιμαϲι τουτοιϲ επιποθιαν δε εχων του ελθειν προϲ υμαϲ απο πολλων ετων"},{"number":24,"verse":"ωϲ εαν πορευωμαι ειϲ την ϲπανιαν ελευϲομαι προϲ υμαϲ ελπιζω γαρ διαπορευομενοϲ θεαϲαϲθαι υμαϲ και υφ υμων προπεμφθηναι εκει εαν υμων πρωτον απο μερουϲ εμπληϲθω"},{"number":25,"verse":"νυνι δε πορευομαι ειϲ ιερουϲαλημ διακονων τοιϲ αγιοιϲ"},{"number":26,"verse":"ευδοκηϲαν γαρ μακεδονια και αχαια κοινωνιαν τινα ποιηϲαϲθαι ειϲ τουϲ πτωχουϲ των αγιων των εν ιερουϲαλημ"},{"number":27,"verse":"ευδοκηϲαν γαρ και οφειλεται αυτων ειϲιν ει γαρ τοιϲ πνευματικοιϲ αυτων εκοινωνηϲαν τα εθνη οφειλουϲι και εν τοιϲ ϲαρκικοιϲ λειτουργηϲαι αυτοιϲ"},{"number":28,"verse":"τουτο ουν επιτελεϲαϲ και ϲφραγιϲαμενοϲ αυτοιϲ τον καρπον τουτον απελευϲομαι δι υμων ειϲ την ϲπανιαν"},{"number":29,"verse":"οιδα δε οτι ερχομενοϲ προϲ υμαϲ εν πληρωματι ευλογιαϲ του ευαγγελιου του χριϲτου ελευϲομαι"},{"number":30,"verse":"παρακαλω δε υμαϲ αδελφοι δια του κυριου ημων ιηϲου χριϲτου και δια τηϲ αγαπηϲ του πνευματοϲ ϲυναγωνιϲαϲθαι μοι εν ταιϲ προϲευχαιϲ υπερ εμου προϲ τον θεον"},{"number":31,"verse":"ινα ρυϲθω απο των απειθουντων εν τη ιουδαια και ινα η διακονια μου η ειϲ ιερουϲαλημ ευπροϲδεκτοϲ γενηται τοιϲ αγιοιϲ"},{"number":32,"verse":"ινα εν χαρα ελθω προϲ υμαϲ δια θεληματοϲ θεου και ϲυναναπαυϲωμαι υμιν"},{"number":33,"verse":"ο δε θεοϲ τηϲ ειρηνηϲ μετα παντων υμων αμην"}]}
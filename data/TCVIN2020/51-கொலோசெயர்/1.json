{
  "bibleAbbr" : "TCVIN2020NT",
  "bookName" : "கொலோசெயர்",
  "bookEnglishName" : "Colossians",
  "chapterNumber" : 1,
  "verses" : [ {
    "number" : 1,
    "verse" : "இறைவனுடைய சித்தத்தின்படி, கிறிஸ்து இயேசுவின் அப்போஸ்தலனாகிய பவுலும், நமது சகோதரன் தீமோத்தேயுவும்,"
  }, {
    "number" : 2,
    "verse" : "கொலோசே பட்டணத்திலே கிறிஸ்துவில் பரிசுத்தமுள்ளவர்களாகவும், உண்மை உள்ளவர்களாகவும் இருக்கிற சகோதர சகோதரிகளுக்கு எழுதுகிறதாவது: நம்முடைய பிதாவாகிய இறைவனால் உங்களுக்குக் கிருபையும் சமாதானமும் உண்டாவதாக."
  }, {
    "number" : 3,
    "verse" : "நன்றி செலுத்துதலும் மன்றாட்டும்உங்களுக்காக நாங்கள் மன்றாடும்போது, நமது கர்த்தராகிய இயேசு கிறிஸ்துவின் பிதாவாகிய இறைவனுக்கு, எப்பொழுதும் நன்றி செலுத்துகிறோம்."
  }, {
    "number" : 4,
    "verse" : "ஏனெனில், கிறிஸ்து இயேசுவில் நீங்கள் வைத்திருக்கும் விசுவாசத்தைக் குறித்தும், பரிசுத்தவான்கள் எல்லோரிலும் உங்களுக்கிருக்கிற அன்பைக் குறித்தும், நாங்கள் கேள்விப்பட்டோம்."
  }, {
    "number" : 5,
    "verse" : "பரலோகத்தில் உங்களுக்கென வைக்கப்பட்டிருக்கிற நன்மைகளின் எதிர்பார்ப்பிலிருந்தே, இந்த விசுவாசமும் அன்பும் ஊற்றாகப் பொங்கி வருகின்றன. இந்த எதிர்பார்ப்பைக் குறித்து, உண்மையின் வார்த்தையாகிய நற்செய்தியின் மூலமாய் நீங்கள் முன்னரே கேள்விப்பட்டிருக்கிறீர்கள்."
  }, {
    "number" : 6,
    "verse" : "அந்த நற்செய்தி உங்களிடத்திலும் வந்திருக்கிறது. நீங்கள் நற்செய்தியைக் கேட்டு, இறைவனுடைய கிருபையை உண்மையாக விளங்கிக்கொண்ட அந்த நாளிலிருந்து, உங்களிடையே அது கனிகொடுத்து வளர்ச்சியடைந்தது. அதுபோலவே, இந்த நற்செய்தி உலகம் முழுவதும் கனிகொடுத்து வளர்ச்சியடைகிறது."
  }, {
    "number" : 7,
    "verse" : "இந்த நற்செய்தியை நீங்கள் எங்கள் அன்புக்குரிய உடன் ஊழியனான எப்பாப்பிராத்துவிடமிருந்து கற்றுக்கொண்டீர்கள். அவன் எங்களுக்குச் சார்பான கிறிஸ்துவின் உண்மையுள்ள ஊழியன்."
  }, {
    "number" : 8,
    "verse" : "பரிசுத்த ஆவியானவரால் நீங்கள் பெற்றிருக்கும் அன்பைக் குறித்தும் அவன் எங்களுக்குத் தெரிவித்தான்."
  }, {
    "number" : 9,
    "verse" : "எனவே உங்களைக் குறித்து கேள்விப்பட்ட நாளிலிருந்து, நாங்கள் உங்களுக்காக மன்றாடுவதை நிறுத்தவில்லை. நீங்கள் ஆவியானவர் கொடுக்கும் ஞானத்தையும் விளக்கத்தையும் பெற்று, இறைவனின் திட்டத்தைப் பற்றிய அறிவை முழுமையாக்க வேண்டும் என்றே நாங்கள் இறைவனிடம் கேட்கிறோம்."
  }, {
    "number" : 10,
    "verse" : "நீங்கள் கர்த்தருக்கு உகந்த வாழ்க்கையை வாழவேண்டும் என்றும், எல்லாவிதத்திலும் அவரைப் பிரியப்படுத்த வேண்டும் என்றும், எல்லா நல்ல வேலைகளிலும் கனிகொடுக்க வேண்டும் என்றும், நாங்கள் இப்படி மன்றாடுகிறோம். இறைவனைப் பற்றிய அறிவில் நீங்கள் வளரவேண்டும் என்றும்,"
  }, {
    "number" : 11,
    "verse" : "இறைவனுடைய மகிமையான ஆற்றலிலிருந்து வரும், எல்லா வல்லமையினாலும் நீங்கள் பெலப்பட வேண்டும் என்றும் மன்றாடுகிறோம். அப்பொழுது நீங்கள் மிகுந்த சகிப்புத்தன்மை உடையவர்களும், பொறுமையுடையவர்களுமாய் இருந்து,"
  }, {
    "number" : 12,
    "verse" : "பிதாவுக்கு மகிழ்ச்சியுடன் நன்றி செலுத்துவீர்கள். அவரே ஒளியின் அரசில் இறைவனுடைய மக்களுக்குரிய உரிமையில் நீங்களும் பங்கு பெறும்படி உங்களைத் தகுதியுடையவர்களாக்கினார்."
  }, {
    "number" : 13,
    "verse" : "ஏனெனில், பிதாவானவர் இருளின் அதிகாரத்திலிருந்து நம்மை விடுவித்து, அவருடைய அன்பான மகன் கிறிஸ்துவின் அரசுக்குள் நம்மைக் கொண்டுவந்திருக்கிறார்."
  }, {
    "number" : 14,
    "verse" : "கிறிஸ்துவிலேயே நமக்கு மீட்பு உண்டு, அது பாவங்களுக்கான மன்னிப்பு."
  }, {
    "number" : 15,
    "verse" : "கிறிஸ்துவின் முதன்மை நிலைகண்களுக்குப் புலப்படாத இறைவனின் சாயலாய் இருப்பவர் கிறிஸ்துவே. எல்லாப் படைப்புகளுக்கும் மேலான முதற்பேறானவர் இவரே."
  }, {
    "number" : 16,
    "verse" : "இவர் மூலமே எல்லாம் படைக்கப்பட்டன, காணப்படுகிறவைகளோ காணப்படாதவைகளோ, வானத்திலும் பூமியிலும் உள்ள எல்லாம் இவர் மூலமே படைக்கப்பட்டன. அரியணைகளோ, வல்லமைகளோ, ஆளுகிறவர்களோ, அதிகாரங்களோ எல்லாமே இவராலேயே, இவருக்கென்றே படைக்கப்பட்டன."
  }, {
    "number" : 17,
    "verse" : "இவரே எல்லாவற்றிற்கும் முந்தினவராக இருக்கிறார். எல்லாம் அவரோடிணைந்து நிலைநிற்கிறது."
  }, {
    "number" : 18,
    "verse" : "இவரே திருச்சபையாகிய உடலுக்குத் தலையாயிருக்கிறார். இவரே அதன் ஆரம்பமும், இறந்தவர்களிடையே இருந்து முதலாவதாய் உயிருடன் எழுந்தவரும் ஆவார். இதனால் எல்லாவற்றிலும் இவருக்கே முதன்மை இருக்கிறது."
  }, {
    "number" : 19,
    "verse" : "இறைவன் தம்முடைய எல்லா முழுநிறைவையும் கிறிஸ்துவில் குடியிருக்கச் செய்ய விரும்பினார்."
  }, {
    "number" : 20,
    "verse" : "கிறிஸ்து சிலுவையில் சிந்திய இரத்தத்தின் மூலமாய், இறைவன் சமாதானத்தை உண்டாக்கவும் அத்துடன் கிறிஸ்துவின் மூலமாகவே பரலோகத்திலும், பூமியிலும் உள்ள எல்லாவற்றையும் தம்மோடு ஒப்புரவாக்கிக்கொள்ள பிரியங்கொண்டார்."
  }, {
    "number" : 21,
    "verse" : "முன்பு நீங்கள் இறைவனிடமிருந்து அந்நியராகயிருந்தீர்கள். உங்கள் தீமையான நடத்தையின் காரணமாக உங்கள் மனதில் அவருக்குப் பகைவர்களாக இருந்தீர்கள்."
  }, {
    "number" : 22,
    "verse" : "ஆனால் இப்பொழுது கிறிஸ்துவினுடைய மனித உடல் மரணத்திற்கு உட்பட்டதன் மூலமாக இறைவன் உங்களைத் தம்முடன் ஒப்புரவாக்கினார். இறைவனுடைய பார்வையிலே உங்களைக் கறைப்படாதவர்களாகவும், குற்றம் காணப்படாதவர்களாகவும், பரிசுத்தமுள்ளவர்களாகவும் தம் முன்னே நிறுத்தும்படிக்கே அவர் இப்படிச்செய்தார்."
  }, {
    "number" : 23,
    "verse" : "இதனால் நற்செய்தியில் உங்களுக்கு முன்வைக்கப்பட்ட எதிர்பார்ப்பிலிருந்து நீங்கள் விலகாமல், விசுவாசத்தில் உறுதியுடையவர்களாய் தொடர்ந்து நிலைத்திருங்கள். நீங்கள் கேட்ட இந்த நற்செய்தி வானத்தின் கீழுள்ள எல்லாப் படைப்புகளுக்கும் அறிவிக்கப்பட்டு இருக்கிறது. பவுலாகிய நான் இந்த நற்செய்தியை அறிவிக்கும் ஊழியனாகியிருக்கிறேன்."
  }, {
    "number" : 24,
    "verse" : "திருச்சபைக்குப் பவுலின் பணிஇப்பொழுது உங்களுக்காக நான் பட்ட துன்பங்களைக் குறித்து மகிழ்ச்சியடைகிறேன். எனவே கிறிஸ்துவின் உடலாகிய திருச்சபைக்கான அவருடைய துன்பங்களில், நானும் பங்கு பெறும்படி, எனது மாம்சத்திலும் வேதனைகளை அனுபவிக்கிறேன்."
  }, {
    "number" : 25,
    "verse" : "உங்களுக்கு இறைவனுடைய வார்த்தையை முழுமையாக அறிவிக்கும்படிக்கு, இறைவன் எனக்குக் கொடுத்த பொறுப்பினாலே நான் அவருடைய திருச்சபையின் ஊழியக்காரனானேன்."
  }, {
    "number" : 26,
    "verse" : "அந்த இரகசியம் காலாகாலமாகவும், தலைமுறை தலைமுறையாகவும் மறைக்கப்பட்டே இருந்தது. ஆனால் இப்பொழுதோ, அது பரிசுத்தவான்களுக்கு வெளிப்படுத்தப்பட்டு இருக்கிறது."
  }, {
    "number" : 27,
    "verse" : "இந்த இரகசியத்தை, யூதரல்லாதவர்களின் நடுவிலும் வெளிப்படுத்துகிறார் என்பதை தம்முடைய பரிசுத்தவான்களுக்குத் தெரியப்படுத்தவே இறைவன் தீர்மானித்தார். கிறிஸ்து உங்களுக்குள் குடியிருப்பதென்பதே அந்த இரகசியம். இதுவே கிறிஸ்துவின் மகிமையில் நாமும் பங்குகொள்வோம் என்ற எதிர்பார்ப்பைக் கொடுக்கும், மகிமையான செல்வம்."
  }, {
    "number" : 28,
    "verse" : "ஒவ்வொருவரையும் கிறிஸ்துவில் முழுமை பெற்றவர்களாக நிறுத்தும்படிக்கு, நாங்கள் எல்லோருக்கும் கிறிஸ்துவை அறிவித்து, எல்லா ஞானத்தோடும் புத்தி சொல்லி போதித்து வருகிறோம்."
  }, {
    "number" : 29,
    "verse" : "இதற்காகவே, நான் எனக்குள் செயல்படுகிற அவருடைய ஆற்றல் நிறைந்த முழு வல்லமையுடனும் போராடிப் பிரயாசப்படுகிறேன்."
  } ]
}
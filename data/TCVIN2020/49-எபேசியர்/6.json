{
  "bibleAbbr" : "TCVIN2020NT",
  "bookName" : "எபேசியர்",
  "bookEnglishName" : "Ephesians",
  "chapterNumber" : 6,
  "verses" : [ {
    "number" : 1,
    "verse" : "பிள்ளைகளே! நீங்கள் கர்த்தரைப் பின்பற்றுகிறவர்களாக, உங்கள் பெற்றோருக்குக் கீழ்ப்படியுங்கள். இதுவே சரியானது."
  }, {
    "number" : 2,
    "verse" : "“உங்கள் தகப்பனையும், தாயையும் மதித்து நடவுங்கள்.” இதுவே வாக்குத்தத்தத்துடன் சேர்த்துக் கொடுக்கப்பட்ட முதலாவது கட்டளை."
  }, {
    "number" : 3,
    "verse" : "“மதித்து நடந்தால், உங்களுக்கு நன்மை உண்டாகும். நீங்களும் இந்தப் பூமியில் நீடித்து வாழ்வீர்கள்” என எழுதப்பட்டிருக்கிறது."
  }, {
    "number" : 4,
    "verse" : "தந்தையரே! உங்கள் பிள்ளைகளைக் கோபமூட்டாதீர்கள்; பிள்ளைகளைக் கர்த்தரின் பயிற்சிலும், அறிவுறுத்தல்களிலும் வளர்த்தெடுங்கள்."
  }, {
    "number" : 5,
    "verse" : "அடிமைகளே! இந்தப் பூமியில் உங்களுக்கு எஜமான்களாய் இருக்கிறவர்களுக்கு பயத்துடனும், மரியாதையுடனும் கீழ்ப்படியுங்கள். நீங்கள் கிறிஸ்துவுக்குக் கீழ்ப்படிவதுபோல, அவர்களுக்கு உண்மையான மனதுடன் கீழ்ப்படியுங்கள்."
  }, {
    "number" : 6,
    "verse" : "அவர்களுடைய நன்மதிப்பைப் பெறுவதற்காக அவர்கள் உங்களைக் கவனிக்கும்போது மட்டும் அப்படிக் கீழ்ப்படியாமல், உங்கள் முழு இருதயத்தோடும் இறைவனுடைய சித்தத்தைச் செய்யும் கிறிஸ்துவின் அடிமைகளைப்போல கீழ்ப்படியுங்கள்."
  }, {
    "number" : 7,
    "verse" : "நீங்கள் மனிதருக்கு பணிசெய்கிறவர்களைப் போலல்லாமல், கர்த்தருக்குப் பணிசெய்கிறவர்களாக, முழு இருதயத்துடனும் உங்கள் பணியைச் செய்யுங்கள்."
  }, {
    "number" : 8,
    "verse" : "ஏனெனில் ஒருவன் அடிமையாயினும் சுதந்திரமுடையவனாயினும் அவனவன் செய்கின்ற நன்மைக்குப் பதிலாக, கர்த்தர் ஒவ்வொருவனுக்கும் அதற்குரிய பலனைக் கொடுப்பார் என்பது உங்களுக்குத் தெரியும்."
  }, {
    "number" : 9,
    "verse" : "எஜமான்களே! உங்கள் அடிமைகளை நீங்களும் அப்படியே நடத்துங்கள். அவர்களை பயமுறுத்தவேண்டாம். நீங்களும் உங்கள் அடிமைகளும் பரலோகத்திலுள்ள ஒரே எஜமானுக்கே உரியவர்கள் என்பதையும், அவர் பாரபட்சம் காட்டுகிறவர் அல்ல என்பதையும் நீங்கள் அறிந்திருக்கிறீர்கள்."
  }, {
    "number" : 10,
    "verse" : "இறைவனின் போர்க்கவசம்இறுதியாக, கர்த்தரிலும், அவருடைய பெரிதான வல்லமையில் பெலப்பட்டிருங்கள்."
  }, {
    "number" : 11,
    "verse" : "நீங்கள் பிசாசின் எல்லாவித தந்திரமான உபாயங்களை எதிர்த்து நிற்கக் கூடியவர்களாய் இருக்கும்படி, இறைவனின் முழுப் போர்க்கவசத்தையும் அணிந்துகொள்ளுங்கள்."
  }, {
    "number" : 12,
    "verse" : "ஏனெனில், நமது போராட்டம் மனித எதிரிகளோடு அல்ல. அது தீமையான ஆட்சியாளர்களுக்கும், காணக்கூடாத உலகத்தின் அதிகாரங்களுக்கும், இந்த இருள் உலகில் ஆட்சி செய்யும் வல்லமைகளுக்கும் எதிரானதுமாய் இருக்கிறது; அது வான மண்டலங்களிலுள்ள தீய ஆவிகளின் சேனைகளுக்கும் எதிரானதாயிருக்கிறது."
  }, {
    "number" : 13,
    "verse" : "எனவே, தீமையின் நாள் வரும்போது, எதிரியின் தாக்குதலை எதிர்த்து நிற்கவும், எல்லாவற்றையும் செய்துமுடித்த பின்பு, வெற்றி பெற்று உறுதியுடன் நிலைநிற்கவும், இறைவனின் முழுப் போர்கவசத்தையும் அணிந்துகொள்ளுங்கள்."
  }, {
    "number" : 14,
    "verse" : "உங்கள் இடுப்பைச் சுற்றி, “சத்தியம்” என்னும் இடைக்கச்சையைக் கட்டிக்கொண்டு. “நீதி” ஆகிய மார்கவசத்தை அணிந்துகொண்டு, உறுதியாய் நில்லுங்கள்."
  }, {
    "number" : 15,
    "verse" : "“சமாதானத்தின் நற்செய்தியை” அறிவிக்கும் ஆயத்தத்தை உங்கள் பாதரட்சைகளாகப் போட்டுக்கொள்ளுங்கள்."
  }, {
    "number" : 16,
    "verse" : "இவை எல்லாவற்றிலும், “விசுவாசம்” என்னும் கேடயத்தை எடுத்துக்கொள்ளுங்கள். அதைக் கொண்டே, தீமைசெய்பவன் எய்துவிடும் நெருப்பு அம்புகளை உங்களால் அணைத்துவிட முடியும்."
  }, {
    "number" : 17,
    "verse" : "“இரட்சிப்பை” தலைக்கவசமாக அணிந்துகொள்ளுங்கள். “இறைவனுடைய வார்த்தையாகிய பரிசுத்த ஆவியானவரின் வாளை” எடுத்துக்கொள்ளுங்கள்."
  }, {
    "number" : 18,
    "verse" : "எல்லாச் சந்தர்ப்பங்களிலும் எல்லாவிதமான மன்றாட்டுக்களையும், வேண்டுதல்களையும் பரிசுத்த ஆவியானவரின் வல்லமையோடு மன்றாடுங்கள். இதை மனதில் கொண்டு, விழிப்புணர்வுள்ளவர்களாய் இருங்கள். எல்லாப் பரிசுத்தவான்களுக்காகவும் எப்பொழுதும் மன்றாடுங்கள்."
  }, {
    "number" : 19,
    "verse" : "எனக்காகவும் மன்றாடுங்கள். நான் செய்தி கொடுக்கும் போதெல்லாம் இறைவன் எனக்கு நற்செய்தியின் இரகசியத்தை பயமின்றி எடுத்துக்கூற வார்த்தைகளைக் கொடுக்கும்படி மன்றாடுங்கள்."
  }, {
    "number" : 20,
    "verse" : "அந்த நற்செய்திக்காகவே நான் இப்பொழுது விலங்கிடப்பட்ட ஒரு தூதுவனாக இருக்கிறேன். நான் பேசவேண்டிய விதமாய் பயமின்றி அறிவிக்க மன்றாடுங்கள்."
  }, {
    "number" : 21,
    "verse" : "கடைசி வாழ்த்துதல்நமது அன்பு சகோதரனும், கர்த்தருடைய ஊழியத்தில் உண்மையுள்ள ஊழியக்காரனுமான தீகிக்கு என்னைப் பற்றிய எல்லாவற்றையும் உங்களுக்குத் தெரிவிப்பான். அப்பொழுது நான் எப்படியிருக்கிறேன் என்றும், என்ன செய்கிறேன் என்றும், நீங்கள் அறிந்துகொள்ளலாம்."
  }, {
    "number" : 22,
    "verse" : "நாங்கள் எல்லோரும் எப்படியிருக்கிறோம் என்பதை அவன் உங்களுக்குச் சொல்லி, உங்களை மனதளவில் உற்சாகப்படுத்தும் நோக்கத்திற்காகவே தான், நான் அவனை உங்களிடம் அனுப்புகிறேன்."
  }, {
    "number" : 23,
    "verse" : "பிதாவாகிய இறைவனிடமும், கர்த்தராகிய இயேசு கிறிஸ்துவிடமும் இருந்து, எல்லாச் சகோதரருக்கும் சமாதானமும், விசுவாசத்துடன் இணைந்த அன்பும் இருப்பதாக."
  }, {
    "number" : 24,
    "verse" : "நம்முடைய கர்த்தராகிய இயேசு கிறிஸ்துவை அழிந்துபோகாத அன்புடன் நேசிக்கும் அனைவருடனும், கிருபை இருப்பதாக."
  } ]
}
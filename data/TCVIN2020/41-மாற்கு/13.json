{
  "bibleAbbr" : "TCVIN2020NT",
  "bookName" : "மாற்கு",
  "bookEnglishName" : "Mark",
  "chapterNumber" : 13,
  "verses" : [ {
    "number" : 1,
    "verse" : "(இந்த உலக முடிவின் அடையாளங்கள்) இயேசு ஆலயத்தைவிட்டுப் புறப்படுகையில், அவருடைய சீடர்களில் ஒருவன் அவரிடம், “போதகரே! பாரும். இவை எவ்வளவு பெரிய கற்கள்! இவை எவ்வளவு மாபெரும் கட்டிடங்கள்!” என்றான்."
  }, {
    "number" : 2,
    "verse" : "அதற்கு இயேசு அவர்களிடம், “ஆம்; நீங்கள் இந்த பெரும் கட்டிடங்கள் எல்லாவற்றையும் காண்கிறீர்கள் அல்லவா? ஆனால் இங்கே, ஒரு கல்லின்மேல் இன்னொரு கல் இராதபடி, ஒவ்வொரு கல்லும் இடிக்கப்படும்” என்றார்."
  }, {
    "number" : 3,
    "verse" : "பின்பு, ஆலயத்திற்கு எதிரேயுள்ள ஒலிவ மலையில் இயேசு உட்கார்ந்திருக்கையில், பேதுரு, யாக்கோபு, யோவான், அந்திரேயா ஆகியோர் தனிமையாக அவ்விடத்தில் வந்து,"
  }, {
    "number" : 4,
    "verse" : "“இந்தக் காரியங்கள் எப்பொழுது நிகழும்? இவை எல்லாம் நிறைவேறப் போகிறது என்பதற்கு என்ன முன் அடையாளம் இருக்கும்? எங்களுக்குச் சொல்லும்” என்று கேட்டார்கள்."
  }, {
    "number" : 5,
    "verse" : "அதற்கு இயேசு அவர்களிடம்: “உங்களை யாரும் ஏமாற்றாதபடி விழிப்பாயிருங்கள்."
  }, {
    "number" : 6,
    "verse" : "பலர் என்னுடைய பெயரால் வருவார்கள். ‘நான்தான் அவர்,’ என்று சொல்லி, பலரை ஏமாற்றுவார்கள்."
  }, {
    "number" : 7,
    "verse" : "நீங்கள் யுத்தங்களையும், யுத்தங்களைப்பற்றிய செய்திகளையும் கேள்விப்படும்போது, பதற்றப்பட வேண்டாம். இவை நிகழ வேண்டியவையே. ஆனால் முடிவு வர, இன்னும் காலம் இருக்கிறது."
  }, {
    "number" : 8,
    "verse" : "நாட்டிற்கு விரோதமாய் நாடு எழும்பும், அரசிற்கெதிராய் அரசு எழும்பும். பல இடங்களில் பஞ்சங்களும், பூமியதிர்ச்சிகளும் ஏற்படும். இவை எல்லாம் பிரசவ வேதனையின் ஆரம்பமே."
  }, {
    "number" : 9,
    "verse" : "“அப்பொழுது, நீங்கள் எச்சரிக்கையாய் இருக்கவேண்டும். நீங்கள் நீதிமன்றங்களில் ஒப்புக்கொடுக்கப்படுவீர்கள். நீங்கள் ஜெப ஆலயங்களில் சவுக்கினால் அடிக்கப்படுவீர்கள். நீங்கள் என் நிமித்தம் ஆளுநர்களுக்கும், அரசர்களுக்கும் முன்பாக என் சாட்சிகளாய் நிற்பீர்கள்."
  }, {
    "number" : 10,
    "verse" : "அப்பொழுது எல்லா இனங்களுக்கும் முடிவு வருவதற்கு முன், நற்செய்தி அறிவிக்கப்பட வேண்டும்."
  }, {
    "number" : 11,
    "verse" : "நீங்கள் கைது செய்யப்பட்டு விசாரணைக்காகக் கொண்டுவரப்படும் போதெல்லாம், என்ன பேசவேண்டும் என்று முன்னதாகவே கவலைப்படாதிருங்கள். அந்த வேளையிலே, உங்கள் மனதில் என்ன கொடுக்கப்படுகின்றதோ, அதைச் சொல்லுங்கள். ஏனெனில் பேசுவது நீங்கள் அல்ல, உங்கள் மூலமாய் பரிசுத்த ஆவியானவரே பேசுகிறார்."
  }, {
    "number" : 12,
    "verse" : "“சகோதரன் தன் சகோதரனைக் கொல்லும்படி காட்டிக்கொடுப்பான். தகப்பன் தனது பிள்ளையைக் கொல்லும்படி காட்டிக்கொடுப்பான். பிள்ளைகள் அவர்கள் பெற்றோருக்கு எதிராக எழும்பி, அவர்களை கொலை செய்வார்கள்."
  }, {
    "number" : 13,
    "verse" : "என் நிமித்தமாக எல்லோரும் உங்களை வெறுப்பார்கள். ஆனால் முடிவுவரை பொறுமையாய் இருப்பவனே இரட்சிக்கப்படுவான்."
  }, {
    "number" : 14,
    "verse" : "“பாழாக்குகிற அருவருப்பு’ தனக்குரியதல்லாத இடத்தில் நிற்பதை நீங்கள் காணும்போது, வாசிக்கிறவன் விளங்கிக்கொள்ளட்டும். அப்பொழுது யூதேயாவில் இருக்கிறவர்கள் மலைகளுக்குத் தப்பி ஓடட்டும்."
  }, {
    "number" : 15,
    "verse" : "வீட்டின் கூரைமேல் இருக்கிற எவனும் கீழே இறங்கவோ, எதையாவது எடுத்துக்கொள்ளும்படி வீட்டிற்குள் போகாதிருக்கட்டும்."
  }, {
    "number" : 16,
    "verse" : "வயலில் இருக்கிறவன், தனது மேலுடையை எடுத்துக்கொள்ளும்படி, திரும்பிப் போகாதிருக்கட்டும்."
  }, {
    "number" : 17,
    "verse" : "அந்நாட்களில் கர்ப்பவதிகளின் நிலைமையும், பால் கொடுக்கும் தாய்மாரின் நிலைமையும் எவ்வளவு பயங்கரமாயிருக்கும்!"
  }, {
    "number" : 18,
    "verse" : "இந்த துன்பம் குளிர்க்காலத்தில் நேரிடாதபடி ஜெபம் பண்ணுங்கள்."
  }, {
    "number" : 19,
    "verse" : "ஏனெனில், இறைவன் உலகத்தைப் படைத்ததிலிருந்து இன்றுவரை ஏற்பட்டிருக்காத பெருந்துன்பத்தின் நாட்களாக அவை இருக்கும். பின் ஒருபோதும் அப்படிப்பட்ட துன்பம் ஏற்படப் போவதுமில்லை."
  }, {
    "number" : 20,
    "verse" : "“கர்த்தர் அந்த நாட்களைக் குறைக்காவிட்டால், ஒருவரும் தப்பமாட்டார்கள். ஆனால் தேர்ந்தெடுக்கப்பட்டு தெரிந்துகொள்ளப்பட்டவர்களின் நிமித்தம், கர்த்தர் அந்த நாட்களைக் குறைத்திருக்கிறார்."
  }, {
    "number" : 21,
    "verse" : "அக்காலத்தில் யாராவது உங்களைப் பார்த்து, ‘பாருங்கள், கிறிஸ்து இங்கே இருக்கிறார்!’ என்றோ, அல்லது ‘பாருங்கள், அங்கே இருக்கிறார்!’ என்றோ சொன்னால், அதை நம்பவேண்டாம்."
  }, {
    "number" : 22,
    "verse" : "ஏனெனில் பொய் கிறிஸ்துக்களும், பொய்த் தீர்க்கதரிசிகளும் தோன்றுவார்கள். இயலுமானால், இறைவனால் தெரிந்துகொள்ளப்பட்டவர்களையும் ஏமாற்றும்படி அவர்கள் அடையாளங்களையும் அற்புதங்களையும் செய்வார்கள்."
  }, {
    "number" : 23,
    "verse" : "எனவே, நீங்கள் கவனமாய் இருங்கள்; அக்காலம் வருமுன்பே, நான் உங்களுக்கு எல்லாவற்றையும் சொல்லியிருக்கிறேன்."
  }, {
    "number" : 24,
    "verse" : "“அந்நாட்களில் உண்டாகும் துன்பத்தைத் தொடர்ந்து, “சூரியன் இருள் அடையும், சந்திரன் தனது வெளிச்சத்தைக் கொடாதிருக்கும்;"
  }, {
    "number" : 25,
    "verse" : "வானத்தின் நட்சத்திரங்கள் விழும், வானத்தின் அதிகாரங்கள் அசைக்கப்படும்.’"
  }, {
    "number" : 26,
    "verse" : "“அவ்வேளையில் மானிடமகனாகிய நான் மிகுந்த வல்லமையுடனும் மகிமையுடனும் மேகங்களில் வருவதை மனிதர் காண்பார்கள்."
  }, {
    "number" : 27,
    "verse" : "நான் என் தூதர்களை அனுப்பி, என்னால் தெரிந்துகொள்ளப்பட்டவர்களை சேர்த்துக்கொள்வேன்; பூமியின் கடைசி எல்லை தொடங்கி, வானங்களின் கடைசி எல்லை வரை நான்கு திசைகளிலிருந்தும் அவர்களைக் கூட்டிச்சேர்ப்பேன்."
  }, {
    "number" : 28,
    "verse" : "“இப்பொழுது அத்திமரத்தின் உவமையிலிருந்து இந்தப் பாடத்தைக் கற்றுக்கொள்ளுங்கள்: அதில் சிறு கிளைகள் தோன்றி இலைகள் வரும்போது, கோடைக்காலம் நெருங்குகிறது என்று அறிகிறீர்கள்."
  }, {
    "number" : 29,
    "verse" : "அவ்வாறே இவற்றையெல்லாம் நீங்கள் காணும்போது, முடிவுகாலம் நெருங்கி வாசலருகே வந்துவிட்டது என்று அறிந்துகொள்ளுங்கள்."
  }, {
    "number" : 30,
    "verse" : "நான் உங்களுக்கு உண்மையைச் சொல்கிறேன், இந்தக் காரியங்களெல்லாம் நடந்துமுடியும் வரைக்கும், நிச்சயமாகவே இந்தத் தலைமுறை ஒழிந்துபோகாது."
  }, {
    "number" : 31,
    "verse" : "வானமும், பூமியும் ஒழிந்துபோகும், ஆனால் என் வார்த்தைகளோ, ஒருபோதும் ஒழிந்துபோகாது.”"
  }, {
    "number" : 32,
    "verse" : "(நாளும் நேரமும் அறியப்படாதவை) “அந்த நாளையோ, அந்த நேரத்தையோ ஒருவனும் அறியமாட்டான். ஏன், பரலோகத்திலிருக்கிற தூதர்களுக்கும் மானிடமகனாகிய எனக்கும் தெரியாது; ஆனால் பிதா மட்டுமே அதை அறிவார்."
  }, {
    "number" : 33,
    "verse" : "நீங்கள் கவனமாயிருங்கள்! விழிப்பாயிருங்கள்! அந்தநேரம் எப்பொழுது வரும் என்று உங்களுக்குத் தெரியாதே."
  }, {
    "number" : 34,
    "verse" : "இதுவோ, ஒருவன் தன் வேலைக்காரர் பொறுப்பில், தன் வீட்டை ஒப்படைத்துவிட்டுப் போவதைப்போல் இருக்கிறது. அவன் ஒவ்வொருவருக்கும், அவனவன் வேலையைப் பொறுப்பாய்க் கொடுத்துவிட்டு, வாசலில் இருப்பவனைக் காவல் காக்கும்படி சொல்லிப் போகிறான்."
  }, {
    "number" : 35,
    "verse" : "“ஆகையால் விழிப்பாயிருங்கள், ஏனெனில் வீட்டுச் சொந்தக்காரன் எப்பொழுது திரும்பிவருவான் என்று உங்களுக்குத் தெரியாதே. அவன் மாலையிலோ, நள்ளிரவிலோ, சேவல் கூவும்போதோ, அல்லது அதிகாலையிலோ, எப்போது வருவான் என்று யாருக்குத் தெரியும்."
  }, {
    "number" : 36,
    "verse" : "அவன் திடீரென வந்தால், உங்களை நித்திரை செய்கிறவர்களாய் அவன் காணக்கூடாது."
  }, {
    "number" : 37,
    "verse" : "நான் உங்களுக்குச் சொல்கிறதை எல்லோருக்குமே சொல்கிறேன்: ‘விழிப்பாயிருங்கள்’” என்றார்."
  } ]
}
{
  "bibleAbbr" : "TCVIN2020NT",
  "bookName" : "மாற்கு",
  "bookEnglishName" : "Mark",
  "chapterNumber" : 1,
  "verses" : [ {
    "number" : 1,
    "verse" : "யோவான் ஸ்நானகன் வழியை ஆயத்தப்படுத்துதல்இறைவனுடைய மகன்சில கையெழுத்துப் பிரதிகளில் இறைவனுடைய மகன் என்று இல்லை இயேசு கிறிஸ்துவைப்இயேசுகிறிஸ்து என்ற கிரேக்க வார்த்தையும், எபிரெய மொழியில் மேசியா என்ற வார்த்தையும் அபிஷேகிக்கப்பட்டவர் எனப் பொருள் தரும். பற்றிய நற்செய்தியின் தொடக்கம்."
  }, {
    "number" : 2,
    "verse" : "இது ஏசாயா என்ற இறைவாக்கினரின் புத்தகத்தில் எழுதப்பட்டுள்ளது: “நான் என்னுடைய தூதுவனை உமக்கு முன்பாக அனுப்புவேன்; அவன் உம்முடைய வழியை ஆயத்தம் செய்வான்,”"
  }, {
    "number" : 3,
    "verse" : "“கர்த்தருக்கு வழியை ஆயத்தப்படுத்துங்கள்; ‘அவருக்காக பாதைகளை நேராக்குங்கள்’ என்று, ஒருவனுடைய குரல் பாலைவனத்திலே சத்தமிட்டது.”"
  }, {
    "number" : 4,
    "verse" : "அவ்வாறே யோவான் ஸ்நானகன் பாலைவனப் பகுதியில் வந்து, திருமுழுக்கு கொடுத்துக் கொண்டிருந்தான். அவன் மக்கள் பாவங்களிலிருந்து மன்னிப்புப் பெறுவதற்கு, அவர்கள் மனந்திரும்பிப் பெறவேண்டிய திருமுழுக்கைக் குறித்துப் பிரசங்கித்தான்."
  }, {
    "number" : 5,
    "verse" : "யூதேயா மாகாணத்தின் எல்லா நாட்டுப்புறத்திலும் எருசலேம் நகரத்திலும் இருந்து எல்லாரும் அவனிடம் சென்றார்கள். அங்கே அவர்கள் தங்களுடைய பாவங்களை அறிக்கைசெய்து, யோர்தான் ஆற்றிலே அவனால் திருமுழுக்குப் பெற்றார்கள்."
  }, {
    "number" : 6,
    "verse" : "யோவானின் உடைகள் ஒட்டக முடியினால் செய்யப்பட்டிருந்தன. அவன் இடுப்பைச் சுற்றி தோல் பட்டியையும் கட்டியிருந்தான். அவனது உணவு வெட்டுக்கிளியும், காட்டுத்தேனுமாய் இருந்தது."
  }, {
    "number" : 7,
    "verse" : "அவன் அறிவித்த செய்தி என்னவென்றால், “என்னைப் பார்க்கிலும் அதிக வல்லமையுள்ளவர் எனக்குப்பின் வருகிறார். நானோ அவருடைய பாதரட்சைகளின் வாரையும் குனிந்து அவிழ்ப்பதற்குத் தகுதியற்றவன்."
  }, {
    "number" : 8,
    "verse" : "நான் உங்களுக்குத் தண்ணீரினால் திருமுழுக்குக் கொடுக்கிறேன்; ஆனால் அவர் உங்களுக்குப் பரிசுத்த ஆவியானவரால் திருமுழுக்குக் கொடுப்பார்.”"
  }, {
    "number" : 9,
    "verse" : "இயேசுவின் திருமுழுக்கும் சோதிக்கப்படுதலும்அக்காலத்தில் இயேசு கலிலேயா மாகாணத்தின் நாசரேத் பட்டணத்திலிருந்து வந்து, யோர்தான் ஆற்றிலே யோவானால் திருமுழுக்குப் பெற்றார்."
  }, {
    "number" : 10,
    "verse" : "இயேசு தண்ணீரிலிருந்து கரையேறிய உடனே, வானம் திறக்கப்பட்டதையும் பரிசுத்த ஆவியானவர் ஒரு புறாவைப்போல் தம்மேல் இறங்குகிறதையும் அவர் கண்டார்."
  }, {
    "number" : 11,
    "verse" : "அப்பொழுது சொர்க்கத்திலிருந்து ஒரு குரல் கேட்டது: “நீர் என்னுடைய அன்பு மகன்; நான் உம்மில் மிகவும் மகிழ்ச்சியாய் இருக்கிறேன்.”"
  }, {
    "number" : 12,
    "verse" : "உடனே ஆவியானவர் இயேசுவைப் பாலைவனத்துக்கு அனுப்பினார்."
  }, {
    "number" : 13,
    "verse" : "இயேசு பாலைவனத்தில் நாற்பது நாட்கள் இருந்து சாத்தானால் சோதிக்கப்பட்டார். அங்கு அவர் காட்டு மிருகங்களுடனே இருந்தார்; இறைவனுடைய தூதர்கள் அவருக்குப் பணிவிடை செய்தார்கள்."
  }, {
    "number" : 14,
    "verse" : "இயேசு நற்செய்தி அறிவித்தல்யோவான் சிறையில் அடைக்கப்பட்ட பின்பு, இயேசு இறைவனுடைய நற்செய்தியை அறிவித்துக்கொண்டு கலிலேயாவுக்கு வந்து,"
  }, {
    "number" : 15,
    "verse" : "“காலம் நிறைவேறிவிட்டது, இறைவனுடைய அரசு சமீபித்திருக்கிறது. மனந்திரும்பி நற்செய்தியை விசுவாசியுங்கள்” என்றார்."
  }, {
    "number" : 16,
    "verse" : "இயேசு தனது முதல் சீடர்களை அழைத்தல்இயேசு கலிலேயா கடற்கரையில் நடந்து போகும்போது சீமோனையும் அவனது சகோதரன் அந்திரேயாவையும் கண்டார்; அவர்கள் மீனவர்களாய் இருந்ததால் கடலிலே வலை வீசிக் கொண்டிருந்தார்கள்."
  }, {
    "number" : 17,
    "verse" : "இயேசு அவர்களிடம், “வாருங்கள், என்னைப் பின்பற்றுங்கள்; நான் உங்களை இறைவனுடைய வழியில் மனிதரை நடத்துகிறவர்களாக மாற்றுவேன்” என்றார்."
  }, {
    "number" : 18,
    "verse" : "உடனே அவர்கள் தங்கள் வலைகளை விட்டுவிட்டு, இயேசுவைப் பின்பற்றினார்கள்."
  }, {
    "number" : 19,
    "verse" : "இயேசு சற்று தூரம் போனபின்பு, செபெதேயுவின் மகன் யாக்கோபையும், அவனுடைய சகோதரன் யோவானையும் கண்டார்; அவர்கள் ஒரு படகிலிருந்து தங்கள் வலைகளை ஆயத்தப்படுத்திக் கொண்டிருந்தார்கள்."
  }, {
    "number" : 20,
    "verse" : "உடனே இயேசு அவர்களையும் கூப்பிட்டார்; அவர்கள் தங்கள் தகப்பன் செபெதேயுவை படகில் அவனுடன் இருந்த கூலியாட்களோடு விட்டுவிட்டு, இயேசுவைப் பின்பற்றினார்கள்."
  }, {
    "number" : 21,
    "verse" : "இயேசு தீய ஆவியைத் துரத்துதல்பின்பு அவர்கள் கப்பர்நகூம் நகரத்திற்குச் சென்றார்கள்; ஓய்வுநாளில் இயேசு யூத ஜெப ஆலயத்திற்குச் சென்று, அங்கு போதித்தார்."
  }, {
    "number" : 22,
    "verse" : "அங்கிருந்த மக்கள் இயேசுவின் போதனையைக் குறித்து வியப்படைந்தார்கள். ஏனெனில், அவர் மோசேயின் சட்ட ஆசிரியர்களைப் போல் போதிக்காமல், அதிகாரமுள்ளவராய் அவர்களுக்கு போதித்தார்."
  }, {
    "number" : 23,
    "verse" : "அப்பொழுது, அந்த ஜெப ஆலயத்தில் தீய ஆவி பிடித்தவனாயிருந்த ஒருவன் சத்தமிட்டு,"
  }, {
    "number" : 24,
    "verse" : "“நசரேயனாகிய இயேசுவே, எங்களிடம் உமக்கு என்ன? எங்களை அழிப்பதற்காகவா வந்தீர்? நீர் யார் என்பது எனக்குத் தெரியும், நீர் இறைவனுடைய பரிசுத்தர்!” என்றான்."
  }, {
    "number" : 25,
    "verse" : "“அமைதியாயிரு! இவனைவிட்டு வெளியே போ,” என்று இயேசு அவனை அதட்டினார்."
  }, {
    "number" : 26,
    "verse" : "அப்பொழுது தீய ஆவி, அந்த மனிதனை வலிப்புடன் வீழ்த்தி, பெருங்கூச்சலிட்டுக் கொண்டு, அவனைவிட்டு வெளியேறியது."
  }, {
    "number" : 27,
    "verse" : "எல்லோரும் வியப்படைந்து ஒருவரோடொருவர், “இது என்ன? இது அதிகாரமுடைய ஒரு புதிய போதனையாக இருக்கிறதே! இயேசு தீய ஆவிகளுக்குக் கூட கட்டளையிடுகிறார்; அவைகளும் அவருக்குக் கீழ்ப்படிகின்றனவே,” என்று பேசிக்கொண்டார்கள்."
  }, {
    "number" : 28,
    "verse" : "இயேசுவைப்பற்றிய இச்செய்தி கலிலேயா பகுதிகள் முழுவதும் விரைவாய் பரவியது."
  }, {
    "number" : 29,
    "verse" : "இயேசு அநேகரைக் குணமாக்குதல்ஜெப ஆலயத்தைவிட்டுப் புறப்பட்ட உடனே அவர்கள், யாக்கோபு மற்றும் யோவானுடன் சீமோன், அந்திரேயா ஆகியோரின் வீட்டிற்குள் சென்றார்கள்."
  }, {
    "number" : 30,
    "verse" : "அங்கே சீமோனுடைய மாமி காய்ச்சலாய் கிடந்தாள். உடனே அவர்கள் அவளைப்பற்றி இயேசுவுக்குச் சொன்னார்கள்."
  }, {
    "number" : 31,
    "verse" : "எனவே இயேசு அவளிடத்தில் சென்று, அவளுடைய கையைப் பிடித்து, அவள் எழுந்துகொள்ள உதவினார். உடனே காய்ச்சல் அவளைவிட்டுப் போயிற்று; அவள் அவர்களுக்குப் பணிவிடை செய்யத் தொடங்கினாள்."
  }, {
    "number" : 32,
    "verse" : "அன்று மாலை கதிரவன் மறைந்த பின்பு, வியாதிப்பட்டவர்கள், பிசாசு பிடித்தவர்கள் எல்லோரையும் மக்கள் இயேசுவிடம் கொண்டுவந்தார்கள்."
  }, {
    "number" : 33,
    "verse" : "பட்டணத்திலுள்ள அனைவரும் வீட்டு வாசலுக்கு முன்பாகக் கூடியிருந்தார்கள்."
  }, {
    "number" : 34,
    "verse" : "பலவித வியாதி உடையவர்களாயிருந்த அநேகரை, இயேசு குணமாக்கி, அநேக பிசாசுகளையும் துரத்தினார். அந்தப் பிசாசுகள் தம்மை யாரென்று அறிந்திருந்தபடியால், அவைகள் பேசுகிறதற்கு இயேசு அனுமதிக்கவில்லை."
  }, {
    "number" : 35,
    "verse" : "இயேசு தனிமையான இடத்தில் மன்றாடுதல்விடியுமுன் இருட்டாய் இருக்கையிலேயே இயேசு எழுந்து புறப்பட்டு ஒரு தனிமையான இடத்திற்குப் போய், அங்கே மன்றாடினார்."
  }, {
    "number" : 36,
    "verse" : "சீமோனும் அவனுடன் இருந்தவர்களும் அவரைத் தேடிச்சென்றார்கள்."
  }, {
    "number" : 37,
    "verse" : "அவர்கள் இயேசுவைக் கண்டபோது, “எல்லோரும் உம்மைத் தேடிக்கொண்டு இருக்கிறார்களே,” என்றார்கள்."
  }, {
    "number" : 38,
    "verse" : "இயேசு அவர்களிடம், “நாம் வேறுசில கிராமங்களுக்குப் போவோம்; அங்கேயும் நான் பிரசங்கிக்க வேண்டும். அதற்காகவே நான் வந்திருக்கிறேன்,” என்றார்."
  }, {
    "number" : 39,
    "verse" : "எனவே, இயேசு கலிலேயா முழுவதிலும் பயணம் செய்து, ஜெப ஆலயங்களில் நற்செய்தியை அறிவித்து, பிசாசுகளையும் துரத்தினார்."
  }, {
    "number" : 40,
    "verse" : "இயேசு குஷ்டவியாதி உடையவனை குணப்படுத்துதல்ஒரு குஷ்டவியாதி உடையவன் இயேசுவினிடத்தில் வந்து முழங்காற்படியிட்டு, நீர் விரும்பினால், “என்னைச் சுத்தமாக்க உம்மால் முடியும்” என்று கெஞ்சி வேண்டிக்கொண்டான்."
  }, {
    "number" : 41,
    "verse" : "இயேசு மனதுருகினவராய் தன் கையை நீட்டி அவனைத் தொட்டு, “எனக்கு சித்தமுண்டு, நீ சுத்தமடைவாயாக!” என்றார்."
  }, {
    "number" : 42,
    "verse" : "உடனே குஷ்டவியாதி அவனைவிட்டு நீங்கி, அவன் குணமடைந்தான்."
  }, {
    "number" : 43,
    "verse" : "இயேசு அவனுக்கு ஒரு கண்டிப்பான எச்சரிப்பைக் கொடுத்து:"
  }, {
    "number" : 44,
    "verse" : "“நீ இதை ஒருவருக்கும் சொல்லாதபடி பார்த்துக்கொள். ஆனால், நீ போய் ஆசாரியனுக்கு உன்னைக் காண்பித்து, உன்னுடைய சுத்திகரிப்புக்காக மோசே கட்டளையிட்ட பலிகளைச் செலுத்து. அது அவர்களுக்கு நீ சுகமடைந்ததற்கான ஒரு சாட்சியாய் இருக்கும்,” என்று சொல்லி அவனை உடனே அனுப்பிவிட்டார்."
  }, {
    "number" : 45,
    "verse" : "ஆனால் அவன் புறப்பட்டுப்போய் தாராளமாய் பேசத்தொடங்கி, தனக்கு நடந்த செய்தியை எங்கும் பரப்பினான். இதன் காரணமாக, இயேசுவினால் ஒரு பட்டணத்திற்குள்ளும் வெளிப்படையாக செல்ல முடியாமல் வெளியே, தனிமையான இடங்களிலேயே தங்கினார். ஆனால் எல்லா இடங்களிலும் இருந்து மக்கள் அவரிடத்திற்கு வந்தார்கள்."
  } ]
}
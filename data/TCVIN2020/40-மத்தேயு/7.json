{
  "bibleAbbr" : "TCVIN2020NT",
  "bookName" : "மத்தேயு",
  "bookEnglishName" : "Matthew",
  "chapterNumber" : 7,
  "verses" : [ {
    "number" : 1,
    "verse" : "தீர்ப்புச் செய்வது“தீர்ப்புச் செய்யாதிருங்கள்; நீங்களும் தீர்க்கப்படாதிருப்பீர்கள்;"
  }, {
    "number" : 2,
    "verse" : "நீங்கள் மற்றவர்களுக்கு அளிக்கும் தீர்ப்பையே நீங்களும் பெறுவீர்கள். நீங்கள் எந்த அளவினால் அளக்கிறீர்களோ, அந்த அளவின்படியே உங்களுக்கும் அளக்கப்படும்."
  }, {
    "number" : 3,
    "verse" : "“நீ உனது கண்ணிலுள்ள உத்திரத்தைக் கவனிக்காமல், உனது சகோதரனின் கண்ணிலுள்ள துரும்பைப் பார்ப்பது ஏன்?"
  }, {
    "number" : 4,
    "verse" : "உன் கண்ணில் உத்திரம் இருக்கையில், நீ உனது சகோதரனிடம், ‘நான் உனது கண்ணிலுள்ள துரும்பை எடுத்துப் போடுகிறேன்,’ என எப்படிச் சொல்லலாம்?"
  }, {
    "number" : 5,
    "verse" : "வேஷக்காரனே! முதலில் உன் கண்ணிலுள்ள உத்திரத்தை எடுத்துப்போடு; அப்பொழுது உனது சகோதரனின் கண்ணிலுள்ள துரும்பை எடுத்துப் போடத்தக்கதாக நீ தெளிவாகப் பார்க்கக்கூடும்."
  }, {
    "number" : 6,
    "verse" : "“பரிசுத்தமானதை நாய்களுக்குக் கொடுக்க வேண்டாம்; உங்கள் முத்துக்களைப் பன்றிகளுக்கு முன் வீச வேண்டாம். அப்படிச் செய்தால், அவை முத்துக்களை மிதித்துவிட்டு, திரும்பி உங்களைப் பீறிப்போடும்."
  }, {
    "number" : 7,
    "verse" : "கேளுங்கள், தேடுங்கள், தட்டுங்கள்“கேளுங்கள் உங்களுக்குக் கொடுக்கப்படும்; தேடுங்கள் நீங்கள் கண்டடைவீர்கள்; தட்டுங்கள் அப்பொழுது கதவு உங்களுக்குத் திறக்கப்படும்."
  }, {
    "number" : 8,
    "verse" : "ஏனெனில், கேட்கிற ஒவ்வொருவனும் பெற்றுக்கொள்கிறான்; தேடுகிறவர்கள் கண்டடைகின்றனர்; தட்டுகிறவனுக்குக் கதவு திறக்கப்படுகிறது."
  }, {
    "number" : 9,
    "verse" : "“அப்பம் கேட்கும் தன் மகனுக்கு, உங்களில் யார் கல்லைக் கொடுப்பான்?"
  }, {
    "number" : 10,
    "verse" : "அல்லது மீன் கேட்கும் மகனுக்கு யார் பாம்பைக் கொடுப்பான்?"
  }, {
    "number" : 11,
    "verse" : "தீயவர்களாகிய நீங்களே உங்கள் பிள்ளைகளுக்கு நல்ல அன்பளிப்புகளைக் கொடுக்க அறிந்திருக்கிறீர்கள். அப்படியிருக்க, பரலோகத்திலிருக்கிற உங்கள் பிதா தம்மிடத்தில் கேட்பவர்களுக்கு, நல்ல அன்பளிப்புகளை கொடுப்பது அதிக நிச்சயம்!"
  }, {
    "number" : 12,
    "verse" : "ஆகவே, மற்றவர்கள் உங்களுக்கு எவைகளைச் செய்யவேண்டுமென்று நீங்கள் விரும்புகிறீர்களோ, அதையே நீங்களும் மற்றவர்களுக்குச் செய்யுங்கள்; இதுவே மோசேயின் சட்டமும், இறைவாக்குகளும் ஆகும்."
  }, {
    "number" : 13,
    "verse" : "இடுக்கமான வாசலும் அகன்ற வாசலும்“இடுக்கமான வாசல் வழியாக உள்ளே பிரவேசியுங்கள். ஏனெனில் அழிவுக்கு செல்லும் வாசல் அகலமானது, வழியும் விரிவானது. பலர் அதன் வழியாகவே உள்ளே செல்லுகிறார்கள்."
  }, {
    "number" : 14,
    "verse" : "ஆனால் இடுக்கமான வாசலும், குறுகலான வழியுமே வாழ்வுக்கு வழிநடத்துகின்றன. ஒரு சிலர் மட்டுமே அதைக் கண்டுபிடிக்கிறார்கள்."
  }, {
    "number" : 15,
    "verse" : "மரமும் அதன் கனியும்“பொய்த் தீர்க்கதரிசிகளைக் குறித்து விழிப்பாயிருங்கள். அவர்கள் ஆட்டுத் தோலைப் போர்த்திக் கொண்டு உங்களிடம் வருவார்கள். ஆனால் உள்ளத்திலோ அவர்கள் கடித்துக் குதறுகிற ஓநாய்கள்."
  }, {
    "number" : 16,
    "verse" : "அவர்களது கனியினால் நீங்கள் அவர்கள் யாரென்று இனங்கண்டு கொள்வீர்கள். மக்கள் முட்புதர்களில் இருந்து திராட்சைப் பழங்களையும், முட்செடிகளிலிருந்து அத்திப்பழங்களையும் பறிக்கிறார்களா?"
  }, {
    "number" : 17,
    "verse" : "இல்லையே, அதேபோல், ஒவ்வொரு நல்ல மரமும் நல்ல கனியைக் கொடுக்கும். கெட்ட மரமோ, கெட்ட கனியையேக் கொடுக்கும்."
  }, {
    "number" : 18,
    "verse" : "நல்ல மரம் கெட்ட கனிகளைக் கொடுக்கமாட்டாது, கெட்ட மரமும் நல்ல கனிகளைக் கொடுப்பதில்லை."
  }, {
    "number" : 19,
    "verse" : "நல்ல கனிகொடாத ஒவ்வொரு மரமும், வெட்டி வீழ்த்தப்பட்டு நெருப்பினுள் வீசப்படும்."
  }, {
    "number" : 20,
    "verse" : "இவ்வாறு அதனதன் கனியினால் மரங்களை இனங்கண்டு கொள்வீர்கள்."
  }, {
    "number" : 21,
    "verse" : "உண்மை மற்றும் கள்ளச் சீடர்கள்“என்னை நோக்கி, ‘ஆண்டவரே, ஆண்டவரே’ என்று, சொல்லுகிறவர்களில் எல்லோரும், பரலோக அரசிற்குள் செல்வதில்லை. மாறாக பரலோகத்தில் இருக்கிற என் பிதாவின் சித்தத்தின்படி செய்கிறவர்கள் மட்டுமே அதின் உள்ளே செல்வார்கள்."
  }, {
    "number" : 22,
    "verse" : "அந்நாளில் அநேகர் என்னிடம், ‘ஆண்டவரே, ஆண்டவரே, நாங்கள் உமது பெயரில் இறைவாக்குச் சொல்லவில்லையா? உமது பெயரில் பிசாசுகளைத் துரத்தவில்லையா? உமது பெயரில் பல அற்புதங்களைச் செய்யவில்லையா?’ என்று சொல்வார்கள்."
  }, {
    "number" : 23,
    "verse" : "அப்பொழுது நான் அவர்களிடம், ‘அக்கிரம செய்கைக்காரர்களே! நான் ஒருபோதும் உங்களை அறியவில்லை, என்னைவிட்டு அகன்று போங்கள்’ என்று வெளிப்படையாகச் சொல்வேன்."
  }, {
    "number" : 24,
    "verse" : "இருவகை வீடுகள்“எனவே, நான் சொல்லும் இவ்வார்த்தைகளைக் கேட்டு, இவற்றின்படி செய்கிற ஒவ்வொருவனும், கற்பாறையின்மேல் தன் வீட்டைக் கட்டிய புத்தியுள்ளவனைப் போலிருப்பான்."
  }, {
    "number" : 25,
    "verse" : "மழை பெய்தது, வெள்ளம் மேலெழுந்தது, காற்று வீசி வீட்டைத் தாக்கியது; அப்படி இருந்தும், வீடு விழவில்லை. ஏனெனில் அதன் அஸ்திபாரம் கற்பாறையின்மேல் போடப்பட்டிருந்தது."
  }, {
    "number" : 26,
    "verse" : "ஆனால், எனது இவ்வார்த்தைகளைக் கேட்டும், அதன்படி செயல்படாத ஒவ்வொருவனும், மணலின்மேல் தன் வீட்டைக் கட்டிய புத்தியில்லாதவன் போலிருப்பான்."
  }, {
    "number" : 27,
    "verse" : "மழை பெய்தது, வெள்ளம் மேலெழுந்தது, காற்று வீசி வீட்டைத் தாக்கியது, அந்த வீடோ பலத்த சேதத்துடன் இடிந்து விழுந்தது.”"
  }, {
    "number" : 28,
    "verse" : "இவற்றை இயேசு சொல்லி முடித்தபோது, அவரது போதனையைக் கேட்ட மக்கள் வியப்படைந்தார்கள்."
  }, {
    "number" : 29,
    "verse" : "ஏனெனில் அவர் மோசேயின் சட்ட ஆசிரியர்களைப் போல் போதிக்காமல், அதிகாரமுள்ளவராய் அவர்களுக்கு போதித்தார்."
  } ]
}
{"bibleAbbr":"urGV2010","bookName":"استثنا","bookEnglishName":"Deuteronomy","chapterNumber":14,"verses":[{"number":1,"verse":"( پاک اور ناپاک جانور) تم رب اپنے خدا کے فرزند ہو۔ اپنے آپ کو مُردوں کے سبب سے نہ زخمی کرو، نہ اپنے سر کے سامنے والے بال منڈواؤ۔"},{"number":2,"verse":"کیونکہ تُو رب اپنے خدا کے لئے مخصوص و مُقدّس قوم ہے۔ دنیا کی تمام قوموں میں سے رب نے تجھے ہی چن کر اپنی ملکیت بنا لیا ہے۔"},{"number":3,"verse":"کوئی بھی مکروہ چیز نہ کھانا۔"},{"number":4,"verse":"تم بَیل، بھیڑبکری،"},{"number":5,"verse":"ہرن، غزال، مِرگ، ( یہ ہرن کے مشابہ ہوتا ہے لیکن فطرتاً مختلف ہوتا ہے۔ اِس کے سینگ کھوکھلے، بےشاخ اور اَن جھڑ ہوتے ہیں۔ antelope۔ یاد رہے کہ قدیم زمانے کے اِن جانوروں کے اکثر نام متروک ہیں یا اُن کا مطلب بدل گیا ہے، اِس لئے اُن کا مختلف ترجمہ ہو سکتا ہے۔) پہاڑی بکری، مہات، ( مہات۔ درازقد ہرنوں کی ایک نوع جس کے سینگ چکردار ہوتے ہیں۔ addax۔) غزالِ افریقہ ( غزالِ افریقہ۔ چکاروں کی تین اقسام میں سے کوئی جو اپنے لمبے اور حلقہ دار سینگوں کی وجہ سے ممتاز ہے۔ oryx۔) اور پہاڑی بکری کھا سکتے ہو۔"},{"number":6,"verse":"جن کے کُھریا پاؤں بالکل چِرے ہوئے ہیں اور جو جگالی کرتے ہیں اُنہیں کھانے کی اجازت ہے۔"},{"number":7,"verse":"اونٹ، بِجُو یا خرگوش کھانا منع ہے۔ وہ تمہارے لئے ناپاک ہیں، کیونکہ وہ جگالی تو کرتے ہیں لیکن اُن کے کُھر یا پاؤں چِرے ہوئے نہیں ہیں۔"},{"number":8,"verse":"سؤر نہ کھانا۔ وہ تمہارے لئے ناپاک ہے، کیونکہ اُس کے کُھر تو چِرے ہوئے ہیں لیکن وہ جگالی نہیں کرتا۔ نہ اُن کا گوشت کھانا، نہ اُن کی لاشوں کو چھونا۔"},{"number":9,"verse":"پانی میں رہنے والے جانور کھانے کے لئے جائز ہیں اگر اُن کے پَر اور چھلکے ہوں۔"},{"number":10,"verse":"لیکن جن کے پَر یا چھلکے نہیں ہیں وہ تمہارے لئے ناپاک ہیں۔"},{"number":11,"verse":"تم ہر پاک پرندہ کھا سکتے ہو۔"},{"number":12,"verse":"لیکن ذیل کے پرندے کھانا منع ہے: عقاب، دڑھیَل گِدھ، کالا گِدھ،"},{"number":13,"verse":"لال چیل، کالی چیل، ہر قسم کا گِدھ،"},{"number":14,"verse":"ہر قسم کا کوّا،"},{"number":15,"verse":"عقابی اُلّو، چھوٹے کان والا اُلّو، بڑے کان والا اُلّو، ہر قسم کا باز،"},{"number":16,"verse":"چھوٹا اُلّو، چنگھاڑنے والا اُلّو، سفید اُلّو،"},{"number":17,"verse":"دشتی اُلّو، مصری گِدھ، قوق،"},{"number":18,"verse":"لق لق، ہر قسم کا بُوتیمار، ہُد ہُد اور چمگادڑ۔ ( یاد رہے کہ قدیم زمانے کے اِن پرندوں کے اکثر نام متروک ہیں یا اُن کا مطلب بدل گیا ہے، اِس لئے اُن کا مختلف ترجمہ ہو سکتا ہے۔)"},{"number":19,"verse":"تمام پَر رکھنے والے کیڑے تمہارے لئے ناپاک ہیں۔ اُنہیں کھانا منع ہے۔"},{"number":20,"verse":"لیکن تم ہر پاک پرندہ کھا سکتے ہو۔"},{"number":21,"verse":"جو جانور خود بہ خود مر جائے اُسے نہ کھانا۔ تُو اُسے اپنی آبادی میں رہنے والے کسی پردیسی کو دے یا کسی اجنبی کو بیچ سکتا ہے اور وہ اُسے کھا سکتا ہے۔ لیکن تُو اُسے مت کھانا، کیونکہ تُو رب اپنے خدا کے لئے مخصوص و مُقدّس قوم ہے۔ بکری کے بچے کو اُس کی ماں کے دودھ میں پکانا منع ہے۔"},{"number":22,"verse":"( اپنی پیداوار کا دسواں حصہ مخصوص کرنا) لازم ہے کہ تُو ہر سال اپنے کھیتوں کی پیداوار کا دسواں حصہ رب کے لئے الگ کرے۔"},{"number":23,"verse":"اِس کے لئے اپنا اناج، انگور کا رس، زیتون کا تیل اور مویشی کے پہلوٹھے رب اپنے خدا کے حضور لے آنا یعنی اُس جگہ جو وہ اپنے نام کی سکونت کے لئے چنے گا۔ وہاں یہ چیزیں قربان کر کے کھا تاکہ تُو عمر بھر رب اپنے خدا کا خوف ماننا سیکھے۔"},{"number":24,"verse":"لیکن ہو سکتا ہے کہ جو جگہ رب تیرا خدا اپنے نام کی سکونت کے لئے چنے گا وہ تیرے گھر سے حد سے زیادہ دُور ہو اور رب تیرے خدا کی برکت کے باعث مذکورہ دسواں حصہ اِتنا زیادہ ہو کہ تُو اُسے مقدِس تک نہیں پہنچا سکتا۔"},{"number":25,"verse":"اِس صورت میں اُسے بیچ کر اُس کے پیسے اُس جگہ لے جا جو رب تیرا خدا اپنے نام کی سکونت کے لئے چنے گا۔"},{"number":26,"verse":"وہاں پہنچ کر اُن پیسوں سے جو جی چاہے خریدنا، خواہ گائےبَیل، بھیڑبکری، مَے یا مَے جیسی کوئی اَور چیز کیوں نہ ہو۔ پھر اپنے گھرانے کے ساتھ مل کر رب اپنے خدا کے حضور یہ چیزیں کھانا اور خوشی منانا۔"},{"number":27,"verse":"ایسے موقعوں پر اُن لاویوں کا خیال رکھنا جو تیرے قبائلی علاقے میں رہتے ہیں، کیونکہ اُنہیں میراث میں زمین نہیں ملے گی۔"},{"number":28,"verse":"ہر تیسرے سال اپنی پیداوار کا دسواں حصہ اپنے شہروں میں جمع کرنا۔"},{"number":29,"verse":"اُسے لاویوں کو دینا جن کے پاس موروثی زمین نہیں ہے، نیز اپنے شہروں میں آباد پردیسیوں، یتیموں اور بیواؤں کو دینا۔ وہ آئیں اور کھانا کھا کر سیر ہو جائیں تاکہ رب تیرا خدا تیرے ہر کام میں برکت دے۔"}]}
{"bibleAbbr":"urGV2010","bookName":"زبور","bookEnglishName":"Psalms","chapterNumber":118,"verses":[{"number":1,"verse":"( اللہ کی مدد پر شکرگزاری) رب کا شکر کرو، کیونکہ وہ بھلا ہے، اور اُس کی شفقت ابدی ہے۔"},{"number":2,"verse":"اسرائیل کہے، ”اُس کی شفقت ابدی ہے۔“"},{"number":3,"verse":"ہارون کا گھرانا کہے، ”اُس کی شفقت ابدی ہے۔“"},{"number":4,"verse":"رب کا خوف ماننے والے کہیں، ”اُس کی شفقت ابدی ہے۔“"},{"number":5,"verse":"مصیبت میں مَیں نے رب کو پکارا تو رب نے میری سن کر میرے پاؤں کو کھلے میدان میں قائم کر دیا ہے۔"},{"number":6,"verse":"رب میرے حق میں ہے، اِس لئے مَیں نہیں ڈروں گا۔ انسان میرا کیا بگاڑ سکتا ہے؟"},{"number":7,"verse":"رب میرے حق میں ہے اور میرا سہارا ہے، اِس لئے مَیں اُن کی شکست دیکھ کر خوش ہوں گا جو مجھ سے نفرت کرتے ہیں۔"},{"number":8,"verse":"رب میں پناہ لینا انسان پر اعتماد کرنے سے کہیں بہتر ہے۔"},{"number":9,"verse":"رب میں پناہ لینا شرفا پر اعتماد کرنے سے کہیں بہتر ہے۔"},{"number":10,"verse":"تمام اقوام نے مجھے گھیر لیا، لیکن مَیں نے اللہ کا نام لے کر اُنہیں بھگا دیا۔"},{"number":11,"verse":"اُنہوں نے مجھے گھیر لیا، ہاں چاروں طرف سے گھیر لیا، لیکن مَیں نے اللہ کا نام لے کر اُنہیں بھگا دیا۔"},{"number":12,"verse":"وہ شہد کی مکھیوں کی طرح چاروں طرف سے مجھ پر حملہ آور ہوئے، لیکن کانٹےدار جھاڑیوں کی آگ کی طرح جلد ہی بجھ گئے۔ مَیں نے رب کا نام لے کر اُنہیں بھگا دیا۔"},{"number":13,"verse":"دشمن نے مجھے دھکا دے کر گرانے کی کوشش کی، لیکن رب نے میری مدد کی۔"},{"number":14,"verse":"رب میری قوت اور میرا گیت ہے، وہ میری نجات بن گیا ہے۔"},{"number":15,"verse":"خوشی اور فتح کے نعرے راست بازوں کے خیموں میں گونجتے ہیں، ”رب کا دہنا ہاتھ زبردست کام کرتا ہے!"},{"number":16,"verse":"رب کا دہنا ہاتھ سرفراز کرتا ہے، رب کا دہنا ہاتھ زبردست کام کرتا ہے!“"},{"number":17,"verse":"مَیں نہیں مروں گا بلکہ زندہ رہ کر رب کے کام بیان کروں گا۔"},{"number":18,"verse":"گو رب نے میری سخت تادیب کی ہے، اُس نے مجھے موت کے حوالے نہیں کیا۔"},{"number":19,"verse":"راستی کے دروازے میرے لئے کھول دو تاکہ مَیں اُن میں داخل ہو کر رب کا شکر کروں۔"},{"number":20,"verse":"یہ رب کا دروازہ ہے، اِسی میں راست باز داخل ہوتے ہیں۔"},{"number":21,"verse":"مَیں تیرا شکر کرتا ہوں، کیونکہ تُو نے میری سن کر مجھے بچایا ہے۔"},{"number":22,"verse":"جس پتھر کو مکان بنانے والوں نے رد کیا وہ کونے کا بنیادی پتھر بن گیا۔"},{"number":23,"verse":"یہ رب نے کیا اور دیکھنے میں کتنا حیرت انگیز ہے۔"},{"number":24,"verse":"اِسی دن رب نے اپنی قدرت دکھائی ہے۔ آؤ، ہم شادیانہ بجا کر اُس کی خوشی منائیں۔"},{"number":25,"verse":"اے رب، مہربانی کر کے ہمیں بچا! اے رب، مہربانی کر کے کامیابی عطا فرما!"},{"number":26,"verse":"مبارک ہے وہ جو رب کے نام سے آتا ہے۔ رب کی سکونت گاہ سے ہم تمہیں برکت دیتے ہیں۔"},{"number":27,"verse":"رب ہی خدا ہے، اور اُس نے ہمیں روشنی بخشی ہے۔ آؤ، عید کی قربانی رسّیوں سے قربان گاہ کے سینگوں کے ساتھ باندھو۔"},{"number":28,"verse":"تُو میرا خدا ہے، اور مَیں تیرا شکر کرتا ہوں۔ اے میرے خدا، مَیں تیری تعظیم کرتا ہوں۔"},{"number":29,"verse":"رب کی ستائش کرو، کیونکہ وہ بھلا ہے اور اُس کی شفقت ابدی ہے۔"}]}
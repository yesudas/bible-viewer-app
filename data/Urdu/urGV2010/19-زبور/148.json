{"bibleAbbr":"urGV2010","bookName":"زبور","bookEnglishName":"Psalms","chapterNumber":148,"verses":[{"number":1,"verse":"( آسمان و زمین پر اللہ کی تمجید) رب کی حمد ہو! آسمان سے رب کی ستائش کرو، بلندیوں پر اُس کی تمجید کرو!"},{"number":2,"verse":"اے اُس کے تمام فرشتو، اُس کی حمد کرو! اے اُس کے تمام لشکرو، اُس کی تعریف کرو!"},{"number":3,"verse":"اے سورج اور چاند، اُس کی حمد کرو! اے تمام چمک دار ستارو، اُس کی ستائش کرو!"},{"number":4,"verse":"اے بلند ترین آسمانو اور آسمان کے اوپر کے پانی، اُس کی حمد کرو!"},{"number":5,"verse":"وہ رب کے نام کی ستائش کریں، کیونکہ اُس نے فرمایا تو وہ وجود میں آئے۔"},{"number":6,"verse":"اُس نے ناقابلِ منسوخ فرمان جاری کر کے اُنہیں ہمیشہ کے لئے قائم کیا ہے۔"},{"number":7,"verse":"اے سمندر کے اژدہاؤ اور تمام گہرائیو، زمین سے رب کی تمجید کرو!"},{"number":8,"verse":"اے آگ، اولو، برف، دُھند اور اُس کے حکم پر چلنے والی آندھیو، اُس کی حمد کرو!"},{"number":9,"verse":"اے پہاڑو اور پہاڑیو، پھل دار درختو اور تمام دیودارو، اُس کی تعریف کرو!"},{"number":10,"verse":"اے جنگلی جانورو، مویشیو، رینگنے والی مخلوقات اور پرندو، اُس کی حمد کرو!"},{"number":11,"verse":"اے زمین کے بادشاہو اور تمام قومو، سردارو اور زمین کے تمام حکمرانو، اُس کی تمجید کرو!"},{"number":12,"verse":"اے نوجوانو اور کنواریو، بزرگو اور بچو، اُس کی حمد کرو!"},{"number":13,"verse":"سب رب کے نام کی ستائش کریں، کیونکہ صرف اُسی کا نام عظیم ہے، اُس کی عظمت آسمان و زمین سے اعلیٰ ہے۔"},{"number":14,"verse":"اُس نے اپنی قوم کو سرفراز کر کے ( لفظی ترجمہ: اپنی قوم کا سینگ بلند کر کے۔) اپنے تمام ایمان داروں کی شہرت بڑھائی ہے، یعنی اسرائیلیوں کی شہرت، اُس قوم کی جو اُس کے قریب رہتی ہے۔ رب کی حمد ہو!"}]}
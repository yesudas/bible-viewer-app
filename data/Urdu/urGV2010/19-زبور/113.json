{"bibleAbbr":"urGV2010","bookName":"زبور","bookEnglishName":"Psalms","chapterNumber":113,"verses":[{"number":1,"verse":"( اللہ کی عظمت اور مہربانی) رب کی حمد ہو! اے رب کے خادمو، رب کے نام کی ستائش کرو، رب کے نام کی تعریف کرو۔"},{"number":2,"verse":"رب کے نام کی اب سے ابد تک تمجید ہو۔"},{"number":3,"verse":"طلوعِ صبح سے غروبِ آفتاب تک رب کے نام کی حمد ہو۔"},{"number":4,"verse":"رب تمام اقوام سے سربلند ہے، اُس کا جلال آسمان سے عظیم ہے۔"},{"number":5,"verse":"کون رب ہمارے خدا کی مانند ہے جو بلندیوں پر تخت نشین ہے"},{"number":6,"verse":"اور آسمان و زمین کو دیکھنے کے لئے نیچے جھکتا ہے؟"},{"number":7,"verse":"پست حال کو وہ خاک میں سے اُٹھا کر پاؤں پر کھڑا کرتا، محتاج کو راکھ سے نکال کر سرفراز کرتا ہے۔"},{"number":8,"verse":"وہ اُسے شرفا کے ساتھ، اپنی قوم کے شرفا کے ساتھ بٹھا دیتا ہے۔"},{"number":9,"verse":"بانجھ کو وہ اولاد عطا کرتا ہے تاکہ وہ گھر میں خوشی سے زندگی گزار سکے۔ رب کی حمد ہو!"}]}
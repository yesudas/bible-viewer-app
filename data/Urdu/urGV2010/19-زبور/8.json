{"bibleAbbr":"urGV2010","bookName":"زبور","bookEnglishName":"Psalms","chapterNumber":8,"verses":[{"number":1,"verse":"( مخلوقات کا تاج) داؤد کا زبور۔ موسیقی کے راہنما کے لئے۔ طرز: گتّیت۔ اے رب ہمارے آقا، تیرا نام پوری دنیا میں کتنا شاندار ہے! تُو نے آسمان پر ہی اپنا جلال ظاہر کر دیا ہے۔"},{"number":2,"verse":"اپنے مخالفوں کے جواب میں تُو نے چھوٹے بچوں اور شیرخواروں کی زبان کو تیار کیا ہے تاکہ وہ تیری قوت سے دشمن اور کینہ پرور کو ختم کریں۔"},{"number":3,"verse":"جب مَیں تیرے آسمان کا ملاحظہ کرتا ہوں جو تیری اُنگلیوں کا کام ہے، چاند اور ستاروں پر غور کرتا ہوں جن کو تُو نے اپنی اپنی جگہ پر قائم کیا"},{"number":4,"verse":"تو انسان کون ہے کہ تُو اُسے یاد کرے یا آدم زاد کہ تُو اُس کا خیال رکھے؟"},{"number":5,"verse":"تُو نے اُسے فرشتوں سے کچھ ہی کم بنایا، ( ایک اَور ممکنہ ترجمہ: تُو نے اُسے تھوڑی دیر کے لئے فرشتوں سے کم کر دیا (دیکھئے عبرانیوں ۲‏:۷‏،۹)۔) تُو نے اُسے جلال اور عزت کا تاج پہنایا۔"},{"number":6,"verse":"تُو نے اُسے اپنے ہاتھوں کے کاموں پر مقرر کیا، سب کچھ اُس کے پاؤں کے نیچے کر دیا،"},{"number":7,"verse":"خواہ بھیڑبکریاں ہوں خواہ گائےبَیل، جنگلی جانور،"},{"number":8,"verse":"پرندے، مچھلیاں یا سمندری راہوں پر چلنے والے باقی تمام جانور۔"},{"number":9,"verse":"اے رب ہمارے آقا، پوری دنیا میں تیرا نام کتنا شاندار ہے!"}]}
{"bibleAbbr":"urGV2010","bookName":"زبور","bookEnglishName":"Psalms","chapterNumber":29,"verses":[{"number":1,"verse":"( رب کے جلال کی تمجید) داؤد کا زبور۔ اے اللہ کے فرزندو، رب کی تمجید کرو! رب کے جلال اور قدرت کی ستائش کرو!"},{"number":2,"verse":"رب کے نام کو جلال دو۔ مُقدّس لباس سے آراستہ ہو کر رب کو سجدہ کرو۔"},{"number":3,"verse":"رب کی آواز سمندر کے اوپر گونجتی ہے۔ جلال کا خدا گرجتا ہے، رب گہرے پانی کے اوپر گرجتا ہے۔"},{"number":4,"verse":"رب کی آواز زوردار ہے، رب کی آواز پُرجلال ہے۔"},{"number":5,"verse":"رب کی آواز دیودار کے درختوں کو توڑ ڈالتی ہے، رب لبنان کے دیودار کے درختوں کو ٹکڑے ٹکڑے کر دیتا ہے۔"},{"number":6,"verse":"وہ لبنان کو بچھڑے اور کوہِ سِریون ( سِریون حرمون کا دوسرا نام ہے۔) کو جنگلی بَیل کے بچے کی طرح کودنے پھاندنے دیتا ہے۔"},{"number":7,"verse":"رب کی آواز آگ کے شعلے بھڑکا دیتی ہے۔"},{"number":8,"verse":"رب کی آواز ریگستان کو ہلا دیتی ہے، رب دشتِ قادس کو کانپنے دیتا ہے۔"},{"number":9,"verse":"رب کی آواز سن کر ہرنی دردِ زہ میں مبتلا ہو جاتی اور جنگلوں کے پتے جھڑ جاتے ہیں۔ لیکن اُس کی سکونت گاہ میں سب پکارتے ہیں، ”جلال!“"},{"number":10,"verse":"رب سیلاب کے اوپر تخت نشین ہے، رب بادشاہ کی حیثیت سے ابد تک تخت نشین ہے۔"},{"number":11,"verse":"رب اپنی قوم کو تقویت دے گا، رب اپنے لوگوں کو سلامتی کی برکت دے گا۔"}]}
{"bibleAbbr":"urGV2010","bookName":"زبور","bookEnglishName":"Psalms","chapterNumber":124,"verses":[{"number":1,"verse":"( مصیبت میں اللہ ہمارا سہارا ہے) داؤد کا زیارت کا گیت۔ اسرائیل کہے، ”اگر رب ہمارے ساتھ نہ ہوتا،"},{"number":2,"verse":"اگر رب ہمارے ساتھ نہ ہوتا جب لوگ ہمارے خلاف اُٹھے"},{"number":3,"verse":"اور آگ بگولا ہو کر اپنا پورا غصہ ہم پر اُتارا، تو وہ ہمیں زندہ ہڑپ کر لیتے۔"},{"number":4,"verse":"پھر سیلاب ہم پر ٹوٹ پڑتا، ندی کا تیز دھارا ہم پر غالب آ جاتا"},{"number":5,"verse":"اور متلاطم پانی ہم پر سے گزر جاتا۔“"},{"number":6,"verse":"رب کی حمد ہو جس نے ہمیں اُن کے دانتوں کے حوالے نہ کیا، ورنہ وہ ہمیں پھاڑ کھاتے۔"},{"number":7,"verse":"ہماری جان اُس چڑیا کی طرح چھوٹ گئی ہے جو چڑی مار کے پھندے سے نکل کر اُڑ گئی ہے۔ پھندا ٹوٹ گیا ہے، اور ہم بچ نکلے ہیں۔"},{"number":8,"verse":"رب کا نام، ہاں اُسی کا نام ہمارا سہارا ہے جو آسمان و زمین کا خالق ہے۔"}]}
{"bibleAbbr":"urGV2010","bookName":"زبور","bookEnglishName":"Psalms","chapterNumber":116,"verses":[{"number":1,"verse":"( موت سے نجات پر شکرگزاری) مَیں رب سے محبت رکھتا ہوں، کیونکہ اُس نے میری آواز اور میری التجا سنی ہے۔"},{"number":2,"verse":"اُس نے اپنا کان میری طرف جھکایا ہے، اِس لئے مَیں عمر بھر اُسے پکاروں گا۔"},{"number":3,"verse":"موت نے مجھے اپنی زنجیروں میں جکڑ لیا، اور پاتال کی پریشانیاں مجھ پر غالب آئیں۔ مَیں مصیبت اور دُکھ میں پھنس گیا۔"},{"number":4,"verse":"تب مَیں نے رب کا نام پکارا، ”اے رب، مہربانی کر کے مجھے بچا!“"},{"number":5,"verse":"رب مہربان اور راست ہے، ہمارا خدا رحیم ہے۔"},{"number":6,"verse":"رب سادہ لوگوں کی حفاظت کرتا ہے۔ جب مَیں پست حال تھا تو اُس نے مجھے بچایا۔"},{"number":7,"verse":"اے میری جان، اپنی آرام گاہ کے پاس واپس آ، کیونکہ رب نے تیرے ساتھ بھلائی کی ہے۔"},{"number":8,"verse":"کیونکہ اے رب، تُو نے میری جان کو موت سے، میری آنکھوں کو آنسو بہانے سے اور میرے پاؤں کو پھسلنے سے بچایا ہے۔"},{"number":9,"verse":"اب مَیں زندوں کی زمین میں رہ کر رب کے حضور چلوں گا۔"},{"number":10,"verse":"مَیں ایمان لایا اور اِس لئے بولا، ”مَیں شدید مصیبت میں پھنس گیا ہوں۔“"},{"number":11,"verse":"مَیں سخت گھبرا گیا اور بولا، ”تمام انسان دروغ گو ہیں۔“"},{"number":12,"verse":"جو بھلائیاں رب نے میرے ساتھ کی ہیں اُن سب کے عوض مَیں کیا دوں؟"},{"number":13,"verse":"مَیں نجات کا پیالہ اُٹھا کر رب کا نام پکاروں گا۔"},{"number":14,"verse":"مَیں رب کے حضور اُس کی ساری قوم کے سامنے ہی اپنی مَنتیں پوری کروں گا۔"},{"number":15,"verse":"رب کی نگاہ میں اُس کے ایمان داروں کی موت گراں قدر ہے۔"},{"number":16,"verse":"اے رب، یقیناً مَیں تیرا خادم، ہاں تیرا خادم اور تیری خادمہ کا بیٹا ہوں۔ تُو نے میری زنجیروں کو توڑ ڈالا ہے۔"},{"number":17,"verse":"مَیں تجھے شکرگزاری کی قربانی پیش کر کے تیرا نام پکاروں گا۔"},{"number":18,"verse":"مَیں رب کے حضور اُس کی ساری قوم کے سامنے ہی اپنی مَنتیں پوری کروں گا۔"},{"number":19,"verse":"مَیں رب کے گھر کی بارگاہوں میں، اے یروشلم تیرے بیچ میں ہی اُنہیں پورا کروں گا۔ رب کی حمد ہو۔"}]}
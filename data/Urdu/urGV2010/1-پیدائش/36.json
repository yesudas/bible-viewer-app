{"bibleAbbr":"urGV2010","bookName":"پیدائش","bookEnglishName":"Genesis","chapterNumber":36,"verses":[{"number":1,"verse":"( عیسَو کی اولاد) یہ عیسَو کی اولاد کا نسب نامہ ہے (عیسَو کو ادوم بھی کہا جاتا ہے):"},{"number":2,"verse":"عیسَو نے تین کنعانی عورتوں سے شادی کی: حِتّی آدمی ایلون کی بیٹی عدہ سے، عنہ کی بیٹی اُہلی بامہ سے جو حِوّی آدمی صِبعون کی نواسی تھی"},{"number":3,"verse":"اور اسمٰعیل کی بیٹی باسمت سے جو نبایوت کی بہن تھی۔"},{"number":4,"verse":"عدہ کا ایک بیٹا اِلی فز اور باسمت کا ایک بیٹا رعوایل پیدا ہوا۔"},{"number":5,"verse":"اُہلی بامہ کے تین بیٹے پیدا ہوئے، یعوس، یعلام اور قورح۔ عیسَو کے یہ تمام بیٹے ملکِ کنعان میں پیدا ہوئے۔"},{"number":6,"verse":"بعد میں عیسَو دوسرے ملک میں چلا گیا۔ اُس نے اپنی بیویوں، بیٹے بیٹیوں اور گھر کے رہنے والوں کو اپنے تمام مویشیوں اور ملکِ کنعان میں حاصل کئے ہوئے مال سمیت اپنے ساتھ لیا۔"},{"number":7,"verse":"وہ اِس وجہ سے چلا گیا کہ دونوں بھائیوں کے پاس اِتنے ریوڑ تھے کہ چَرانے کی جگہ کم پڑ گئی۔"},{"number":8,"verse":"چنانچہ عیسَو پہاڑی علاقے سعیر میں آباد ہوا۔ عیسَو کا دوسرا نام ادوم ہے۔"},{"number":9,"verse":"یہ عیسَو یعنی سعیر کے پہاڑی علاقے میں آباد ادومیوں کا نسب نامہ ہے:"},{"number":10,"verse":"عیسَو کی بیوی عدہ کا ایک بیٹا اِلی فز تھا جبکہ اُس کی بیوی باسمت کا ایک بیٹا رعوایل تھا۔"},{"number":11,"verse":"اِلی فز کے بیٹے تیمان، اومر، صفو، جعتام، قنز"},{"number":12,"verse":"اور عمالیق تھے۔ عمالیق اِلی فز کی حرم تِمنع کا بیٹا تھا۔ یہ سب عیسَو کی بیوی عدہ کی اولاد میں شامل تھے۔"},{"number":13,"verse":"رعوایل کے بیٹے نحت، زارح، سمّہ اور مِزّہ تھے۔ یہ سب عیسَو کی بیوی باسمت کی اولاد میں شامل تھے۔"},{"number":14,"verse":"عیسَو کی بیوی اُہلی بامہ جو عنہ کی بیٹی اور صِبعون کی نواسی تھی کے تین بیٹے یعوس، یعلام اور قورح تھے۔"},{"number":15,"verse":"عیسَو سے مختلف قبیلوں کے سردار نکلے۔ اُس کے پہلوٹھے اِلی فز سے یہ قبائلی سردار نکلے: تیمان، اومر، صفو، قنز،"},{"number":16,"verse":"قورح، جعتام اور عمالیق۔ یہ سب عیسَو کی بیوی عدہ کی اولاد تھے۔"},{"number":17,"verse":"عیسَو کے بیٹے رعوایل سے یہ قبائلی سردار نکلے: نحت، زارح، سمّہ اور مِزّہ۔ یہ سب عیسَو کی بیوی باسمت کی اولاد تھے۔"},{"number":18,"verse":"عیسَو کی بیوی اُہلی بامہ یعنی عنہ کی بیٹی سے یہ قبائلی سردار نکلے: یعوس، یعلام اور قورح۔"},{"number":19,"verse":"یہ تمام سردار عیسَو کی اولاد ہیں۔"},{"number":20,"verse":"( سعیر کی اولاد) ملکِ ادوم کے کچھ باشندے حوری آدمی سعیر کی اولاد تھے۔ اُن کے نام لوطان، سوبل، صِبعون، عنہ،"},{"number":21,"verse":"دیسون، ایصر اور دیسان تھے۔ سعیر کے یہ بیٹے ملکِ ادوم میں حوری قبیلوں کے سردار تھے۔"},{"number":22,"verse":"لوطان حوری اور ہیمام کا باپ تھا۔ (تِمنع لوطان کی بہن تھی۔)"},{"number":23,"verse":"سوبل کے بیٹے علوان، مانحت، عیبال، سفو اور اونام تھے۔"},{"number":24,"verse":"صِبعون کے بیٹے ایّاہ اور عنہ تھے۔ اِسی عنہ کو گرم چشمے ملے جب وہ بیابان میں اپنے باپ کے گدھے چَرا رہا تھا۔"},{"number":25,"verse":"عنہ کا ایک بیٹا دیسون اور ایک بیٹی اُہلی بامہ تھی۔"},{"number":26,"verse":"دیسون کے چار بیٹے حمدان، اِشبان، یِتران اور کِران تھے۔"},{"number":27,"verse":"ایصر کے تین بیٹے بِلہان، زعوان اور عقان تھے۔"},{"number":28,"verse":"دیسان کے دو بیٹے عُوض اور اران تھے۔"},{"number":29,"verse":"یہی یعنی لوطان، سوبل، صِبعون، عنہ، دیسون، ایصر اور دیسان سعیر کے ملک میں حوری قبائل کے سردار تھے۔"},{"number":31,"verse":"( ادوم کے بادشاہ) اِس سے پہلے کہ اسرائیلیوں کا کوئی بادشاہ تھا ذیل کے بادشاہ یکے بعد دیگرے ملکِ ادوم میں حکومت کرتے تھے:"},{"number":32,"verse":"بالع بن بعور جو دنہابا شہر کا تھا ملکِ ادوم کا پہلا بادشاہ تھا۔"},{"number":33,"verse":"اُس کی موت پر یوباب بن زارح جو بُصرہ شہر کا تھا۔"},{"number":34,"verse":"اُس کی موت پر حُشام جو تیمانیوں کے ملک کا تھا۔"},{"number":35,"verse":"اُس کی موت پر ہدد بن بِدد جس نے ملکِ موآب میں مِدیانیوں کو شکست دی۔ وہ عویت کا تھا۔"},{"number":36,"verse":"اُس کی موت پر سملہ جو مسرِقہ کا تھا۔"},{"number":37,"verse":"اُس کی موت پر ساؤل جو دریائے فرات پر رحوبوت شہر کا تھا۔"},{"number":38,"verse":"اُس کی موت پر بعل حنان بن عکبور۔"},{"number":39,"verse":"اُس کی موت پر ہدد جو فاعُو شہر کا تھا (بیوی کا نام مہیطب ایل بنت مطرِد بنت میزاہاب تھا)۔"},{"number":40,"verse":"عیسَو سے ادومی قبیلوں کے یہ سردار نکلے: تِمنع، علوَہ، یتیت، اُہلی بامہ، ایلہ، فینون، قنز، تیمان، مِبصار، مجدی ایل اور عِرام۔ ادوم کے سرداروں کی یہ فہرست اُن کی موروثی زمین کی آبادیوں اور قبیلوں کے مطابق ہی بیان کی گئی ہے۔ عیسَو اُن کا باپ ہے۔"}]}
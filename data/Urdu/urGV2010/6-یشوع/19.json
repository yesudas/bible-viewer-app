{"bibleAbbr":"urGV2010","bookName":"یشوع","bookEnglishName":"Joshua","chapterNumber":19,"verses":[{"number":1,"verse":"( شمعون کا علاقہ) جب قرعہ ڈالا گیا تو شمعون کے قبیلے اور اُس کے کنبوں کو دوسرا حصہ مل گیا۔ اُس کی زمین یہوداہ کے قبیلے کے علاقے کے درمیان تھی۔"},{"number":2,"verse":"اُسے یہ شہر مل گئے: بیرسبع (سبع)، مولادہ،"},{"number":3,"verse":"حصار سوعال، بالاہ، عضم،"},{"number":4,"verse":"اِلتولد، بتول، حُرمہ،"},{"number":5,"verse":"صِقلاج، بیت مرکبوت، حصار سوسہ،"},{"number":6,"verse":"بیت لباؤت اور ساروحن۔ اِن شہروں کی تعداد 13 تھی۔ ہر شہر کے گرد و نواح کی آبادیاں اُس کے ساتھ گنی جاتی تھیں۔"},{"number":7,"verse":"اِن کے علاوہ یہ چار شہر بھی شمعون کے تھے: عین، رِمّون، عتر اور عسن۔ ہر شہر کے گرد و نواح کی آبادیاں اُس کے ساتھ گنی جاتی تھیں۔"},{"number":8,"verse":"اِن شہروں کے گرد و نواح کی تمام آبادیاں بعلات بیر یعنی نجب کے رامہ تک اُن کے ساتھ گنی جاتی تھیں۔ یہ تھی شمعون اور اُس کے کنبوں کی ملکیت۔"},{"number":9,"verse":"یہ جگہیں اِس لئے یہوداہ کے قبیلے کے علاقے سے لی گئیں کہ یہوداہ کا علاقہ اُس کے لئے بہت زیادہ تھا۔ یہی وجہ ہے کہ شمعون کا علاقہ یہوداہ کے بیچ میں ہے۔"},{"number":10,"verse":"( زبولون کا علاقہ) جب قرعہ ڈالا گیا تو زبولون کے قبیلے اور اُس کے کنبوں کو تیسرا حصہ مل گیا۔ اُس کی جنوبی سرحد یُقنعام کی ندی سے شروع ہوئی اور پھر مشرق کی طرف دباست، مرعلہ اور سارید سے ہو کر کسلوت تبور کے علاقے تک پہنچی۔ اِس کے بعد وہ مُڑ کر مشرقی سرحد کے طور پر دابرت کے پاس آئی اور چڑھتی چڑھتی یفیع پہنچی۔"},{"number":13,"verse":"وہاں سے وہ مزید مشرق کی طرف بڑھتی ہوئی جات حِفر، عیت قاضین اور رِمّون سے ہو کر نیعہ کے پاس آئی۔"},{"number":14,"verse":"زبولون کی شمالی اور مغربی سرحد حناتون میں سے گزرتی گزرتی وادیٔ اِفتاح ایل پر ختم ہوئی۔"},{"number":15,"verse":"بارہ شہر اُن کے گرد و نواح کی آبادیوں سمیت زبولون کی ملکیت میں آئے جن میں قطات، نہلال، سِمرون، اِدالہ اور بیت لحم شامل تھے۔"},{"number":16,"verse":"زبولون کے قبیلے کو یہی کچھ اُس کے کنبوں کے مطابق مل گیا۔"},{"number":17,"verse":"( اِشکار کا علاقہ) جب قرعہ ڈالا گیا تو اِشکار کے قبیلے اور اُس کے کنبوں کو چوتھا حصہ مل گیا۔"},{"number":18,"verse":"اُس کا علاقہ یزرعیل سے لے کر شمال کی طرف پھیل گیا۔ یہ شہر اُس میں شامل تھے: کسولوت، شونیم،"},{"number":19,"verse":"حفاریم، شیون، اناخرت،"},{"number":20,"verse":"ربیت، قِسیون، اِبض،"},{"number":21,"verse":"ریمت، عین جنیم، عین حدّہ اور بیت فصیص۔"},{"number":22,"verse":"شمال میں یہ سرحد تبور پہاڑ سے شروع ہوئی اور شخصومہ اور بیت شمس سے ہو کر دریائے یردن تک اُتر آئی۔ 16 شہر اُن کے گرد و نواح کی آبادیوں سمیت اِشکار کی ملکیت میں آئے۔"},{"number":23,"verse":"اُسے یہ پورا علاقہ اُس کے کنبوں کے مطابق مل گیا۔"},{"number":24,"verse":"( آشر کا علاقہ) جب قرعہ ڈالا گیا تو آشر کے قبیلے اور اُس کے کنبوں کو پانچواں حصہ مل گیا۔"},{"number":25,"verse":"اُس کے علاقے میں یہ شہر شامل تھے: خِلقت، حلی، بطن، اَکشاف،"},{"number":26,"verse":"المَلِک، عمعاد اور مِسال۔ اُس کی سرحد سمندر کے ساتھ ساتھ چلتی ہوئی کرمل کے پہاڑی سلسلے کے دامن میں سے گزری اور اُترتی اُترتی سیحور لِبنات تک پہنچی۔"},{"number":27,"verse":"وہاں وہ مشرق میں بیت دجون کی طرف مُڑ کر زبولون کے علاقے تک پہنچی اور اُس کی مغربی سرحد کے ساتھ چلتی چلتی شمال میں وادیٔ اِفتاح ایل تک پہنچی۔ آگے بڑھتی ہوئی وہ بیت عِمق اور نعی ایل سے ہو کر شمال کی طرف مُڑی جہاں کابول تھا۔"},{"number":28,"verse":"پھر وہ عِبرون، رحوب، حمون اور قاناہ سے ہو کر بڑے شہر صیدا تک پہنچی۔"},{"number":29,"verse":"اِس کے بعد آشر کی سرحد رامہ کی طرف مُڑ کر فصیل دار شہر صور کے پاس آئی۔ وہاں وہ حوسہ کی طرف مُڑی اور چلتی چلتی اکزیب کے قریب سمندر پر ختم ہوئی۔"},{"number":30,"verse":"22 شہر اُن کے گرد و نواح کی آبادیوں سمیت آشر کی ملکیت میں آئے۔ اِن میں عُمہ، افیق اور رحوب شامل تھے۔"},{"number":31,"verse":"آشر کو اُس کے کنبوں کے مطابق یہی کچھ ملا۔"},{"number":32,"verse":"( نفتالی کا علاقہ) جب قرعہ ڈالا گیا تو نفتالی کے قبیلے اور اُس کے کنبوں کو چھٹا حصہ مل گیا۔"},{"number":33,"verse":"جنوب میں اُس کی سرحد دریائے یردن پر لقوم سے شروع ہوئی اور مغرب کی طرف چلتی چلتی یبنئیل، ادامی نقب، ایلون ضعننیم اور حلف سے ہو کر ازنوت تبور تک پہنچی۔ وہاں سے وہ مغربی سرحد کی حیثیت سے حقوق کے پاس آئی۔ نفتالی کی جنوبی سرحد زبولون کی شمالی سرحد اور مغرب میں آشر کی مشرقی سرحد تھی۔ دریائے یردن اور یہوداہ ( یہاں یہوداہ کا مطلب ملکِ بسن ہو سکتا ہے جو منسّی کے علاقے میں تھا لیکن جس پر یہوداہ کے قبیلے کے مرد یائیر نے فتح پائی تھی۔) اُس کی مشرقی سرحد تھی۔"},{"number":35,"verse":"ذیل کے فصیل دار شہر نفتالی کی ملکیت میں آئے: صدّیم، صیر، حمّت، رقّت، کِنّرت،"},{"number":36,"verse":"ادامہ، رامہ، حصور،"},{"number":37,"verse":"قادس، اِدرعی، عین حصور،"},{"number":38,"verse":"اِرون، مِجدل ایل، حُریم، بیت عنات اور بیت شمس۔ ایسے 19 شہر تھے۔ ہر شہر کے گرد و نواح کی آبادیاں بھی اُس کے ساتھ گنی جاتی تھیں۔"},{"number":39,"verse":"نفتالی کو یہی کچھ اُس کے کنبوں کے مطابق ملا۔"},{"number":40,"verse":"( دان کا علاقہ) جب قرعہ ڈالا گیا تو دان کے قبیلے اور اُس کے کنبوں کو ساتواں حصہ ملا۔"},{"number":41,"verse":"اُس کے علاقے میں یہ شہر شامل تھے: صُرعہ، اِستال، عیرشمس،"},{"number":42,"verse":"شعلبّین، ایالون، اِتلاہ،"},{"number":43,"verse":"ایلون، تِمنت، عقرون،"},{"number":44,"verse":"اِلتقِہ، جِبّتون، بعلات،"},{"number":45,"verse":"یہود، بنی برق، جات رِمّون،"},{"number":46,"verse":"مے یرقون اور رقون اُس علاقے سمیت جو یافا کے مقابل ہے۔"},{"number":47,"verse":"افسوس، دان کا قبیلہ اپنے اِس علاقے پر قبضہ کرنے میں کامیاب نہ ہوا، اِس لئے اُس کے مردوں نے لشم شہر پر حملہ کر کے اُس پر فتح پائی اور اُس کے باشندوں کو تلوار سے مار ڈالا۔ پھر وہ خود وہاں آباد ہوئے۔ اُس وقت لشم شہر کا نام دان میں تبدیل ہوا۔ (دان اُن کے قبیلے کا باپ تھا۔)"},{"number":48,"verse":"لیکن یشوع کے زمانے میں دان کے قبیلے کو اُس کے کنبوں کے مطابق مذکورہ تمام شہر اور اُن کے گرد و نواح کی آبادیاں مل گئیں۔"},{"number":49,"verse":"( یشوع کو بھی زمین ملتی ہے) پورے ملک کو تقسیم کرنے کے بعد اسرائیلیوں نے یشوع بن نون کو بھی اپنے درمیان کچھ موروثی زمین دے دی۔"},{"number":50,"verse":"رب کے حکم پر اُنہوں نے اُسے افرائیم کا شہر تِمنت سِرح دے دیا۔ یشوع نے خود اِس کی درخواست کی تھی۔ وہاں جا کر اُس نے شہر کو از سرِ نو تعمیر کیا اور اُس میں آباد ہوا۔"},{"number":51,"verse":"غرض یہ وہ تمام زمینیں ہیں جو اِلی عزر امام، یشوع بن نون اور قبیلوں کے آبائی گھرانوں کے سربراہوں نے سَیلا میں ملاقات کے خیمے کے دروازے پر قرعہ ڈال کر تقسیم کی تھیں۔ یوں تقسیم کرنے کا یہ کام مکمل ہوا۔"}]}
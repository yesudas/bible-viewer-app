{"bibleAbbr":"urRGV2017","bookName":"yasāyāh","bookEnglishName":"Isaiah","chapterNumber":12,"verses":[{"number":1,"verse":"( bache huoṅ kī hamd-o-sanā) us din tum gīt gāoge, “ai rab, maiṅ terī satāish karūṅga! yaqīnan tū mujh se nārāz thā, lekin ab terā ġhazab mujh par se dūr ho jāe aur tū mujhe tasallī de."},{"number":2,"verse":"allāh merī najāt hai. us par bharosā rakh kar maiṅ dahshat nahīṅ khāūṅgā. kyūṅki rab ḳhudā merī quwwat aur merā gīt hai, wuh merī najāt ban gayā hai.”"},{"number":3,"verse":"tum shādmānī se najāt ke chashmoṅ se pānī bharoge."},{"number":4,"verse":"us din tum kahoge, “rab kī satāish karo! us kā nām le kar use pukāro! jo kuchh us ne kiyā hai duniyā ko batāo, us ke nām kī azmat kā elān karo."},{"number":5,"verse":"rab kī tamjīd kā gīt gāo, kyūṅki us ne zabardast kām kiyā hai, aur is kā ilm pūrī duniyā tak pahuṅche."},{"number":6,"verse":"ai yarūshalam kī rahne wālī, shādiyānā bajā kar ḳhushī ke nāre lagā! kyūṅki isrāīl kā quddūs azīm hai, aur wuh tere darmiyān hī sukūnat kartā hai.”"}]}
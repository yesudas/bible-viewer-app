{"bibleAbbr":"urRGV2017","bookName":"yasāyāh","bookEnglishName":"Isaiah","chapterNumber":4,"verses":[{"number":1,"verse":"tab sāt aurateṅ ek hī mard se lipaṭ kar kaheṅgī, “ham se shādī kareṅ! beshak ham ḳhud hī rozmarrā kī zarūriyāt pūrī kareṅgī, ḳhwāh khānā ho yā kapṛā. lekin ham āp ke nām se kahlāeṅ tāki hamārī sharmindagī dūr ho jāe.”"},{"number":2,"verse":"( yarūshalam kī bahālī) us din jo kuchh rab phūṭne degā wuh shāndār aur jalālī hogā, mulk kī paidāwār bache hue isrāīliyoṅ ke lie faḳhr aur āb-o-tāb kā bāis hogī."},{"number":3,"verse":"tab jo bhī siyyūn meṅ bāqī rah gae hoṅge wuh muqaddas kahlāeṅge. yarūshalam ke jin bāshindoṅ ke nām zindoṅ kī fahrist meṅ darj kie gae haiṅ wuh bach kar muqaddas kahlāeṅge."},{"number":4,"verse":"rab siyyūn kī fuzlā se latpat beṭiyoṅ ko dho kar pāk-sāf karegā, wuh adālat aur tabāhī kī rūh se yarūshalam kī ḳhūṅrezī ke dhabbe dūr kar degā."},{"number":5,"verse":"phir rab hone degā ki din ko bādal siyyūn ke pūre pahāṛ aur us par jamā hone wāloṅ par sāyā ḍāle jabki rāt ko dhuāṅ aur dahaktī āg kī chamak-damak us par chhāī rahe. yūṅ us pūre shāndār ilāqe par sāebān hogā"},{"number":6,"verse":"jo use jhulastī dhūp se mahfūz rakhegā aur tūfān aur bārish se panāh degā."}]}
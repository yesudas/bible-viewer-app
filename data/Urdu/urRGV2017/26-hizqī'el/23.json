{"bibleAbbr":"urRGV2017","bookName":"hizqī'el","bookEnglishName":"Ezekiel","chapterNumber":23,"verses":[{"number":1,"verse":"( behayā bahneṅ aholā aur aholībā) rab mujh se hamkalām huā,"},{"number":2,"verse":"“ai ādamzād, do auratoṅ kī kahānī sun le. donoṅ ek hī māṅ kī beṭiyāṅ thīṅ."},{"number":3,"verse":"wuh abhī jawān hī thīṅ jab misr meṅ kasbī ban gaīṅ. wahīṅ mard donoṅ kuṅwāriyoṅ kī chhātiyāṅ sahlā kar apnā dil bahlāte the."},{"number":4,"verse":"baṛī kā nām aholā aur chhoṭī kā nām aholībā thā. aholā sāmariyya aur aholībā yarūshalam hai. maiṅ donoṅ kā mālik ban gayā, aur donoṅ ke beṭe-beṭiyāṅ paidā hue."},{"number":5,"verse":"go maiṅ aholā kā mālik thā to bhī wuh zinā karne lagī. shahwat se bhar kar wuh jangjū asūriyoṅ ke pīchhe paṛ gaī, aur yihī us ke āshiq ban gae."},{"number":6,"verse":"shāndār kapṛoṅ se mulabbas yih gawarnar aur faujī afsar use baṛe pyāre lage. sab ḳhūbsūrat jawān aur achchhe ghuṛsawār the."},{"number":7,"verse":"asūr ke chīdā chīdā beṭoṅ se us ne zinā kiyā. jis kī bhī use shahwat thī us se aur us ke butoṅ se wuh nāpāk huī."},{"number":8,"verse":"lekin us ne jawānī meṅ misriyoṅ ke sāth jo zinākārī shurū huī wuh bhī na chhoṛī. wuhī log the jo us ke sāth us waqt hambistar hue the jab wuh abhī kuṅwārī thī, jinhoṅ ne us kī chhātiyāṅ sahlā kar apnī gandī ḳhwāhishāt us se pūrī kī thīṅ."},{"number":9,"verse":"yih dekh kar maiṅ ne use us ke asūrī āshiqoṅ ke hawāle kar diyā, un hī ke hawāle jin kī shadīd shahwat use thī."},{"number":10,"verse":"un hī se aholā kī adālat huī. unhoṅ ne us ke kapṛe utār kar use barahnā kar diyā aur us ke beṭe-beṭiyoṅ ko us se chhīn liyā. use ḳhud unhoṅ ne talwār se mār ḍālā. yūṅ wuh dīgar auratoṅ ke lie ibratangez misāl ban gaī."},{"number":11,"verse":"go us kī bahan aholībā ne yih sab kuchh dekhā to bhī wuh shahwat aur zinākārī ke lihāz se apnī bahan se kahīṅ zyādā āge baṛhaī."},{"number":12,"verse":"wuh bhī shahwat ke māre asūriyoṅ ke pīchhe paṛ gaī. yih ḳhūbsūrat jawān sab use pyāre the, ḳhwāh asūrī gawarnar yā afsar, ḳhwāh shāndār kapṛoṅ se mulabbas faujī yā achchhe ghuṛsawār the."},{"number":13,"verse":"maiṅ ne dekhā ki us ne bhī apne āp ko nāpāk kar diyā. is meṅ donoṅ beṭiyāṅ ek jaisī thīṅ."},{"number":14,"verse":"lekin aholībā kī zinākārānā harkateṅ kahīṅ zyādā burī thīṅ. ek din us ne dīwār par bābal ke mardoṅ kī taswīr dekhī. taswīr lāl rang se khaiṅchī huī thī."},{"number":15,"verse":"mardoṅ kī kamr meṅ paṭkā aur sar par pagaṛī bandhī huī thī. wuh bābal ke un afsaroṅ kī mānind lagte the jo rathoṅ par sawār laṛte haiṅ."},{"number":16,"verse":"mardoṅ kī taswīr deḳhte hī aholībā ke dil meṅ un ke lie shadīd ārzū paidā huī. chunāṅche us ne apne qāsidoṅ ko bābal bhej kar unheṅ āne kī dāwat dī."},{"number":17,"verse":"tab bābal ke mard us ke pās āe aur us se hambistar hue. apnī zinākārī se unhoṅ ne use nāpāk kar diyā. lekin un se nāpāk hone ke bād us ne tang ā kar apnā muṅh un se pher liyā."},{"number":18,"verse":"jab us ne khule taur par un se zinā karke apnī barahnagī sab par zāhir kī to maiṅ ne tang ā kar apnā muṅh us se pher liyā, bilkul usī tarah jis tarah maiṅ ne apnā muṅh us kī bahan se bhī pher liyā thā."},{"number":19,"verse":"lekin yih bhī us ke lie kāfī na thā balki us ne apnī zinākārī meṅ mazīd izāfā kiyā. use jawānī ke din yād āe jab wuh misr meṅ kasbī thī."},{"number":20,"verse":"wuh shahwat ke māre pahle āshiqoṅ kī ārzū karne lagī, un se jo gadhoṅ aur ghoṛoṅ kī sī jinsī tāqat rakhte the."},{"number":21,"verse":"kyūṅki tū apnī jawānī kī zinākārī dohrāne kī mutamannī thī. tū ek bār phir un se hambistar honā chāhtī thī jo misr meṅ terī chhātiyāṅ sahlā kar apnā dil bahlāte the."},{"number":22,"verse":"chunāṅche rab qādir-e-mutlaq farmātā hai, ‘ai aholībā, maiṅ tere āshiqoṅ ko tere ḳhilāf khaṛā karūṅga. jin se tū ne tang ā kar apnā muṅh pher liyā thā unheṅ maiṅ chāroṅ taraf se tere ḳhilāf lāūṅgā."},{"number":23,"verse":"bābal, kasdiyoṅ, fiqod, shoa aur qoa ke faujī mil kar tujh par ṭūṭ paṛeṅge. ghuṛsawār asūrī bhī un meṅ shāmil hoṅge, aise ḳhūbsūrat jawān jo sab gawarnar, afsar, rathsawār faujī aur ūṅche tabqe ke afrād hoṅge."},{"number":24,"verse":"shimāl se wuh rathoṅ aur muḳhtalif qaumoṅ ke muta'addid faujiyoṅ samet tujh par hamlā kareṅge. wuh tujhe yūṅ gher leṅge ki har taraf chhoṭī aur baṛī ḍhāleṅ, har taraf ḳhod nazar āeṅge. maiṅ tujhe un ke hawāle kar dūṅgā tāki wuh tujhe sazā de kar apne qawānīn ke mutābiq terī adālat kareṅ."},{"number":25,"verse":"tū merī ġhairat kā tajribā karegī, kyūṅki yih log ġhusse meṅ tujh se nipaṭ leṅge. wuh terī nāk aur kānoṅ ko kāṭ ḍāleṅge aur bache huoṅ ko talwār se maut ke ghāṭ utāreṅge. tere beṭe-beṭiyoṅ ko wuh le jāeṅge, aur jo kuchh un ke pīchhe rah jāe wuh bhasm ho jāegā."},{"number":26,"verse":"wuh tere libās aur tere zewarāt ko tujh par se utāreṅge."},{"number":27,"verse":"yūṅ maiṅ terī wuh fahhāshī aur zinākārī rok dūṅgā jis kā silsilā tū ne misr meṅ shurū kiyā thā. tab na tū ārzūmand nazaroṅ se in chīzoṅ kī taraf dekhegī, na misr ko yād karegī."},{"number":28,"verse":"kyūṅki rab qādir-e-mutlaq farmātā hai ki maiṅ tujhe un ke hawāle karne ko hūṅ jo tujh se nafrat karte haiṅ, un ke hawāle jin se tū ne tang ā kar apnā muṅh pher liyā thā."},{"number":29,"verse":"wuh baṛī nafrat se tere sāth pesh āeṅge. jo kuchh tū ne mehnat se kamāyā use wuh chhīn kar tujhe nangī aur barahnā chhoṛeṅge. tab terī zinākārī kā sharmnāk anjām aur terī fahhāshī sab par zāhir ho jāegī."},{"number":30,"verse":"tab tujhe is kā ajr milegā ki tū qaumoṅ ke pīchhe paṛ kar zinā kartī rahī, ki tū ne un ke butoṅ kī pūjā karke apne āp ko nāpāk kar diyā hai."},{"number":31,"verse":"tū apnī bahan ke namūne par chal paṛī, is lie maiṅ tujhe wuhī pyālā pilāūṅgā jo use pīnā paṛā."},{"number":32,"verse":"rab qādir-e-mutlaq farmātā hai ki tujhe apnī bahan kā pyālā pīnā paṛegā jo baṛā aur gahrā hai. aur tū us waqt tak use pītī rahegī jab tak mazāq aur lān-tān kā nishānā na ban gaī ho."},{"number":33,"verse":"dahshat aur tabāhī kā pyālā pī pī kar tū madhoshī aur dukh se bhar jāegī. tū apnī bahan sāmariyya kā yih pyālā"},{"number":34,"verse":"āḳhirī qatre tak pī legī, phir pyāle ko pāsh pāsh karke us ke ṭukṛe chabā legī aur apne sīne ko phāṛ legī.’ yih rab qādir-e-mutlaq kā farmān hai."},{"number":35,"verse":"rab qādir-e-mutlaq farmātā hai, ‘tū ne mujhe bhūl kar apnā muṅh mujh se pher liyā hai. ab tujhe apnī fahhāshī aur zinākārī kā natījā bhugatnā paṛegā’.”"},{"number":36,"verse":"rab mazīd mujh se hamkalām huā, “ai ādamzād, kyā tū aholā aur aholībā kī adālat karne ke lie tayyār hai? phir un par un kī makrūh harkateṅ zāhir kar."},{"number":37,"verse":"un se do jurm sarzad hue haiṅ, zinā aur qatl. unhoṅ ne butoṅ se zinā kiyā aur apne bachchoṅ ko jalā kar unheṅ khilāyā, un bachchoṅ ko jo unhoṅ ne mere hāṅ janm die the."},{"number":38,"verse":"lekin yih un ke lie kāfī nahīṅ thā. sāth sāth unhoṅ ne merā maqdis nāpāk aur mere sabat ke dinoṅ kī behurmatī kī."},{"number":39,"verse":"kyūṅki jab kabhī wuh apne bachchoṅ ko apne butoṅ ke huzūr qurbān kartī thīṅ usī din wuh mere ghar meṅ ā kar us kī behurmatī kartī thīṅ. mere hī ghar meṅ wuh aisī harkateṅ kartī thīṅ."},{"number":40,"verse":"yih bhī in do bahnoṅ ke lie kāfī nahīṅ thā balki ādmiyoṅ kī talāsh meṅ unhoṅ ne apne qāsidoṅ ko dūr dūr tak bhej diyā. jab mard pahuṅche to tū ne un ke lie nahā kar apnī āṅkhoṅ meṅ surmā lagāyā aur apne zewarāt pahan lie."},{"number":41,"verse":"phir tū shāndār sofe par baiṭh gaī. tere sāmne mez thī jis par tū ne mere lie maḳhsūs baḳhūr aur tel rakhā thā."},{"number":42,"verse":"registān se sibā ke muta'addid ādmī lāe gae to shahr meṅ shor mach gayā, aur logoṅ ne sukūn kā sāṅs liyā. ādmiyoṅ ne donoṅ bahnoṅ ke bāzū'oṅ meṅ kaṛe pahnāe aur un ke saroṅ par shāndār tāj rakhe."},{"number":43,"verse":"tab maiṅ ne zinākārī se ghisī phaṭī aurat ke bāre meṅ kahā, ‘ab wuh us ke sāth zinā kareṅ, kyūṅki wuh zinākār hī hai.’"},{"number":44,"verse":"aisā hī huā. mard un behayā bahnoṅ aholā aur aholībā se yūṅ hambistar hue jis tarah kasbiyoṅ se."},{"number":45,"verse":"lekin rāstbāz ādmī un kī adālat karke unheṅ zinā aur qatl ke mujrim ṭhahrāeṅge. kyūṅki donoṅ bahneṅ zinākār aur qātil hī haiṅ."},{"number":46,"verse":"rab qādir-e-mutlaq farmātā hai ki un ke ḳhilāf julūs nikāl kar unheṅ dahshat aur lūṭ-mār ke hawāle karo."},{"number":47,"verse":"log unheṅ sangsār karke talwār se ṭukṛe ṭukṛe kareṅ, wuh un ke beṭe-beṭiyoṅ ko mār ḍāleṅ aur un ke gharoṅ ko nazar-e-ātish kareṅ."},{"number":48,"verse":"yūṅ maiṅ mulk meṅ zinākārī ḳhatm karūṅga. is se tamām auratoṅ ko tambīh milegī ki wuh tumhāre sharmnāk namūne par na chaleṅ."},{"number":49,"verse":"tumheṅ zinākārī aur butparastī kī munāsib sazā milegī. tab tum jān logī ki maiṅ rab qādir-e-mutlaq hūṅ.”"}]}
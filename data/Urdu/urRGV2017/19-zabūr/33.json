{"bibleAbbr":"urRGV2017","bookName":"zabūr","bookEnglishName":"Psalms","chapterNumber":33,"verses":[{"number":1,"verse":"( allāh kī hukūmat aur madad kī tārīf) ai rāstbāzo, rab kī ḳhushī manāo! kyūṅki munāsib hai ki sīdhī rāh par chalne wāle us kī satāish kareṅ."},{"number":2,"verse":"sarod bajā kar rab kī hamd-o-sanā karo. us kī tamjīd meṅ das tāroṅ wālā sāz bajāo."},{"number":3,"verse":"us kī tamjīd meṅ nayā gīt gāo, mahārat se sāz bajā kar ḳhushī ke nāre lagāo."},{"number":4,"verse":"kyūṅki rab kā kalām sachchā hai, aur wuh har kām wafādārī se kartā hai."},{"number":5,"verse":"use rāstbāzī aur insāf pyāre haiṅ, duniyā rab kī shafqat se bharī huī hai."},{"number":6,"verse":"rab ke kahne par āsmān ḳhalaq huā, us ke muṅh ke dam se sitāroṅ kā pūrā lashkar wujūd meṅ āyā."},{"number":7,"verse":"wuh samundar ke pānī kā baṛā ḍher jamā kartā, pānī kī gahrāiyoṅ ko godāmoṅ meṅ mahfūz rakhtā hai."},{"number":8,"verse":"kul duniyā rab kā ḳhauf māne, zamīn ke tamām bāshinde us se dahshat khāeṅ."},{"number":9,"verse":"kyūṅki us ne farmāyā to fauran wujūd meṅ āyā, us ne hukm diyā to usī waqt qāim huā."},{"number":10,"verse":"rab aqwām kā mansūbā nākām hone detā, wuh ummatoṅ ke irādoṅ ko shikast detā hai."},{"number":11,"verse":"lekin rab kā mansūbā hameshā tak kāmyāb rahtā, us ke dil ke irāde pusht-dar-pusht qāim rahte haiṅ."},{"number":12,"verse":"mubārak hai wuh qaum jis kā ḳhudā rab hai, wuh qaum jise us ne chun kar apnī mīrās banā liyā hai."},{"number":13,"verse":"rab āsmān se nazar ḍāl kar tamām insānoṅ kā mulāhazā kartā hai."},{"number":14,"verse":"apne taḳht se wuh zamīn ke tamām bāshindoṅ kā muāinā kartā hai."},{"number":15,"verse":"jis ne un sab ke diloṅ ko tashkīl diyā wuh un ke tamām kāmoṅ par dhyān detā hai."},{"number":16,"verse":"bādshāh kī baṛī fauj use nahīṅ chhuṛātī, aur sūrme kī baṛī tāqat use nahīṅ bachātī."},{"number":17,"verse":"ghoṛā bhī madad nahīṅ kar saktā. jo us par ummīd rakhe wuh dhokā khāegā. us kī baṛī tāqat chhuṭkārā nahīṅ detī."},{"number":18,"verse":"yaqīnan rab kī āṅkh un par lagī rahtī hai jo us kā ḳhauf mānte aur us kī mehrbānī ke intizār meṅ rahte haiṅ,"},{"number":19,"verse":"ki wuh un kī jān maut se bachāe aur kāl meṅ mahfūz rakhe."},{"number":20,"verse":"hamārī jān rab ke intizār meṅ hai. wuhī hamārā sahārā, hamārī ḍhāl hai."},{"number":21,"verse":"hamārā dil us meṅ ḳhush hai, kyūṅki ham us ke muqaddas nām par bharosā rakhte haiṅ."},{"number":22,"verse":"ai rab, terī mehrbānī ham par rahe, kyūṅki ham tujh par ummīd rakhte haiṅ."}]}
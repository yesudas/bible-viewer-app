{"bibleAbbr":"urRGV2017","bookName":"zabūr","bookEnglishName":"Psalms","chapterNumber":85,"verses":[{"number":1,"verse":"( nae sire se barkat pāne ke lie duā) qorah kī aulād kā zabūr. mausīqī ke rāhnumā ke lie. ai rab, pahle tū ne apne mulk ko pasand kiyā, pahle yāqūb ko bahāl kiyā."},{"number":2,"verse":"pahle tū ne apnī qaum kā qusūr muāf kiyā, us kā tamām gunāh ḍhāṅp diyā. (silāh)"},{"number":3,"verse":"jo ġhazab ham par nāzil ho rahā thā us kā silsilā tū ne rok diyā, jo qahr hamāre ḳhilāf bhaṛak rahā thā use chhoṛ diyā."},{"number":4,"verse":"ai hamārī najāt ke ḳhudā, hameṅ dubārā bahāl kar. ham se nārāz hone se bāz ā."},{"number":5,"verse":"kyā tū hameshā tak ham se ġhusse rahegā? kyā tū apnā qahr pusht-dar-pusht qāim rakhegā?"},{"number":6,"verse":"kyā tū dubārā hamārī jān ko tāzādam nahīṅ karegā tāki terī qaum tujh se ḳhush ho jāe?"},{"number":7,"verse":"ai rab, apnī shafqat ham par zāhir kar, apnī najāt hameṅ atā farmā."},{"number":8,"verse":"maiṅ wuh kuchh sunūṅgā jo ḳhudā rab farmāegā. kyūṅki wuh apnī qaum aur apne īmāndāroṅ se salāmatī kā wādā karegā, albattā lāzim hai ki wuh dubārā hamāqat meṅ ulajh na jāeṅ."},{"number":9,"verse":"yaqīnan us kī najāt un ke qarīb hai jo us kā ḳhauf mānte haiṅ tāki jalāl hamāre mulk meṅ sukūnat kare."},{"number":10,"verse":"shafqat aur wafādārī ek dūsre ke gale lag gae haiṅ, rāstī aur salāmatī ne ek dūsre ko bosā diyā hai."},{"number":11,"verse":"sachchāī zamīn se phūṭ niklegī aur rāstī āsmān se zamīn par nazar ḍālegī."},{"number":12,"verse":"allāh zarūr wuh kuchh degā jo achchhā hai, hamārī zamīn zarūr apnī fasleṅ paidā karegī."},{"number":13,"verse":"rāstī us ke āge āge chal kar us ke qadmoṅ ke lie rāstā tayyār karegī."}]}
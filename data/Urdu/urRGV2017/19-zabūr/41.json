{"bibleAbbr":"urRGV2017","bookName":"zabūr","bookEnglishName":"Psalms","chapterNumber":41,"verses":[{"number":1,"verse":"( marīz kī duā) dāūd kā zabūr. mausīqī ke rāhnumā ke lie. mubārak hai wuh jo pasthāl kā ḳhayāl rakhtā hai. musībat ke din rab use chhuṭkārā degā."},{"number":2,"verse":"rab us kī hifāzat karke us kī zindagī ko mahfūz rakhegā, wuh mulk meṅ use barkat de kar use us ke dushmanoṅ ke lālach ke hawāle nahīṅ karegā."},{"number":3,"verse":"bīmārī ke waqt rab us ko bistar par saṅbhālegā. tū us kī sehhat pūrī tarah bahāl karegā."},{"number":4,"verse":"maiṅ bolā, “ai rab, mujh par rahm kar! mujhe shifā de, kyūṅki maiṅ ne terā hī gunāh kiyā hai.”"},{"number":5,"verse":"mere dushman mere bāre meṅ ġhalat bāteṅ karke kahte haiṅ, “wuh kab maregā? us kā nām-o-nishān kab miṭegā?”"},{"number":6,"verse":"jab kabhī koī mujh se milne āe to us kā dil jhūṭ boltā hai. pas-e-pardā wuh aisī nuqsāndeh mālūmāt jamā kartā hai jinheṅ bād meṅ bāhar jā kar galiyoṅ meṅ phailā sake."},{"number":7,"verse":"mujh se nafrat karne wāle sab āpas meṅ mere ḳhilāf phusphusāte haiṅ. wuh mere ḳhilāf bure mansūbe bāndh kar kahte haiṅ,"},{"number":8,"verse":"“use mohlak marz lag gayā hai. wuh kabhī apne bistar par se dubārā nahīṅ uṭhegā.”"},{"number":9,"verse":"merā dost bhī mere ḳhilāf uṭh khaṛā huā hai. jis par maiṅ etimād kartā thā aur jo merī roṭī khātā thā, us ne mujh par lāt uṭhāī hai."},{"number":10,"verse":"lekin tū ai rab, mujh par mehrbānī kar! mujhe dubārā uṭhā khaṛā kar tāki unheṅ un ke sulūk kā badlā de sakūṅ."},{"number":11,"verse":"is se maiṅ jāntā hūṅ ki tū mujh se ḳhush hai ki merā dushman mujh par fath ke nāre nahīṅ lagātā."},{"number":12,"verse":"tū ne mujhe merī diyānatdārī ke bāis qāim rakhā aur hameshā ke lie apne huzūr khaṛā kiyā hai."},{"number":13,"verse":"rab kī hamd ho jo isrāīl kā ḳhudā hai. azal se abad tak us kī tamjīd ho. āmīn, phir āmīn."}]}
{"bibleAbbr":"urRGV2017","bookName":"zabūr","bookEnglishName":"Psalms","chapterNumber":23,"verses":[{"number":1,"verse":"( achchhā charwāhā) dāūd kā zabūr. rab merā charwāhā hai, mujhe kamī na hogī."},{"number":2,"verse":"wuh mujhe shādāb charāgāhoṅ meṅ charātā aur pursukūn chashmoṅ ke pās le jātā hai."},{"number":3,"verse":"wuh merī jān ko tāzādam kartā aur apne nām kī ḳhātir rāstī kī rāhoṅ par merī qiyādat kartā hai."},{"number":4,"verse":"go maiṅ tārīktarīn wādī meṅ se guzarūṅ maiṅ musībat se nahīṅ ḍarūṅga, kyūṅki tū mere sāth hai, terī lāṭhī aur terā asā mujhe tasallī dete haiṅ."},{"number":5,"verse":"tū mere dushmanoṅ ke rū-ba-rū mere sāmne mez bichhā kar mere sar ko tel se tar-o-tāzā kartā hai. merā pyālā terī barkat se chhalak uṭhtā hai."},{"number":6,"verse":"yaqīnan bhalāī aur shafqat umr bhar mere sāth sāth raheṅgī, aur maiṅ jīte jī rab ke ghar meṅ sukūnat karūṅga."}]}
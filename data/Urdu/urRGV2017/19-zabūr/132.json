{"bibleAbbr":"urRGV2017","bookName":"zabūr","bookEnglishName":"Psalms","chapterNumber":132,"verses":[{"number":1,"verse":"( dāūd kā gharānā aur siyyūn par maqdis) ziyārat kā gīt. ai rab, dāūd kā ḳhayāl rakh, us kī tamām musībatoṅ ko yād kar."},{"number":2,"verse":"us ne qasam khā kar rab se wādā kiyā aur yāqūb ke qawī ḳhudā ke huzūr mannat mānī,"},{"number":3,"verse":"“na maiṅ apne ghar meṅ dāḳhil hūṅgā, na bistar par leṭūṅgā,"},{"number":4,"verse":"na maiṅ apnī āṅkhoṅ ko sone dūṅgā, na apne papoṭoṅ ko ūṅghne dūṅgā"},{"number":5,"verse":"jab tak rab ke lie maqām aur yāqūb ke sūrme ke lie sukūnatgāh na mile.”"},{"number":6,"verse":"ham ne ifrātā meṅ ahd ke sandūq kī ḳhabar sunī aur yār ke khule maidān meṅ use pā liyā."},{"number":7,"verse":"āo, ham us kī sukūnatgāh meṅ dāḳhil ho kar us ke pāoṅ kī chaukī ke sāmne sijdā kareṅ."},{"number":8,"verse":"ai rab, uṭh kar apnī ārāmgāh ke pās ā, tū aur ahd kā sandūq jo terī qudrat kā izhār hai."},{"number":9,"verse":"tere imām rāstī se mulabbas ho jāeṅ, aur tere īmāndār ḳhushī ke nāre lagāeṅ."},{"number":10,"verse":"ai allāh, apne ḳhādim dāūd kī ḳhātir apne masah kie hue bande ke chehre ko radd na kar."},{"number":11,"verse":"rab ne qasam khā kar dāūd se wādā kiyā hai, aur wuh us se kabhī nahīṅ phiregā, “maiṅ terī aulād meṅ se ek ko tere taḳht par biṭhāūṅgā."},{"number":12,"verse":"agar tere beṭe mere ahd ke wafādār raheṅ aur un ahkām kī pairawī kareṅ jo maiṅ unheṅ sikhāūṅgā to un ke beṭe bhī hameshā tak tere taḳht par baiṭheṅge.”"},{"number":13,"verse":"kyūṅki rab ne koh-e-siyyūn ko chun liyā hai, aur wuhī wahāṅ sukūnat karne kā ārzūmand thā."},{"number":14,"verse":"us ne farmāyā, “yih hameshā tak merī ārāmgāh hai, aur yahāṅ maiṅ sukūnat karūṅga, kyūṅki maiṅ is kā ārzūmand hūṅ."},{"number":15,"verse":"maiṅ siyyūn kī ḳhurāk ko kasrat kī barkat de kar us ke ġharīboṅ ko roṭī se ser karūṅga."},{"number":16,"verse":"maiṅ us ke imāmoṅ ko najāt se mulabbas karūṅga, aur us ke īmāndār ḳhushī se zordār nāre lagāeṅge."},{"number":17,"verse":"yahāṅ maiṅ dāūd kī tāqat baṛhā dūṅgā, ( lafzī tarjumā: maiṅ dāūd kā sīṅg phūṭne dūṅgā.) aur yahāṅ maiṅ ne apne masah kie hue ḳhādim ke lie charāġh tayyār kar rakhā hai."},{"number":18,"verse":"maiṅ us ke dushmanoṅ ko sharmindagī se mulabbas karūṅga jabki us ke sar kā tāj chamaktā rahegā.”"}]}
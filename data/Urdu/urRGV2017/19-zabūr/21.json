{"bibleAbbr":"urRGV2017","bookName":"zabūr","bookEnglishName":"Psalms","chapterNumber":21,"verses":[{"number":1,"verse":"( bādshāh ke lie allāh kī madad) dāūd kā zabūr. mausīqī ke rāhnumā ke lie. ai rab, bādshāh terī quwwat dekh kar shādmān hai, wuh terī najāt kī kitnī baṛī ḳhushī manātā hai."},{"number":2,"verse":"tū ne us kī dilī ḳhwāhish pūrī kī aur inkār na kiyā jab us kī ārzū ne hoṅṭoṅ par alfāz kā rūp dhārā. (silāh)"},{"number":3,"verse":"kyūṅki tū achchhī achchhī barkateṅ apne sāth le kar us se milne āyā, tū ne use ḳhālis sone kā tāj pahnāyā."},{"number":4,"verse":"us ne tujh se zindagī pāne kī ārzū kī to tū ne use umr kī darāzī baḳhshī, mazīd itne din ki un kī intihā nahīṅ."},{"number":5,"verse":"terī najāt se use baṛī izzat hāsil huī, tū ne use shān-o-shaukat se ārāstā kiyā."},{"number":6,"verse":"kyūṅki tū use abad tak barkat detā, use apne chehre ke huzūr lā kar nihāyat ḳhush kar detā hai."},{"number":7,"verse":"kyūṅki bādshāh rab par etimād kartā hai, allāh t'ālā kī shafqat use ḍagmagāne se bachāegī."},{"number":8,"verse":"tere dushman tere qabze meṅ ā jāeṅge, jo tujh se nafrat karte haiṅ unheṅ terā dahnā hāth pakaṛ legā."},{"number":9,"verse":"jab tū un par zāhir hogā to wuh bhaṛaktī bhaṭṭī kī sī musībat meṅ phaṅs jāeṅge. rab apne ġhazab meṅ unheṅ haṛap kar legā, aur āg unheṅ khā jāegī."},{"number":10,"verse":"tū un kī aulād ko rū-e-zamīn par se miṭā ḍālegā, insānoṅ meṅ un kā nām-o-nishān tak nahīṅ rahegā."},{"number":11,"verse":"go wuh tere ḳhilāf sāzisheṅ karte haiṅ to bhī un ke bure mansūbe nākām raheṅge."},{"number":12,"verse":"kyūṅki tū unheṅ bhagā kar un ke chehroṅ ko apne tīroṅ kā nishānā banā degā."},{"number":13,"verse":"ai rab, uṭh aur apnī qudrat kā izhār kar tāki ham terī qudrat kī tamjīd meṅ sāz bajā kar gīt gāeṅ."}]}
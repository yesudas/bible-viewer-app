{"bibleAbbr":"urRGV2017","bookName":"zabūr","bookEnglishName":"Psalms","chapterNumber":148,"verses":[{"number":1,"verse":"( āsmān-o-zamīn par allāh kī tamjīd) rab kī hamd ho! āsmān se rab kī satāish karo, bulandiyoṅ par us kī tamjīd karo!"},{"number":2,"verse":"ai us ke tamām farishto, us kī hamd karo! ai us ke tamām lashkaro, us kī tārīf karo!"},{"number":3,"verse":"ai sūraj aur chāṅd, us kī hamd karo! ai tamām chamakdār sitāro, us kī satāish karo!"},{"number":4,"verse":"ai bulandtarīn āsmāno aur āsmān ke ūpar ke pānī, us kī hamd karo!"},{"number":5,"verse":"wuh rab ke nām kī satāish kareṅ, kyūṅki us ne farmāyā to wuh wujūd meṅ āe."},{"number":6,"verse":"us ne nāqābil-e-mansūḳh farmān jārī karke unheṅ hameshā ke lie qāim kiyā hai."},{"number":7,"verse":"ai samundar ke azhdahāo aur tamām gahrāiyo, zamīn se rab kī tamjīd karo!"},{"number":8,"verse":"ai āg, olo, barf, dhund aur us ke hukm par chalne wālī āṅdhiyo, us kī hamd karo!"},{"number":9,"verse":"ai pahāṛo aur pahāṛiyo, phaldār daraḳhto aur tamām deodāro, us kī tārīf karo!"},{"number":10,"verse":"ai janglī jānwaro, mawīshiyo, reṅgne wālī maḳhlūqāt aur parindo, us kī hamd karo!"},{"number":11,"verse":"ai zamīn ke bādshāho aur tamām qaumo, sardāro aur zamīn ke tamām hukmrāno, us kī tamjīd karo!"},{"number":12,"verse":"ai naujawāno aur kuṅwāriyo, buzurgo aur bachcho, us kī hamd karo!"},{"number":13,"verse":"sab rab ke nām kī satāish kareṅ, kyūṅki sirf usī kā nām azīm hai, us kī azmat āsmān-o-zamīn se ālā hai."},{"number":14,"verse":"us ne apnī qaum ko sarfarāz karke ( lafzī tarjumā: apnī qaum kā sīṅg buland karke.) apne tamām īmāndāroṅ kī shohrat baṛhāī hai, yānī isrāīliyoṅ kī shohrat, us qaum kī jo us ke qarīb rahtī hai. rab kī hamd ho!"}]}
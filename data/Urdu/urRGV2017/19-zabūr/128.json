{"bibleAbbr":"urRGV2017","bookName":"zabūr","bookEnglishName":"Psalms","chapterNumber":128,"verses":[{"number":1,"verse":"( jis ḳhāndān ko allāh barkat detā hai) ziyārat kā gīt. mubārak hai wuh jo rab kā ḳhauf mān kar us kī rāhoṅ par chaltā hai."},{"number":2,"verse":"yaqīnan tū apnī mehnat kā phal khāegā. mubārak ho, kyūṅki tū kāmyāb hogā."},{"number":3,"verse":"ghar meṅ terī bīwī angūr kī phaldār bel kī mānind hogī, aur tere beṭe mez ke irdgird baiṭh kar zaitūn kī tāzā shāḳhoṅ ( is se murād hai paiwandkārī ke lie daraḳht se kāṭī gaī ṭahniyāṅ.) kī mānind hoṅge."},{"number":4,"verse":"jo ādmī rab kā ḳhauf māne use aisī hī barkat milegī."},{"number":5,"verse":"rab tujhe koh-e-siyyūn se barkat de. wuh kare ki tū jīte jī yarūshalam kī ḳhushhālī dekhe,"},{"number":6,"verse":"ki tū apne potoṅ-nawāsoṅ ko bhī dekhe. isrāīl kī salāmatī ho!"}]}
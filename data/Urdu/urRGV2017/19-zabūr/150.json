{"bibleAbbr":"urRGV2017","bookName":"zabūr","bookEnglishName":"Psalms","chapterNumber":150,"verses":[{"number":1,"verse":"( rab kī hamd-o-sanā) rab kī hamd ho! allāh ke maqdis meṅ us kī satāish karo. us kī qudrat ke bane hue āsmānī gumbad meṅ us kī tamjīd karo."},{"number":2,"verse":"us ke azīm kāmoṅ ke bāis us kī hamd karo. us kī zabardast azmat ke bāis us kī satāish karo."},{"number":3,"verse":"narsingā phūṅk kar us kī hamd karo, sitār aur sarod bajā kar us kī tamjīd karo."},{"number":4,"verse":"daf aur loknāch se us kī hamd karo. tārdār sāz aur bāṅsrī bajā kar us kī satāish karo."},{"number":5,"verse":"jhāṅjhoṅ kī jhankārtī āwāz se us kī hamd karo, gūṅjtī jhāṅjh se us kī tārīf karo."},{"number":6,"verse":"jis meṅ bhī sāṅs hai wuh rab kī satāish kare. rab kī hamd ho!."}]}
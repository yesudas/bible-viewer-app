{"bibleAbbr":"urRGV2017","bookName":"zabūr","bookEnglishName":"Psalms","chapterNumber":113,"verses":[{"number":1,"verse":"( allāh kī azmat aur mehrbānī) rab kī hamd ho! ai rab ke ḳhādimo, rab ke nām kī satāish karo, rab ke nām kī tārīf karo."},{"number":2,"verse":"rab ke nām kī ab se abad tak tamjīd ho."},{"number":3,"verse":"tulū-e-subh se ġhurūb-e-āftāb tak rab ke nām kī hamd ho."},{"number":4,"verse":"rab tamām aqwām se sarbuland hai, us kā jalāl āsmān se azīm hai."},{"number":5,"verse":"kaun rab hamāre ḳhudā kī mānind hai jo bulandiyoṅ par taḳhtnashīn hai"},{"number":6,"verse":"aur āsmān-o-zamīn ko deḳhne ke lie nīche jhuktā hai?"},{"number":7,"verse":"pasthāl ko wuh ḳhāk meṅ se uṭhā kar pāoṅ par khaṛā kartā, muhtāj ko rākh se nikāl kar sarfarāz kartā hai."},{"number":8,"verse":"wuh use shurafā ke sāth, apnī qaum ke shurafā ke sāth biṭhā detā hai."},{"number":9,"verse":"bāṅjh ko wuh aulād atā kartā hai tāki wuh ghar meṅ ḳhushī se zindagī guzār sake. rab kī hamd ho!"}]}
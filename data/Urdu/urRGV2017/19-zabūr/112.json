{"bibleAbbr":"urRGV2017","bookName":"zabūr","bookEnglishName":"Psalms","chapterNumber":112,"verses":[{"number":1,"verse":"( allāh ke ḳhauf kī tārīf) rab kī hamd ho! mubārak hai wuh jo allāh kā ḳhauf māntā aur us ke ahkām se bahut lutfandoz hotā hai."},{"number":2,"verse":"us ke farzand mulk meṅ tāqatwar hoṅge, aur diyānatdār kī nasl ko barkat milegī."},{"number":3,"verse":"daulat aur ḳhushhālī us ke ghar meṅ rahegī, aur us kī rāstbāzī abad tak qāim rahegī."},{"number":4,"verse":"andhere meṅ chalte waqt diyānatdāroṅ par raushnī chamaktī hai. wuh rāstbāz, mehrbān aur rahīm hai."},{"number":5,"verse":"mehrbānī karnā aur qarz denā bābarkat hai. jo apne muāmaloṅ ko insāf se hal kare wuh achchhā karegā,"},{"number":6,"verse":"kyūṅki wuh abad tak nahīṅ ḍagmagāegā. rāstbāz hameshā hī yād rahegā."},{"number":7,"verse":"wuh burī ḳhabar milne se nahīṅ ḍartā. us kā dil mazbūt hai, aur wuh rab par bharosā rakhtā hai."},{"number":8,"verse":"us kā dil mustahkam hai. wuh sahmā huā nahīṅ rahtā, kyūṅki wuh jāntā hai ki ek din maiṅ apne dushmanoṅ kī shikast dekh kar ḳhush hūṅgā."},{"number":9,"verse":"wuh fayyāzī se zarūratmandoṅ meṅ ḳhairāt bikher detā hai. us kī rāstbāzī hameshā qāim rahegī, aur use izzat ke sāth sarfarāz kiyā jāegā."},{"number":10,"verse":"bedīn yih dekh kar nārāz ho jāegā, wuh dāṅt pīs pīs kar nest ho jāegā. jo kuchh bedīn chāhte haiṅ wuh jātā rahegā."}]}
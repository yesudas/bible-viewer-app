{"bibleAbbr":"urRGV2017","bookName":"zabūr","bookEnglishName":"Psalms","chapterNumber":126,"verses":[{"number":1,"verse":"( rab apne qaidiyoṅ ko rihāī detā hai) ziyārat kā gīt. jab rab ne siyyūn ko bahāl kiyā to aisā lag rahā thā ki ham ḳhwāb dekh rahe haiṅ."},{"number":2,"verse":"tab hamārā muṅh haṅsī-ḳhushī se bhar gayā, aur hamārī zabān shādmānī ke nāre lagāne se ruk na sakī. tab dīgar qaumoṅ meṅ kahā gayā, “rab ne un ke lie zabardast kām kiyā hai.”"},{"number":3,"verse":"rab ne wāqaī hamāre lie zabardast kām kiyā hai. ham kitne ḳhush the, kitne ḳhush!"},{"number":4,"verse":"ai rab, hameṅ bahāl kar. jis tarah mausam-e-barsāt meṅ dasht-e-najab ke ḳhushk nāle pānī se bhar jāte haiṅ usī tarah hameṅ bahāl kar."},{"number":5,"verse":"jo āṅsū bahā bahā kar bīj boeṅ wuh ḳhushī ke nāre lagā kar fasal kāṭeṅge."},{"number":6,"verse":"wuh rote hue bīj bone ke lie nikleṅge, lekin jab fasal pak jāe to ḳhushī ke nāre lagā kar pūle uṭhāe apne ghar lauṭeṅge."}]}
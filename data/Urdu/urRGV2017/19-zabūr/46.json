{"bibleAbbr":"urRGV2017","bookName":"zabūr","bookEnglishName":"Psalms","chapterNumber":46,"verses":[{"number":1,"verse":"( allāh hamārī quwwat hai) qorah kī aulād kā zabūr. mausīqī ke rāhnumā ke lie. gīt kā tarz: kuṅwāriyāṅ. allāh hamārī panāhgāh aur quwwat hai. musībat ke waqt wuh hamārā mazbūt sahārā sābit huā hai."},{"number":2,"verse":"is lie ham ḳhauf nahīṅ khāeṅge, go zamīn laraz uṭhe aur pahāṛ jhūm kar samundar kī gahrāiyoṅ meṅ gir jāeṅ,"},{"number":3,"verse":"go samundar shor machā kar ṭhāṭheṅ māre aur pahāṛ us kī dahāṛoṅ se kāṅp uṭheṅ. (silāh)"},{"number":4,"verse":"daryā kī shāḳheṅ allāh ke shahr ko ḳhush kartī haiṅ, us shahr ko jo allāh t'ālā kī muqaddas sukūnatgāh hai."},{"number":5,"verse":"allāh us ke bīch meṅ hai, is lie shahr nahīṅ ḍagmagāegā. subhsawere hī allāh us kī madad karegā."},{"number":6,"verse":"qaumeṅ shor machāne, saltanateṅ laṛkhaṛāne lagīṅ. allāh ne āwāz dī to zamīn laraz uṭhī."},{"number":7,"verse":"rabb-ul-afwāj hamāre sāth hai, yāqūb kā ḳhudā hamārā qilā hai. (silāh)"},{"number":8,"verse":"āo, rab ke azīm kāmoṅ par nazar ḍālo! usī ne zamīn par haulnāk tabāhī nāzil kī hai."},{"number":9,"verse":"wuhī duniyā kī intihā tak jangeṅ rok detā, wuhī kamān ko toṛ detā, neze ko ṭukṛe ṭukṛe kartā aur ḍhāl ko jalā detā hai."},{"number":10,"verse":"wuh farmātā hai, “apnī harkatoṅ se bāz āo! jān lo ki maiṅ ḳhudā hūṅ. maiṅ aqwām meṅ sarbuland aur duniyā meṅ sarfarāz hūṅgā.”"},{"number":11,"verse":"rabb-ul-afwāj hamāre sāth hai. yāqūb kā ḳhudā hamārā qilā hai. (silāh)"}]}
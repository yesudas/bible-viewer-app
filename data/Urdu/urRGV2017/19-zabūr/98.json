{"bibleAbbr":"urRGV2017","bookName":"zabūr","bookEnglishName":"Psalms","chapterNumber":98,"verses":[{"number":1,"verse":"( pūrī duniyā kā shāhī munsif) rab kī tamjīd meṅ nayā gīt gāo, kyūṅki us ne mojize kie haiṅ. apne dahne hāth aur muqaddas bāzū se us ne najāt dī hai."},{"number":2,"verse":"rab ne apnī najāt kā elān kiyā aur apnī rāstī qaumoṅ ke rū-ba-rū zāhir kī hai."},{"number":3,"verse":"us ne isrāīl ke lie apnī shafqat aur wafā yād kī hai. duniyā kī intihāoṅ ne sab hamāre ḳhudā kī najāt dekhī hai."},{"number":4,"verse":"ai pūrī duniyā, nāre lagā kar rab kī madahsarāī karo! āpe meṅ na samāo aur jashn manā kar hamd ke gīt gāo!"},{"number":5,"verse":"sarod bajā kar rab kī madahsarāī karo, sarod aur gīt se us kī satāish karo."},{"number":6,"verse":"turam aur narsingā phūṅk kar rab bādshāh ke huzūr ḳhushī ke nāre lagāo!"},{"number":7,"verse":"samundar aur jo kuchh us meṅ hai, duniyā aur us ke bāshinde ḳhushī se garaj uṭheṅ."},{"number":8,"verse":"daryā tāliyāṅ bajāeṅ, pahāṛ mil kar ḳhushī manāeṅ,"},{"number":9,"verse":"wuh rab ke sāmne ḳhushī manāeṅ. kyūṅki wuh zamīn kī adālat karne ā rahā hai. wuh insāf se duniyā kī adālat karegā, rāstī se qaumoṅ kā faislā karegā."}]}
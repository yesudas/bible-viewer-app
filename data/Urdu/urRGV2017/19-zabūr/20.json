{"bibleAbbr":"urRGV2017","bookName":"zabūr","bookEnglishName":"Psalms","chapterNumber":20,"verses":[{"number":1,"verse":"( fath ke lie duā) dāūd kā zabūr. mausīqī ke rāhnumā ke lie. musībat ke din rab terī sune, yāqūb ke ḳhudā kā nām tujhe mahfūz rakhe."},{"number":2,"verse":"wuh maqdis se terī madad bheje, wuh siyyūn se terā sahārā bane."},{"number":3,"verse":"wuh terī ġhallā kī nazareṅ yād kare, terī bhasm hone wālī qurbāniyāṅ qabūl farmāe. (silāh)"},{"number":4,"verse":"wuh tere dil kī ārzū pūrī kare, tere tamām mansūboṅ ko kāmyābī baḳhshe."},{"number":5,"verse":"tab ham terī najāt kī ḳhushī manāeṅge, ham apne ḳhudā ke nām meṅ fath kā jhanḍā gāṛeṅge. rab terī tamām guzārisheṅ pūrī kare."},{"number":6,"verse":"ab maiṅ ne jān liyā hai ki rab apne masah kie hue bādshāh kī madad kartā hai. wuh apne muqaddas āsmān se us kī sun kar apne dahne hāth kī qudrat se use chhuṭkārā degā."},{"number":7,"verse":"bāz apne rathoṅ par, bāz apne ghoṛoṅ par faḳhr karte haiṅ, lekin ham rab apne ḳhudā ke nām par faḳhr kareṅge."},{"number":8,"verse":"hamāre dushman jhuk kar gir jāeṅge, lekin ham uṭh kar mazbūtī se khaṛe raheṅge."},{"number":9,"verse":"ai rab, hamārī madad farmā! bādshāh hamārī sune jab ham madad ke lie pukāreṅ."}]}
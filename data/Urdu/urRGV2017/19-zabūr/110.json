{"bibleAbbr":"urRGV2017","bookName":"zabūr","bookEnglishName":"Psalms","chapterNumber":110,"verses":[{"number":1,"verse":"( abadī bādshāh aur imām) dāūd kā zabūr. rab ne mere rab se kahā, “mere dahne hāth baiṭh, jab tak maiṅ tere dushmanoṅ ko tere pāoṅ kī chaukī na banā dūṅ.”"},{"number":2,"verse":"rab siyyūn se terī saltanat kī sarhaddeṅ baṛhā kar kahegā, “ās-pās ke dushmanoṅ par hukūmat kar!”"},{"number":3,"verse":"jis din tū apnī fauj ko khaṛā karegā terī qaum ḳhushī se tere pīchhe ho legī. tū muqaddas shān-o-shaukat se ārāstā ho kar tulū-e-subh ke bātin se apnī jawānī kī os pāegā."},{"number":4,"verse":"rab ne qasam khāī hai aur is se pachhtāegā nahīṅ, “tū abad tak imām hai, aisā imām jaisā malik-e-sidq thā.”"},{"number":5,"verse":"rab tere dahne hāth par rahegā aur apne ġhazab ke din dīgar bādshāhoṅ ko chūr chūr karegā."},{"number":6,"verse":"wuh qaumoṅ meṅ adālat karke maidān ko lāshoṅ se bhar degā aur dūr tak saroṅ ko pāsh pāsh karegā."},{"number":7,"verse":"rāste meṅ wuh nadī se pānī pī legā, is lie apnā sar uṭhāe phiregā."}]}
{"bibleAbbr":"urRGV2017","bookName":"zabūr","bookEnglishName":"Psalms","chapterNumber":13,"verses":[{"number":1,"verse":"( madad ke lie duā) dāūd kā zabūr. mausīqī ke rāhnumā ke lie. ai rab, kab tak? kyā tū mujhe abad tak bhūlā rahegā? tū kab tak apnā chehrā mujh se chhupāe rakhegā?"},{"number":2,"verse":"merī jān kab tak pareshāniyoṅ meṅ mubtalā rahe, merā dil kab tak roz-ba-roz dukh uṭhātā rahe? merā dushman kab tak mujh par ġhālib rahegā?"},{"number":3,"verse":"ai rab mere ḳhudā, mujh par nazar ḍāl kar merī sun! merī āṅkhoṅ ko raushan kar, warnā maiṅ maut kī nīnd so jāūṅgā."},{"number":4,"verse":"tab merā dushman kahegā, “maiṅ us par ġhālib ā gayā hūṅ!” aur mere muḳhālif shādiyānā bajāeṅge ki maiṅ hil gayā hūṅ."},{"number":5,"verse":"lekin maiṅ terī shafqat par bharosā rakhtā hūṅ, merā dil terī najāt dekh kar ḳhushī manāegā."},{"number":6,"verse":"maiṅ rab kī tamjīd meṅ gīt gāūṅgā, kyūṅki us ne mujh par ehsān kiyā hai."}]}
{"bibleAbbr":"urRGV2017","bookName":"zabūr","bookEnglishName":"Psalms","chapterNumber":1,"verses":[{"number":1,"verse":"( pahlī kitāb: 1-41) ( do rāheṅ) mubārak hai wuh jo na bedīnoṅ ke mashware par chaltā, na gunāhgāroṅ kī rāh par qadam rakhtā, aur na tānāzanoṅ ke sāth baiṭhtā hai"},{"number":2,"verse":"balki rab kī sharīat se lutfandoz hotā aur din rāt usī par ġhaur-o-ḳhauz kartā rahtā hai."},{"number":3,"verse":"wuh nahroṅ ke kināre par lage daraḳht kī mānind hai. waqt par wuh phal lātā, aur us ke patte nahīṅ murjhāte. jo kuchh bhī kare us meṅ wuh kāmyāb hai."},{"number":4,"verse":"bedīnoṅ kā yih hāl nahīṅ hotā. wuh bhūse kī mānind haiṅ jise hawā uṛā le jātī hai."},{"number":5,"verse":"is lie bedīn adālat meṅ qāim nahīṅ raheṅge, aur gunāhgār kā rāstbāzoṅ kī majlis meṅ maqām nahīṅ hogā."},{"number":6,"verse":"kyūṅki rab rāstbāzoṅ kī rāh kī pahrādārī kartā hai jabki bedīnoṅ kī rāh tabāh ho jāegī."}]}
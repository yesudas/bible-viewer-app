{"bibleAbbr":"urRGV2017","bookName":"zabūr","bookEnglishName":"Psalms","chapterNumber":100,"verses":[{"number":1,"verse":"( allāh kī satāish karo!) shukrguzārī kī qurbānī ke lie zabūr. ai pūrī duniyā, ḳhushī ke nāre lagā kar rab kī madahsarāī karo!"},{"number":2,"verse":"ḳhushī se rab kī ibādat karo, jashn manāte hue us ke huzūr āo!"},{"number":3,"verse":"jān lo ki rab hī ḳhudā hai. usī ne hameṅ ḳhalaq kiyā, aur ham us ke haiṅ, us kī qaum aur us kī charāgāh kī bheṛeṅ."},{"number":4,"verse":"shukr karte hue us ke darwāzoṅ meṅ dāḳhil ho, satāish karte hue us kī bārgāhoṅ meṅ hāzir ho. us kā shukr karo, us ke nām kī tamjīd karo!"},{"number":5,"verse":"kyūṅki rab bhalā hai. us kī shafqat abadī hai, aur us kī wafādārī pusht-dar-pusht qāim hai."}]}
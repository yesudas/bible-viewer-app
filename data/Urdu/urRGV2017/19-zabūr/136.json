{"bibleAbbr":"urRGV2017","bookName":"zabūr","bookEnglishName":"Psalms","chapterNumber":136,"verses":[{"number":1,"verse":"( taḳhlīq aur qaum kī tārīḳh meṅ allāh ke mojize) rab kā shukr karo, kyūṅki wuh bhalā hai, aur us kī shafqat abadī hai."},{"number":2,"verse":"ḳhudāoṅ ke ḳhudā kā shukr karo, kyūṅki us kī shafqat abadī hai."},{"number":3,"verse":"mālikoṅ ke mālik kā shukr karo, kyūṅki us kī shafqat abadī hai."},{"number":4,"verse":"jo akelā hī azīm mojize kartā hai us kā shukr karo, kyūṅki us kī shafqat abadī hai."},{"number":5,"verse":"jis ne hikmat ke sāth āsmān banāyā us kā shukr karo, kyūṅki us kī shafqat abadī hai."},{"number":6,"verse":"jis ne zamīn ko mazbūtī se pānī ke ūpar lagā diyā us kā shukr karo, kyūṅki us kī shafqat abadī hai."},{"number":7,"verse":"jis ne āsmān kī raushniyoṅ ko ḳhalaq kiyā us kā shukr karo, kyūṅki us kī shafqat abadī hai."},{"number":8,"verse":"jis ne sūraj ko din ke waqt hukūmat karne ke lie banāyā us kā shukr karo, kyūṅki us kī shafqat abadī hai."},{"number":9,"verse":"jis ne chāṅd aur sitāroṅ ko rāt ke waqt hukūmat karne ke lie banāyā us kā shukr karo, kyūṅki us kī shafqat abadī hai."},{"number":10,"verse":"jis ne misr meṅ pahlauṭhoṅ ko mār ḍālā us kā shukr karo, kyūṅki us kī shafqat abadī hai."},{"number":11,"verse":"jo isrāīl ko misriyoṅ meṅ se nikāl lāyā us kā shukr karo, kyūṅki us kī shafqat abadī hai."},{"number":12,"verse":"jis ne us waqt baṛī tāqat aur qudrat kā izhār kiyā us kā shukr karo, kyūṅki us kī shafqat abadī hai."},{"number":13,"verse":"jis ne bahr-e-qulzum ko do hissoṅ meṅ taqsīm kar diyā us kā shukr karo, kyūṅki us kī shafqat abadī hai."},{"number":14,"verse":"jis ne isrāīl ko us ke bīch meṅ se guzarne diyā us kā shukr karo, kyūṅki us kī shafqat abadī hai."},{"number":15,"verse":"jis ne fir'aun aur us kī fauj ko bahr-e-qulzum meṅ bahā kar ġharq kar diyā us kā shukr karo, kyūṅki us kī shafqat abadī hai."},{"number":16,"verse":"jis ne registān meṅ apnī qaum kī qiyādat kī us kā shukr karo, kyūṅki us kī shafqat abadī hai."},{"number":17,"verse":"jis ne baṛe bādshāhoṅ ko shikast dī us kā shukr karo, kyūṅki us kī shafqat abadī hai."},{"number":18,"verse":"jis ne tāqatwar bādshāhoṅ ko mār ḍālā us kā shukr karo, kyūṅki us kī shafqat abadī hai."},{"number":19,"verse":"jis ne amoriyoṅ ke bādshāh sīhon ko maut ke ghāṭ utārā us kā shukr karo, kyūṅki us kī shafqat abadī hai."},{"number":20,"verse":"jis ne basan ke bādshāh oj ko halāk kar diyā us kā shukr karo, kyūṅki us kī shafqat abadī hai."},{"number":21,"verse":"jis ne un kā mulk isrāīl ko mīrās meṅ diyā us kā shukr karo, kyūṅki us kī shafqat abadī hai."},{"number":22,"verse":"jis ne un kā mulk apne ḳhādim isrāīl kī maurūsī milkiyat banāyā us kā shukr karo, kyūṅki us kī shafqat abadī hai."},{"number":23,"verse":"jis ne hamārā ḳhayāl kiyā jab ham ḳhāk meṅ dab gae the us kā shukr karo, kyūṅki us kī shafqat abadī hai."},{"number":24,"verse":"jis ne hameṅ un ke qabze se chhuṛāyā jo ham par zulm kar rahe the us kā shukr karo, kyūṅki us kī shafqat abadī hai."},{"number":25,"verse":"jo tamām jāndāroṅ ko ḳhurāk muhayyā kartā hai us kā shukr karo, kyūṅki us kī shafqat abadī hai."},{"number":26,"verse":"āsmān ke ḳhudā kā shukr karo, kyūṅki us kī shafqat abadī hai."}]}
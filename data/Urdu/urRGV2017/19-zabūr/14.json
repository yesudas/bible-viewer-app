{"bibleAbbr":"urRGV2017","bookName":"zabūr","bookEnglishName":"Psalms","chapterNumber":14,"verses":[{"number":1,"verse":"( bedīn kī hamāqat) dāūd kā zabūr. mausīqī ke rāhnumā ke lie. ahmaq dil meṅ kahtā hai, “allāh hai hī nahīṅ!” aise log badchalan haiṅ, un kī harkateṅ qābil-e-ghin haiṅ. ek bhī nahīṅ hai jo achchhā kām kare."},{"number":2,"verse":"rab ne āsmān se insān par nazar ḍālī tāki dekhe ki kyā koī samajhdār hai? kyā koī allāh kā tālib hai?"},{"number":3,"verse":"afsos, sab sahīh rāh se bhaṭak gae. sab ke sab bigaṛ gae haiṅ. koī nahīṅ jo bhalāī kartā ho, ek bhī nahīṅ."},{"number":4,"verse":"kyā jo badī karke merī qaum ko roṭī kī tarah khā lete haiṅ un meṅ se ek ko bhī samajh nahīṅ ātī? wuh to rab ko pukārte hī nahīṅ."},{"number":5,"verse":"tab un par saḳht dahshat chhā gaī, kyūṅki allāh rāstbāz kī nasl ke sāth hai."},{"number":6,"verse":"tum nāchār ke mansūboṅ ko ḳhāk meṅ milānā chāhte ho, lekin rab ḳhud us kī panāhgāh hai."},{"number":7,"verse":"kāsh koh-e-siyyūn se isrāīl kī najāt nikle! jab rab apnī qaum ko bahāl karegā to yāqūb ḳhushī ke nāre lagāegā, isrāīl bāġh bāġh hogā."}]}
{"bibleAbbr":"urRGV2017","bookName":"zabūr","bookEnglishName":"Psalms","chapterNumber":129,"verses":[{"number":1,"verse":"( madad ke lie isrāīl kī duā) ziyārat kā gīt. isrāīl kahe, “merī jawānī se hī mere dushman bār bār mujh par hamlā-āwar hue haiṅ."},{"number":2,"verse":"merī jawānī se hī wuh bār bār mujh par hamlā-āwar hue haiṅ. to bhī wuh mujh par ġhālib na āe.”"},{"number":3,"verse":"hal chalāne wāloṅ ne merī pīṭh par hal chalā kar us par apnī lambī lambī reghāriyāṅ banāī haiṅ."},{"number":4,"verse":"rab rāst hai. us ne bedīnoṅ ke rasse kāṭ kar mujhe āzād kar diyā hai."},{"number":5,"verse":"allāh kare ki jitne bhī siyyūn se nafrat rakheṅ wuh sharmindā ho kar pīchhe haṭ jāeṅ."},{"number":6,"verse":"wuh chhatoṅ par kī ghās kī mānind hoṅ jo sahīh taur par baṛhne se pahle hī murjhā jātī hai"},{"number":7,"verse":"aur jis se na fasal kāṭne wālā apnā hāth, na pūle bāndhne wālā apnā bāzū bhar sake."},{"number":8,"verse":"jo bhī un se guzare wuh na kahe, “rab tumheṅ barkat de.” ham rab kā nām le kar tumheṅ barkat dete haiṅ!"}]}
{"bibleAbbr":"urRGV2017","bookName":"zabūr","bookEnglishName":"Psalms","chapterNumber":43,"verses":[{"number":1,"verse":"ai allāh, merā insāf kar! mere lie ġhairīmāndār qaum se laṛ, mujhe dhokebāz aur sharīr ādmiyoṅ se bachā."},{"number":2,"verse":"kyūṅki tū merī panāh kā ḳhudā hai. tū ne mujhe kyūṅ radd kiyā hai? maiṅ apne dushman ke zulm ke bāis kyūṅ mātamī libās pahne phirūṅ?"},{"number":3,"verse":"apnī raushnī aur sachchāī ko bhej tāki wuh merī rāhnumāī karke mujhe tere muqaddas pahāṛ aur terī sukūnatgāh ke pās pahuṅchāeṅ."},{"number":4,"verse":"tab maiṅ allāh kī qurbāngāh ke pās āūṅgā, us ḳhudā ke pās jo merī ḳhushī aur farhat hai. ai allāh mere ḳhudā, wahāṅ maiṅ sarod bajā kar terī satāish karūṅga."},{"number":5,"verse":"ai merī jān, tū ġham kyūṅ khā rahī hai, bechainī se kyūṅ taṛap rahī hai? allāh ke intizār meṅ rah, kyūṅki maiṅ dubārā us kī satāish karūṅga jo merā ḳhudā hai aur mere deḳhte deḳhte mujhe najāt detā hai."}]}
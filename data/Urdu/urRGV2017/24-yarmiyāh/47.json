{"bibleAbbr":"urRGV2017","bookName":"yarmiyāh","bookEnglishName":"Jeremiah","chapterNumber":47,"verses":[{"number":1,"verse":"( filistiyoṅ ko safhā-e-hastī se miṭāyā jāegā) fir'aun ke ġhazzā shahr par hamlā karne se pahle yarmiyāh nabī par filistiyoṅ ke bāre meṅ rab kā kalām nāzil huā,"},{"number":2,"verse":"“rab farmātā hai ki shimāl se pānī ā rahā hai jo sailāb ban kar pūre mulk ko ġharq kar degā. pūrā mulk shahroṅ aur bāshindoṅ samet us meṅ ḍūb jāegā. log chīḳh uṭheṅge, aur mulk ke tamām bāshinde āh-o-zārī kareṅge."},{"number":3,"verse":"kyūṅki sarpā dauṛte hue ghoṛoṅ kī ṭāpeṅ sunāī deṅgī, dushman ke rathoṅ kā shor aur pahiyoṅ kī gaṛgaṛāhaṭ un ke kānoṅ tak pahuṅchegī. bāp ḳhaufzadā ho kar yūṅ sākit ho jāeṅge ki wuh apne bachchoṅ kī madad karne ke lie pīchhe bhī dekh nahīṅ sakeṅge."},{"number":4,"verse":"kyūṅki wuh din āne wālā hai jab tamām filistiyoṅ ko nest-o-nābūd kiyā jāegā tāki sūr aur saidā ke āḳhirī madad karne wāle bhī ḳhatm ho jāeṅ. kyūṅki rab filistiyoṅ ko safhā-e-hastī se miṭāne wālā hai, jazīrā-e-krete ke un bache huoṅ ko jo yahāṅ ā kar ābād hue haiṅ."},{"number":5,"verse":"ġhazzā beṭī mātam ke ālam meṅ apnā sar munḍwāegī, askqalūn shahr mismār ho jāegā. ai maidānī ilāqe ke bache hue logo, tum kab tak apnī jild ko zaḳhmī karte rahoge?"},{"number":6,"verse":"‘hāy, ai rab kī talwār, kyā tū kabhī nahīṅ ārām karegī? dubārā apne miyān meṅ chhup jā! ḳhāmosh ho kar ārām kar!’"},{"number":7,"verse":"lekin wuh kis tarah ārām kar saktī hai jab rab ne ḳhud use chalāyā hai, jab usī ne use askqalūn aur sāhilī ilāqe par dhāwā bolne kā hukm diyā hai?”"}]}
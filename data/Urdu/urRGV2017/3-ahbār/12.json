{"bibleAbbr":"urRGV2017","bookName":"ahbār","bookEnglishName":"Leviticus","chapterNumber":12,"verses":[{"number":1,"verse":"( bachche kī paidāish ke bād māṅ par pābandiyāṅ) rab ne mūsā se kahā,"},{"number":2,"verse":"“isrāīliyoṅ ko batā ki jab kisī aurat ke laṛkā paidā ho to wuh māhwārī ke ayyām kī tarah sāt din tak nāpāk rahegī."},{"number":3,"verse":"āṭhweṅ din laṛke kā ḳhatnā karwānā hai."},{"number":4,"verse":"phir māṅ mazīd 33 din intizār kare. is ke bād us kī wuh nāpākī dūr ho jāegī jo ḳhūn bahne se paidā huī hai. is daurān wuh koī maḳhsūs aur muqaddas chīz na chhue, na maqdis ke pās jāe."},{"number":5,"verse":"agar us ke laṛkī paidā ho jāe to wuh māhwārī ke ayyām kī tarah nāpāk hai. yih nāpākī 14 din tak rahegī. phir wuh mazīd 66 din intizār kare. is ke bād us kī wuh nāpākī dūr ho jāegī jo ḳhūn bahne se paidā huī hai."},{"number":6,"verse":"jab laṛke yā laṛkī ke silsile meṅ yih din guzar jāeṅ to wuh mulāqāt ke ḳhaime ke darwāze par imām ko zail kī chīzeṅ de: bhasm hone wālī qurbānī ke lie ek yaksālā bheṛ kā bachchā aur gunāh kī qurbānī ke lie ek jawān kabūtar yā qumrī."},{"number":7,"verse":"imām yih jānwar rab ko pesh karke us kā kaffārā de. phir ḳhūn bahne ke bāis paidā hone wālī nāpākī dūr ho jāegī. usūl ek hī hai, chāhe laṛkā ho yā laṛkī."},{"number":8,"verse":"agar wuh ġhurbat ke bāis bheṛ kā bachchā na de sake to phir wuh do qumriyāṅ yā do jawān kabūtar le āe, ek bhasm hone wālī qurbānī ke lie aur dūsrā gunāh kī qurbānī ke lie. yūṅ imām us kā kaffārā de aur wuh pāk ho jāegī.”"}]}
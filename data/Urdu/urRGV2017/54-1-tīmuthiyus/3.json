{"bibleAbbr":"urRGV2017","bookName":"1-tīmuthiyus","bookEnglishName":"1 Timothy","chapterNumber":3,"verses":[{"number":1,"verse":"( ḳhudā kī jamā'at ke nigarān) yih bāt yaqīnī hai ki jo jamā'at kā nigarān bananā chāhtā hai wuh ek achchhī zimmādārī kī ārzū rakhtā hai."},{"number":2,"verse":"lāzim hai ki nigarān be'ilzām ho. us kī ek hī bīwī ho. wuh hoshmand, samajhdār, ( yūnānī lafz meṅ zabt-e-nafs kā unsur bhī pāyā jātā hai.) sharīf, mehmān-nawāz aur tālīm dene ke qābil ho."},{"number":3,"verse":"wuh sharābī na ho, na laṛākā balki narmdil aur amnpasand. wuh paisoṅ kā lālach karne wālā na ho."},{"number":4,"verse":"lāzim hai ki wuh apne ḳhāndān ko achchhī tarah saṅbhāl sake aur ki us ke bachche sharāfat ke sāth us kī bāt māneṅ."},{"number":5,"verse":"kyūṅki agar wuh apnā ḳhāndān na saṅbhāl sake to wuh kis tarah allāh kī jamā'at kī dekh-bhāl kar sakegā?"},{"number":6,"verse":"wuh naumurīd na ho warnā ḳhatrā hai ki wuh phūl kar iblīs ke jāl meṅ ulajh jāe aur yūṅ us kī adālat kī jāe."},{"number":7,"verse":"lāzim hai ki jamā'at se bāhar ke log us kī achchhī gawāhī de sakeṅ, aisā na ho ki wuh badnām ho kar iblīs ke phande meṅ phaṅs jāe."},{"number":8,"verse":"( jamā'at ke madadgār) isī tarah jamā'at ke madadgār bhī sharīf hoṅ. wuh riyākār na hoṅ, na had se zyādā mai pieṅ. wuh lālchī bhī na hoṅ."},{"number":9,"verse":"lāzim hai ki wuh sāf zamīr rakh kar īmān kī purasrār sachchāiyāṅ mahfūz rakheṅ."},{"number":10,"verse":"yih bhī zarūrī hai ki unheṅ pahle parkhā jāe. agar wuh is ke bād be'ilzām nikleṅ to phir wuh ḳhidmat kareṅ."},{"number":11,"verse":"un kī bīwiyāṅ bhī sharīf hoṅ. wuh buhtān lagāne wālī na hoṅ balki hoshmand aur har bāt meṅ wafādār."},{"number":12,"verse":"madadgār kī ek hī bīwī ho. lāzim hai ki wuh apne bachchoṅ aur ḳhāndān ko achchhī tarah saṅbhāl sake."},{"number":13,"verse":"jo madadgār achchhī tarah apnī ḳhidmat saṅbhālte haiṅ un kī haisiyat baṛh jāegī aur masīh īsā par un kā īmān itnā puḳhtā ho jāegā ki wuh baṛe etimād ke sāth zindagī guzār sakeṅge."},{"number":14,"verse":"( ek azīm bhed) agarche maiṅ jald āp ke pās āne kī ummīd rakhtā hūṅ to bhī āp ko yih ḳhat likh rahā hūṅ."},{"number":15,"verse":"lekin agar der bhī lage to yih paṛh kar āp ko mālūm hogā ki allāh ke gharāne meṅ hamārā bartāo kaisā honā chāhie. allāh kā gharānā kyā hai? zindā ḳhudā kī jamā'at, jo sachchāī kā satūn aur bunyād hai."},{"number":16,"verse":"yaqīnan hamāre īmān kā bhed azīm hai. wuh jism meṅ zāhir huā, rūh meṅ rāstbāz ṭhahrā aur farishtoṅ ko dikhāī diyā. us kī ġhairyahūdiyoṅ meṅ munādī kī gaī, us par duniyā meṅ īmān lāyā gayā aur use āsmān ke jalāl meṅ uṭhā liyā gayā."}]}
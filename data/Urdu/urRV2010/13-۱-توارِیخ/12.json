{"bibleAbbr":"urRV2010","bookName":"۱-توارِیخ","bookEnglishName":"1 Chronicles","chapterNumber":12,"verses":[{"number":1,"verse":"( بنیِمیِن کے قبِیلہ سے داؤُد کے اِبتدائی اِتحادی) یہ وہ ہیں جو صِقلا ج میں داؤُد کے پاس آئے جب کہ وہ ہنوز قِیس کے بیٹے ساؤُل کے سبب سے چُھپا رہتا تھا اور وہ اُن سُورماؤں میں تھے جو لڑائی میں اُس کے مددگار تھے۔"},{"number":2,"verse":"اُن کے پاس کمانیں تِھیں اور وہ فلاخن سے پتّھر مارتے اور کمان سے تِیر چلاتے وقت دہنے اور بائیں دونوں ہاتھوں کو کام میں لا سکتے تھے اور ساؤُل کے بِنیمِینی بھائیوں میں سے تھے۔"},{"number":3,"verse":"اخیعزر سردار تھا ۔ پِھر یُوآ س بنی سماعہ جِبعاتی اور یزئیل اور فلط جو عزماو ت کے بیٹے تھے اور براکہ اور یاہُو عنتوتی۔"},{"number":4,"verse":"اور اسماعیہ جِبعُونی جو تِیسوں میں سُورما اور اُن تِیسوں کا سردار تھا اور یِرمیا ہ اور یحزِیئیل اور یُوحنا ن اور یُوزباد جدِیراتی۔"},{"number":5,"verse":"اِلعوز ی اور یرِیمو ت اور بعلیا ہ اورسمریا ہ اور سفطیا ہ خروفی۔"},{"number":6,"verse":"القانہ اور یسیاہ اور عزرا یل اور یُوعز ر اور یسُوبِعا م جو قُرحی تھے۔"},{"number":7,"verse":"اور یُوعیلہ اور زبد یاہ جو یروحا م جدُوری کے بیٹے تھے۔"},{"number":8,"verse":"( جد کے قبِیلہ سے داؤُد کے اِتحادی) اور جدّیوں میں سے بُہتیرے الگ ہو کر بیابان کے قلعہ میں داؤُد کے پاس آ گئے ۔ وہ زبردست سُورما اور جنگ آموختہ لوگ تھے جو ڈھال اور برچھی کا اِستعمال جانتے تھے ۔ اُن کی صُورتیں اَیسی تِھیں جَیسی شیروں کی صُورتیں اور وہ پہاڑوں پر کی ہرنیوں کی مانِند تیزرَو تھے۔"},{"number":9,"verse":"اوّل عزر تھا ۔ عبد یاہ دُوسرا۔ الِیا ب تِیسرا۔"},{"number":10,"verse":"مِسمنّہ چَوتھا ۔ یِرمیا ہ پانچواں۔"},{"number":11,"verse":"عتّی چھٹا ۔ الی ایل ساتواں۔"},{"number":12,"verse":"یُوحنا ن آٹھواں ۔ اِلزباد نواں۔"},{"number":13,"verse":"یِرمیا ہ دسواں ۔ مکبانی گیارھواں۔"},{"number":14,"verse":"یہ بنی جد میں سے سر لشکر تھے ۔ اِن میں سب سے چھوٹا سَو کے برابر اور سب سے بڑا ہزار کے برابر تھا۔"},{"number":15,"verse":"یہ وہ ہیں جو پہلے مہِینے میں یَرد ن کے پار گئے جب اُس کے سب کنارے ڈُوبے ہُوئے تھے اور اُنہوں نے وادیوں کے سب لوگوں کو مشرِق اور مغرِب کی طرف بھگا دِیا۔"},{"number":16,"verse":"( بنِیمیِن اور یہُوداہ کے قبِیلوں سے اِتحادی) اور بنی بِنیمِین اور یہُودا ہ میں سے کُچھ لوگ قلعہ میں داؤُد کے پاس آئے۔"},{"number":17,"verse":"تب داؤُد اُن کے اِستقبال کو نِکلا اور اُن سے کہنے لگا اگر تُم نیک نِیّتی سے میری مدد کے لِئے میرے پاس آئے ہو تو میرا دِل تُم سے مِلا رہے گا پر اگر مُجھے میرے دُشمنوں کے ہاتھ میں پکڑوانے آئے ہو حالانکہ میرا ہاتھ ظُلم سے پاک ہے تو ہمارے باپ دادا کا خُدا یہ دیکھے اور ملامت کرے۔"},{"number":18,"verse":"تب رُوح عماسی پر نازِل ہُوئی جو اُن تِیسوں کا سردار تھا اور وہ کہنے لگا ہم تیرے ہیں اَے داؤُد اور ہم تیری طرف ہیں اَے یسّی کے بیٹے! سلامتی تیری سلامتی اور تیرے مددگاروں کی سلامتی ہو! کیونکہ تیرا خُدا تیری مدد کرتا ہے ۔ تب داؤُد نے اُن کو قبُول کِیا اور اُن کو فَوج کے سردار بنایا۔"},{"number":19,"verse":"( منسّی کے قبِیلہ سے اِتحادی) اور منسّی میں سے کُچھ لوگ داؤُد سے مِل گئے جب وہ ساؤُل کے مُقابِل جنگ کے لِئے فِلستِیوں کے ساتھ نِکلا ۔ پر اُنہوں نے اُن کی مدد نہ کی کیونکہ فِلستِیوں کے اُمرا نے صلاح کر کے اُسے لَوٹا دِیا اور کہنے لگے کہ وہ ہمارے سر کاٹ کر اپنے آقا ساؤُل سے جا مِلے گا۔"},{"number":20,"verse":"جب وہ صِقلا ج کو جا رہا تھا منسّی میں سے عدنہ اور یُوزباد اور یدی عیل اور مِیکاایل اور یُوزباد اور الیہو اور ضِلتی جو بنی منسّی میں ہزاروں کے سردار تھے اُس سے مِل گئے۔"},{"number":21,"verse":"اُنہوں نے غارتگروں کے جتھے کے مُقابلہ میں داؤُد کی مدد کی کیونکہ وہ سب زبردست سُورما اور لشکر کے سردار تھے۔"},{"number":22,"verse":"بلکہ روزبروز لوگ داؤُد کے پاس اُس کی مدد کو آتے گئے یہاں تک کہ خُدا کی فَوج کی مانِند ایک بڑی فَوج تیّار ہو گئی۔"},{"number":23,"verse":"( داؤُد کی فَوجوں کی فہرِست) اور جو لوگ جنگ کے لِئے ہتھیار باندھ کر حبرُو ن میں داؤُد کے پاس آئے تاکہ خُداوند کی بات کے مُوافِق ساؤُل کی مملکت کو اُس کی طرف مُنتقِل کریں اُن کا شُمار یہ ہے۔"},{"number":24,"verse":"بنی یہُوداہ چھ ہزار آٹھ سَو جو سِپر اور نیزہ لِئے ہُوئے جنگ کے لِئے مُسلّح تھے۔"},{"number":25,"verse":"بنی شمعُون میں سے جنگ کے لِئے سات ہزار ایک سَو زبردست سُورما۔"},{"number":26,"verse":"بنی لاوی میں سے چار ہزار چھ سَو۔"},{"number":27,"verse":"اور یہوید ع ہارُونیوں کا سردار تھا اور اُس کے ساتھ تِین ہزار سات سَو تھے۔"},{"number":28,"verse":"اور صدو ق ایک جوان سُورما اور اُس کے آبائی گھرانے کے بائِیس سردار۔"},{"number":29,"verse":"اور ساؤُل کے بھائی بنی بِنیمِین میں سے تِین ہزار لیکن اُس وقت تک اُن کا بُہت بڑا حِصّہ ساؤُل کے گھرانے کا طرفدار تھا۔"},{"number":30,"verse":"اور بنی افرائِیم میں سے بِیس ہزار آٹھ سَو زبردست سُورما جو اپنے آبائی خاندانوں میں نامی آدمی تھے۔"},{"number":31,"verse":"اور منسّی کے آدھے قبِیلہ سے اٹھارہ ہزار جِن کے نام بتائے گئے تھے کہ آ کر داؤُد کو بادشاہ بنائیں۔"},{"number":32,"verse":"اور بنی اِشکار میں سے اَیسے لوگ جو زمانہ کو سمجھتے اور جانتے تھے کہ اِسرا ئیل کو کیا کرنا مُناسِب ہے اُن کے سردار دو سَو تھے اور اُن کے سب بھائی اُن کے حُکم میں تھے۔"},{"number":33,"verse":"اور زبُولُون میں سے اَیسے لوگ جو مَیدان میں جانے اور ہر قِسم کے جنگی آلات کے ساتھ معرکہ آرائی کے قابِل تھے پچاس ہزار ۔ یہ صف آرائی کرنا جانتے تھے اور دو دِلے نہ تھے۔"},{"number":34,"verse":"اور نفتا لی میں سے ایک ہزار سردار اور اُن کے ساتھ سَینتِیس ہزار ڈھالیں اور بھالے لِئے ہُوئے۔"},{"number":35,"verse":"اور دانِیوں میں سے اٹھائِیس ہزار چھ سَو معرکہ آرائی کرنے والے۔"},{"number":36,"verse":"اور آشر میں سے چالِیس ہزار جو مَیدان میں جانے اور معرکہ آرائی کے قابِل تھے۔"},{"number":37,"verse":"اور یَرد ن کے پار کے رُوبِینیوں اور جدِّیوں اور منسّی کے آدھے قبِیلہ میں سے ایک لاکھ بِیس ہزار جِن کے ساتھ لڑائی کے لِئے ہر قِسم کے جنگی آلات تھے۔"},{"number":38,"verse":"یہ سب جنگی مَرد جو معرکہ آرائی کر سکتے تھے خلُوصِ دِل سے حبرُو ن کو آئے تاکہ داؤُد کو سارے اِسرا ئیل کا بادشاہ بنائیں اور باقی سب اِسرائیلی بھی داؤُد کو بادشاہ بنانے پر مُتّفِق تھے۔"},{"number":39,"verse":"اور وہ وہاں داؤُد کے ساتھ تِین دِن تک ٹھہرے اور کھاتے پِیتے رہے کیونکہ اُن کے بھائِیوں نے اُن کے لِئے تیّاری کی تھی۔"},{"number":40,"verse":"ماسِوا اِن کے جو اُن کے قرِیب کے تھے بلکہ اِشکار اور زبُولُون اور نفتا لی تک کے لوگ گدھوں اور اُونٹوں اورخچّروں اور بَیلوں پر روٹیاں اور مَیدہ کی بنی ہُوئی کھانے کی چِیزیں اور انجِیر کی ٹِکیاں ۔ اور کِشمِش کے گُچھّے اور مَے اور تیل لادے ہُوئے اور بَیل اور بھیڑبکریاں اِفراط سے لائے اِس لِئے کہ اِسرائیل میں خُوشی تھی۔"}]}
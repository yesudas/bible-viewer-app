{"bibleAbbr":"urRV2010","bookName":"۱-توارِیخ","bookEnglishName":"1 Chronicles","chapterNumber":16,"verses":[{"number":1,"verse":"سو وہ خُدا کے صندُوق کو لے آئے اور اُسے اُس خَیمہ کے بِیچ میں جو داؤُ دنے اُس کے لِئے کھڑا کِیا تھا رکھّا اور سوختنی قُربانیاں اور سلامتی کی قُربانیاں خُدا کے حضُور چڑھائِیں۔"},{"number":2,"verse":"اور جب داؤُ دسوختنی قُربانی اور سلامتی کی قُربانیاں چڑھا چُکا تو اُس نے خُداوند کے نام سے لوگوں کو برکت دی۔"},{"number":3,"verse":"اور اُس نے سب اِسرائیلی لوگوں کو کیا مَرد کیا عَورت ایک ایک روٹی اور ایک ایک ٹُکڑا گوشت اور کِشمِش کی ایک ایک ٹِکیا دی۔"},{"number":4,"verse":"اُس نے لاویوں میں سے بعضوں کو مُقرّر کِیا کہ خُداوند کے صندُوق کے آگے خِدمت کریں اور خُداوند اِسرا ئیل کے خُدا کا ذِکر اور شُکر اور اُس کی حمد کریں۔"},{"number":5,"verse":"اوّل آسف اور اُس کے بعد زکر یاہ اور یعی ا یل اور سمِیرا موت اور یحیِئیل اور متِّتیاہ اور الِیا ب اور بِنایا ہ اور عوبیدادُ وم اور یعی ایل سِتار اور بربط کے ساتھ اور آسف جھانجھوں کو زور سے بجاتا ہُؤا۔"},{"number":6,"verse":"اور بِنایا ہ اور یحزِیئیل کاہِن سدا تُرہِیوں کے ساتھ خُدا کے عہد کے صندُوق کے آگے رہا کریں۔"},{"number":7,"verse":"پہلے اُسی دِن داؤُ دنے یہ ٹھہرایا کہ خُداوند کا شُکر آسف اور اُس کے بھائی بجا لایا کریں۔"},{"number":8,"verse":"( حمدوسِتایش کا گِیت) خُداوند کی شُکرگُذاری کرو ۔ اُس سے دُعا کرو۔ قَوموں کے درمیان اُس کے کاموں کا اِشتہار دو۔"},{"number":9,"verse":"اُس کے حضُور گاؤ ۔ اُس کی مدح سرائی کرو۔ اُس کے سب عجِیب کاموں کا چرچا کرو۔"},{"number":10,"verse":"اُس کے پاک نام پر فخر کرو۔ جو خُداوند کے طالِب ہیں اُن کا دِل خُوش رہے۔"},{"number":11,"verse":"تُم خُداوند اور اُس کی قُوّت کے طالِب ہو۔ تُم سدا اُس کے دِیدار کے طالِب رہو۔"},{"number":12,"verse":"تُم اُس کے عجِیب کاموں کو جو اُس نے کِئے۔ اور اُس کے مُعجِزوں اور مُنہ کے آئِین کو یاد رکھّو۔"},{"number":13,"verse":"اَے اُس کے بندہ اِسرا ئیل کی نسل! اَے بنی یعقُوب جو اُس کے برگُزِیدہ ہو!"},{"number":14,"verse":"وہ خُداوند ہمارا خُدا ہے۔ تمام رُویِ زمِین پر اُس کے آئِین ہیں۔"},{"number":15,"verse":"سدا اُس کے عہد کو یادرکھّو اور ہزار پُشتوں تک اُس کے کلام کو جو اُس نے فرمایا۔"},{"number":16,"verse":"اُسی عہد کو جو اُس نے ابرہا م سے باندھا اور اُس قَسم کو جو اُس نے اِضحا ق سے کھائی"},{"number":17,"verse":"جِسے اُس نے یعقُو ب کے لِئے آئِین کے طَورپر اور اِسرا ئیل کے لِئے ابدی عہد کے طَور پر قائِم کِیا۔"},{"number":18,"verse":"یہ کہہ کر کہ مَیں کنعا ن کا مُلک تُجھ کو دُوں گا۔ وہ تُمہارا مَورُوثی حِصّہ ہو گا۔"},{"number":19,"verse":"اُس وقت تُم شُمار میں تھوڑے تھے بلکہ بُہت ہی تھوڑے اور مُلک میں پردیسی تھے۔"},{"number":20,"verse":"وہ ایک قَوم سے دُوسری قَوم میں اور ایک مملکت سے دُوسری مملکت میں پِھرتے رہے۔"},{"number":21,"verse":"اُس نے کِسی شخص کو اُن پر ظُلم کرنے نہ دِیا بلکہ اُن کی خاطِر بادشاہوں کو تنبِیہ کی"},{"number":22,"verse":"کہ تُم میرے ممسُوحوں کو نہ چھُوؤ اور میرے نبِیوں کو نہ ستاؤ۔"},{"number":23,"verse":"اَے سب اہلِ زمِین! خُداوند کے حضُور گاؤ۔ روزبروز اُس کی نجات کی بشارت دو۔"},{"number":24,"verse":"قَوموں میں اُس کے جلال کا۔ سب لوگوں میں اُس کے عجائِب کا بیان کرو۔"},{"number":25,"verse":"کیونکہ خُداوند بزُرگ اور نِہایت سِتایش کے لائِق ہے۔ وہ سب معبُودوں سے زِیادہ مُہِیب ہے ۔"},{"number":26,"verse":"اِس لِئے کہ اور قَوموں کے سب معبُود محض بُت ہیں لیکن خُداوند نے آسمانوں کو بنایا۔"},{"number":27,"verse":"عظمت اور جلال اُس کے حضُور میں ہیں اور اُس کے ہاں قُدرت اور شادمانی ہیں۔"},{"number":28,"verse":"اَے قَوموں کے قبِیلو! خُداوندکی خُداوند ہی کی تمجِید و تعظِیم کرو۔"},{"number":29,"verse":"خُداوند کی اَیسی تمجِید کرو جو اُس کے نام کے شایاں ہے۔ ہدیہ لاؤ اور اُس کے حضُور آؤ۔ پاک آرایش کے ساتھ خُداوند کو سِجدہ کرو۔"},{"number":30,"verse":"اَے سب اہلِ زمِین! اُس کے حضُور کانپتے رہو۔ جہان قائِم ہے اور اُسے جُنبِش نہیں۔"},{"number":31,"verse":"آسمان خُوشی منائے اور زمِین شادمان ہو۔ وہ قَوموں میں اِعلان کریں کہ خُداوند سلطنت کرتا ہے۔"},{"number":32,"verse":"سمُندر اور اُس کی معمُوری شور مچائے۔ مَیدان اور جو کُچھ اُس میں ہے باغ باغ ہو۔"},{"number":33,"verse":"تب جنگل کے درخت خُوشی سے خُداوند کے حضُور گانے لگیں گے۔ کیونکہ وہ زمِین کا اِنصاف کرنے کو آ رہا ہے۔"},{"number":34,"verse":"خُداوند کا شُکر کرو اِس لِئے کہ وہ نیک ہے۔ کیونکہ اُس کی شفقت ابدی ہے ۔"},{"number":35,"verse":"تُم کہو اَے ہماری نجات کے خُدا ہم کو بچالے اور قَوموں میں سے ہم کو جمع کر اور اُن سے ہم کو رہائی دے تاکہ ہم تیرے قُدُّوس نام کا شُکرکریں اور للکارتے ہُوئے تیری سِتایش کریں۔"},{"number":36,"verse":"خُداوند اِسرا ئیل کا خُدا ازل سے ابد تک مُبارک ہو! اور سب لوگ بول اُٹھے آمِین اور اُنہوں نے خُداوند کی سِتایش کی۔"},{"number":37,"verse":"( جِبعُون اور یروشلیِم میں پرستِش) اور اُس نے وہاں خُداوند کے عہد کے صندُوق کے آگے آسف اور اُس کے بھائِیوں کو ہر روز کے ضرُوری کام کے مُطابِق ہمیشہ صندُوق کے آگے خِدمت کرنے کو چھوڑا۔"},{"number":38,"verse":"اور عوبیدادُ وم اور اُس کے اڑسٹھ بھائِیوں کو اور عوبیدا دُوم بِن یدو تون اور حوساہ کو تاکہ دربان ہوں۔"},{"number":39,"verse":"اور صدُو ق کاہِن اور اُس کے کاہِن بھائِیوں کو خُداوندکے مسکن کے آگے جِبعُو ن کے اُونچے مقام پر اِس لِئے۔"},{"number":40,"verse":"کہ وہ خُداوند کی شرِیعت کی سب لِکھی ہُوئی باتوں کے مُطابِق جو اُس نے اِسرا ئیل کو فرمائِیں ہر صُبح اور شام سوختنی قُربانی کے مذبح پر خُداوند کے لِئے سوختنی قُربانیاں چڑھائیں۔"},{"number":41,"verse":"اور اُن کے ساتھ ہَیما ن اور یدو تون اور باقی چُنے ہُوئے آدمِیوں کو جو نام بنام مذکُور ہُوئے تھے تاکہ خُداوند کا شُکر کریں کیونکہ اُس کی شفقت ابدی ہے۔"},{"number":42,"verse":"اُن ہی کے ساتھ ہَیما ن اور یدو تون تھے جو بجانے والوں کے لِئے تُرہِیاں اور جھانجھیں اور خُدا کے گِیتوں کے لِئے باجے لِئے ہُوئے تھے اور بنی یدوتون دربان تھے۔"},{"number":43,"verse":"تب سب لوگ اپنے اپنے گھر گئے اور داؤُ دلَوٹا کہ اپنے گھرانے کو برکت دے۔"}]}
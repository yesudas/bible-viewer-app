{"bibleAbbr":"urRV2010","bookName":"زبُو","bookEnglishName":"Psalms","chapterNumber":52,"verses":[{"number":1,"verse":"( خُدا کا قَہر اور فضل) مِیر مُغنّی کے لِئے داؤُد کا مشکِیل جب ادُومی دوئیگ نے جا کر ساؤُ ل کو بتایا کہ داؤُد اخِیملک کے گھر میں داخِل ہُؤاہے۔ اَے زبردست! تُو شرارت پر کیوں فخر کرتا ہے؟ خُدا کی شفقت دائِمی ہے۔"},{"number":2,"verse":"تیری زُبان محض شرارت اِیجاد کرتی ہے۔ اَے دغاباز! وہ تیز اُسترے کی مانِند ہے۔"},{"number":3,"verse":"تُو بدی کو نیکی سے زِیادہ پسند کرتا ہے اور جُھوٹ کو صداقت کی بات سے۔(سِلاہ)"},{"number":4,"verse":"اَے دغاباز زُبان! تُو مُہلِک باتوں کو پسند کرتی ہے۔"},{"number":5,"verse":"خُدا بھی تُجھے ہمیشہ کے لِئے ہلاک کر ڈالے گا۔ وہ تُجھے پکڑ کر تیرے خَیمہ سے نِکال پھینکے گا اور زِندوں کی زمِین سے تُجھے اُکھاڑ ڈالے گا ۔(سِلاہ)"},{"number":6,"verse":"صادِق بھی اِس بات کو دیکھ کر ڈرجائیں گے اور اُس پر ہنسیں گے"},{"number":7,"verse":"کہ دیکھو یہ وُہی آدمی ہے جِس نے خُدا کو اپنی پناہ گاہ نہ بنایا بلکہ اپنے مال کی فراوانی پر بھروسا کِیا اور شرارت میں پکّا ہو گیا"},{"number":8,"verse":"لیکن مَیں تو خُدا کے گھر میں زَیتُون کے ہرے درخت کی مانِند ہُوں۔ میرا توکُّل ابدُالآباد خُدا کی شفقت پر ہے۔"},{"number":9,"verse":"مَیں ہمیشہ تیری شُکرگُذاری کرتا رہُوں گا کیونکہ تُو ہی نے یہ کِیا ہے اور مُجھے تیرے ہی نام کی آس ہو گی کیونکہ وہ تیر ے مُقدّسوں کے نزدِیک خُوب ہے۔"}]}
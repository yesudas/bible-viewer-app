{"bibleAbbr":"urRV2010","bookName":"زبُو","bookEnglishName":"Psalms","chapterNumber":30,"verses":[{"number":1,"verse":"( شُکرگُذاری کی دُعا) داؤُد کا مزمُور۔ ہَیکل کی تقدِیس کے وقت کا گِیت۔ اَے خُداوند!مَیں تیری تمِجید کرُوں گا کیونکہ تُونے مُجھے سرفراز کِیا ہے اور میرے دُشمنوں کو مُجھ پر خُوش ہونے نہ دِیا۔"},{"number":2,"verse":"اَے خُداوند میرے خُدا! مَیں نے تُجھ سے فریاد کی اور تُو نے مُجھے شِفا بخشی ۔"},{"number":3,"verse":"اَے خُداوند! تُو میری جان کو پاتال سے نِکال لایاہے ۔ تُو نے مُجھے زِندہ رکھّا ہے کہ گور میں نہ جاؤُں۔"},{"number":4,"verse":"خُداوند کی سِتایش کرو اَے اُس کے مُقدّسو! اور اُس کے قُدس کو یاد کر کے شُکرگُذاری کرو"},{"number":5,"verse":"کیونکہ اُس کا قہر دم بھر کا ہے ۔ اُس کا کرم عُمر بھر کا۔ رات کو شاید رونا پڑے پر صُبح کو خُوشی کی نَوبت آتی ہے۔"},{"number":6,"verse":"مَیں نے اپنی اِقبال مندی کے وقت یہ کہا تھا کہ مُجھے کبھی جُنبِش نہ ہو گی۔"},{"number":7,"verse":"اَے خُداوند! تُو نے اپنے کرم سے میرے پہاڑ کو قائِم رکھّا تھا۔ جب تُو نے اپنا چہرہ چُھپایا تو مَیں گھبرا اُٹھا۔"},{"number":8,"verse":"اَے خُداوند! مَیں نے تُجھ سے فریاد کی۔ مَیں نے خُداوند سے مِنّت کی۔"},{"number":9,"verse":"جب مَیں گور میں جاؤُں تو میری مَوت سے کیا فائِدہ ؟ کیا خاک تیری سِتایش کرے گی؟ کیا وہ تیری سچّائی کوبیان کرے گی؟"},{"number":10,"verse":"سُن لے اَے خُداوند! اور مُجھ پر رحم کر۔ اَے خُداوند! تُو میرا مددگار ہو۔"},{"number":11,"verse":"تُو نے میرے ماتم کو ناچ سے بدل دِیا۔ تُو نے میرا ٹاٹ اُتار ڈالا اور مُجھے خُوشی سے کمربستہ کِیا"},{"number":12,"verse":"تاکہ میری رُوح تیری مدح سرائی کرے اور چُپ نہ رہے۔ اَے خُداوند میرے خُدا! مَیں ہمیشہ تیرا شُکر کرتا رہُوں گا۔"}]}
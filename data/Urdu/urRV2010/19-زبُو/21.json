{"bibleAbbr":"urRV2010","bookName":"زبُو","bookEnglishName":"Psalms","chapterNumber":21,"verses":[{"number":1,"verse":"( فتح یابی کے لِئے شُکرگُذاری) مِیر مُغنّی کے لِئے داؤُد کا مزمُور۔ اَے خُداوند! تیری قُوّت سے بادشاہ خُوش ہوگا اور تیری نجات سے اُسے نہایت شادمانی ہو گی ۔"},{"number":2,"verse":"تُو نے اُس کے دِل کی آرزُو پُوری کی ہے اور اُس کے مُنہ کی درخواست کو نامنظُور نہیں کِیا ۔ (سِلاہ)"},{"number":3,"verse":"کیونکہ تُو اُسے عُمدہ برکتیں بخشنے میں پیش قدمی کرتا اور خالِص سونے کا تاج اُس کے سر پر رکھتا ہے ۔"},{"number":4,"verse":"اُس نے تُجھ سے زِندگی چاہی اور تُو نے بخشی۔ بلکہ عُمر کی درازی ہمیشہ کے لِئے۔"},{"number":5,"verse":"تیری نجات کے سبب سے اُس کی شوکت عظیِم ہے ۔ تُو اُسے حشمت و جلال سے آراستہ کرتا ہے۔"},{"number":6,"verse":"کیونکہ تُو ہمیشہ کے لِئے اُسے برکتوں سے مالا مال کرتا ہے اور اپنے حضُور اُسے خُوش و خُرّم رکھتا ہے۔"},{"number":7,"verse":"کیونکہ بادشاہ کا توکُّل خُداوند پر ہے اور حق تعالیٰ کی شفقت کی بدَولت اُسے ہرگز جُنبِش نہ ہو گی۔"},{"number":8,"verse":"تیرا ہاتھ تیرے سب دُشمنوں کو ڈُھونڈ نِکالے گا۔ تیرا دہنا ہاتھ تُجھ سے کِینہ رکھنے والوں کا پتہ لگا لے گا۔"},{"number":9,"verse":"تُو اپنے قہر کے وقت اُن کو جلتے تنُور کی مانِند کر دے گا۔ خُداوند اپنے غضب میں اُن کو نِگل جائے گا اور آگ اُن کو کھا جائے گی۔"},{"number":10,"verse":"تُو اُن کے پَھل کو زمِین پر سے نابُود کر دے گا اور اُن کی نسل کو بنی آدم میں سے۔"},{"number":11,"verse":"کیونکہ اُنہوں نے تُجھ سے بدی کرنا چاہا۔ اُنہوں نے اَیسا منصُوبہ باندھا جِسے وہ پُورا نہیں کر سکتے۔"},{"number":12,"verse":"کیونکہ تُو اُن کا مُنہ پھیر دے گا ۔ تُو اُن کے مُقابلہ میں اپنے چِلّے چڑھائے گا۔"},{"number":13,"verse":"اَے خُداوند! تُو اپنی ہی قُو ّت میں سربُلند ہو! اور ہم گا کر تیری قُدرت کی سِتایش کریں گے۔"}]}
{"bibleAbbr":"urRV2010","bookName":"زبُو","bookEnglishName":"Psalms","chapterNumber":98,"verses":[{"number":1,"verse":"( خُدا دُنیا کا فرمانروا ہے) مزمُور۔ خُداوند کے حضُور نیا گِیت گاؤ کیونکہ اُس نے عجِیب کام کِئے ہیں۔ اُس کے دہنے ہاتھ اور اُس کے مُقدّس بازُو نے اُس کے لِئے فتح حاصِل کی ہے۔"},{"number":2,"verse":"خُداوند نے اپنی نجات ظاہِر کی ہے۔ اُس نے اپنی صداقت قَوموں کے سامنے نمایاں کی ہے۔"},{"number":3,"verse":"اُس نے اِسرائیل کے گھرانے کے حق میں اپنی شفقت و وفاداری یاد کی ہے۔ اِنتہایِ زمِین کے لوگوں نے ہمارے خُدا کی نجات دیکھی ہے۔"},{"number":4,"verse":"اَے تمام اہلِ زمِین! خُداوند کے حضُور خُوشی کا نعرہ مارو للکارو اور خُوشی سے گاؤ اور مدح سرائی کرو۔"},{"number":5,"verse":"خُداوند کی سِتایش سِتار پر کرو۔ سِتار اور سُرِیلی آواز سے۔"},{"number":6,"verse":"نرسِنگے اور قرنا کی آواز سے بادشاہ یعنی خُداوند کے حضُور خُوشی کا نعرہ مارو۔"},{"number":7,"verse":"سمُندر اور اُس کی معمُوری شور مچائیں اور جہان اور اُس کے باشِندے۔"},{"number":8,"verse":"سَیلاب تالِیاں بجائیں۔ پہاڑِیاں مِل کر خُوشی سے گائیں۔"},{"number":9,"verse":"خُداوند کے حضُور ۔ کیونکہ وہ زمِین کی عدالت کرنے آ رہا ہے۔ وہ صداقت سے جہان کی اور راستی سے قَوموں کی عدالت کرے گا۔"}]}
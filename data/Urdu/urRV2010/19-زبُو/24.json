{"bibleAbbr":"urRV2010","bookName":"زبُو","bookEnglishName":"Psalms","chapterNumber":24,"verses":[{"number":1,"verse":"( عظیِم بادشاہ) داؤُد کا مزمُور۔ زمِین اور اُس کی معمُوری خُداوند ہی کی ہے ۔ جہان اور اُس کے باشِندے بھی۔"},{"number":2,"verse":"کیونکہ اُس نے سمُندروں پر اُس کی بُنیاد رکھّی اور سَیلابوں پر اُسے قائِم کِیا۔"},{"number":3,"verse":"خُداوند کے پہاڑ پر کَون چڑھے گا اور اُس کے مُقدّس مقام پر کَون کھڑا ہو گا؟"},{"number":4,"verse":"وُہی جِس کے ہاتھ صاف ہیں اور جِس کا دِل پاک ہے ۔ جِس نے بطالت پر دِل نہیں لگایا اور مکر سے قَسم نہیں کھائی۔"},{"number":5,"verse":"وہ خُداوند کی طرف سے برکت پائے گا ۔ ہاں اپنے نجات دینے والے خُدا کی طرف سے صداقت۔"},{"number":6,"verse":"یہی اُس کے طالِبوں کی پُشت ہے ۔ یہی تیرے دِیدار کے خواہاں ہیں ۔ یعنی یعقُوب ۔ (سِلاہ)"},{"number":7,"verse":"اَے پھاٹکو! اپنے سر بُلند کرو ۔ اَے ابدی دروازو! اُونچے ہو جاؤ اور جلال کا بادشاہ داخِل ہو گا۔"},{"number":8,"verse":"یہ جلال کا بادشاہ کَون ہے؟ خُداوند جو قوِی اور قادِر ہے۔ خُداوند جو جنگ میں زورآور ہے۔"},{"number":9,"verse":"اَے پھاٹکو! اپنے سر بُلند کرو ۔ اَے ابدی دروازو! اُن کو بُلند کرو اور جلال کا بادشاہ داخِل ہو گا۔"},{"number":10,"verse":"یہ جلال کا بادشاہ کَون ہے؟ لشکروں کا خُداوند۔ وُہی جلال کا بادشاہ ہے ۔(سِلاہ)"}]}
{"bibleAbbr":"urRV2010","bookName":"زبُو","bookEnglishName":"Psalms","chapterNumber":28,"verses":[{"number":1,"verse":"( مدد کے لِئے اِلتجا) داؤُد کا مزمُور۔ اَے خُداوند! مَیں تُجھ ہی کو پُکارُوں گا ۔ اَے میری چٹان! تُو میری طرف سے کان بند نہ کر ۔ اَیسا نہ ہو کہ اگر تُو میری طرف سے خاموش رہے تو مَیں اُن کی مانِند بن جاؤُں جو پاتال میں جاتے ہیں۔"},{"number":2,"verse":"جب مَیں تُجھ سے فریاد کرُوں اور اپنے ہاتھ تیری مُقدّس ہَیکل کی طرف اُٹھاؤُں تو میری مِنّت کی آواز کو سُن لے۔"},{"number":3,"verse":"مُجھے اُن شرِیروں اور بدکرداروں کے ساتھ گھسِیٹ نہ لے جا جو اپنے ہمسایوں سے صُلح کی باتیں کرتے ہیں مگر اُن کے دِلوں میں بدی ہے۔"},{"number":4,"verse":"اُن کے افعال و اعمال کی بُرائی کے مُوافِق اُن کو بدلہ دے ۔ اُن کے ہاتھوں کے کاموں کے مُطابِق اُن سے سلُوک کر۔ اُن کے کِئے کا عِوض اُن کو دے۔"},{"number":5,"verse":"وہ خُداوند کے کاموں اور اُس کی دست کاری پر دِھیان نہیں کرتے۔ اِس لِئے وہ اُن کو گِرا دے گا اور پِھر نہیں اُٹھائے گا۔"},{"number":6,"verse":"خُداوند مُبارک ہو۔ اِس لِئے کہ اُس نے میری مِنّت کی آواز سُن لی ۔"},{"number":7,"verse":"خُداوند میری قُوّت اور میری سِپر ہے ۔ میرے دِل نے اُس پر توکُّل کِیا ہے اور مُجھے مدد مِلی ہے اِسی لِئے میرا دِل نہایت شادمان ہے اور مَیں گِیت گا کر اُس کی سِتایش کرُوں گا۔"},{"number":8,"verse":"خُداوند اُن کی قُوّت ہے۔ وہ اپنے ممسُوح کے لِئے نجات کا قلعہ ہے۔"},{"number":9,"verse":"اپنی اُمّت کو بچا اور اپنی مِیراث کو برکت دے ۔ اُن کی پاسبانی کر اور اُن کو ہمیشہ تک سنبھالے رہ ۔"}]}
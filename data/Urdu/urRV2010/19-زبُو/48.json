{"bibleAbbr":"urRV2010","bookName":"زبُو","bookEnglishName":"Psalms","chapterNumber":48,"verses":[{"number":1,"verse":"( صیُّون - خُدا کا شہر) ایک گِیت ۔ بنی قورح کا مزمُور۔ ہمارے خُدا کے شہر میں ۔ اپنے کوہِ مُقدّس پر خُداوند بزُرگ اور بے حدسِتایش کے لائِق ہے ۔"},{"number":2,"verse":"شِمال کی جانِب کوہِ صِیُّون جو بڑے بادشاہ کا شہر ہے وہ بُلندی میں خُوش نُما اور تمام زمِین کا فخر ہے۔"},{"number":3,"verse":"اُس کے محلّوں میں خُدا پناہ مانا جاتا ہے۔"},{"number":4,"verse":"کیونکہ دیکھو! بادشاہ اِکٹھّے ہُوئے۔ وہ مِل کر گُذرے۔"},{"number":5,"verse":"وہ دیکھ کر دنگ ہو گئے۔وہ گھبرا کر بھاگے۔"},{"number":6,"verse":"وہاں کپکپی نے اُن کو آدبایا اور اَیسے درد نے جَیسا دردِ زِہ۔"},{"number":7,"verse":"تُو پُوربی ہَوا سے ترسِیس کے جہازوں کو توڑ ڈالتا ہے۔"},{"number":8,"verse":"لشکروں کے خُداوند کے شہر میں یعنی اپنے خُدا کے شہر میں جَیسا ہم نے سُنا تھا وَیسا ہی ہم نے دیکھا۔ خُدا اُسے ہمیشہ برقرار رکھّے گا ۔ (سِلاہ)"},{"number":9,"verse":"اَے خُدا! تیری ہَیکل کے اندر ہم نے تیری شفقت پر غَور کِیا ہے۔"},{"number":10,"verse":"اَے خُدا! جَیسا تیرا نام ہے وَیسی ہی تیری سِتایش زمِین کی اِنتہا تک ہے۔ تیرا دہنا ہاتھ صداقت سے معمُور ہے۔"},{"number":11,"verse":"تیرے احکام کے سبب سے کوہِ صِیُّون شادمان ہو یہُودا ہ کی بیٹیاں خُوشی منائیں!"},{"number":12,"verse":"صِیُّون کے گِرد پِھرو اور اُس کا طواف کرو۔ اُس کے بُرجوں کوگِنو"},{"number":13,"verse":"اُس کی شہر پناہ کو خُوب دیکھ لو۔ اُس کے محلّوں پر غَورکرو تاکہ تُم آنے والی نسل کو اُس کی خبر دے سکو"},{"number":14,"verse":"کیونکہ یہی خُدا ابدُالآباد ہمارا خُدا ہے۔ یہی مَوت تک ہمارا ہادی رہے گا۔"}]}
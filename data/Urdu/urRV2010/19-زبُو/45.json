{"bibleAbbr":"urRV2010","bookName":"زبُو","bookEnglishName":"Psalms","chapterNumber":45,"verses":[{"number":1,"verse":"( شاہی شادی کا نغمہ) مِیر مُغنّی کے لِئے شوشنِیم کے سُر پر بنی قورح کا مزمُور۔ مشکِیل ۔ عرُوسی سرُود۔ میرے دِل میں ایک نفِیس مضمُون جوش مار رہا ہے ۔ مَیں وُہی مضامِین سناؤُں گا جو مَیں نے بادشاہ کے حق میں قلم بند کِئے ہیں۔ میری زُبان ماہِر کاتب کا قلم ہے۔"},{"number":2,"verse":"تُو بنی آدم میں سب سے حسِین ہے۔ تیرے ہونٹوں میں لطافت بھری ہے اِس لِئے خُدا نے تُجھے ہمیشہ کے لِئے مُبارک کِیا ۔"},{"number":3,"verse":"اَے زبردست! تُو اپنی تلوار کو جو تیری حشمت و شَوکت ہے اپنی کمر سے حمائِل کر"},{"number":4,"verse":"اور سچّائی اورحِلم اور صداقت کی خاطِر اپنی شان و شَوکت میں اِقبال مندی سے سوار ہو اور تیرا دہنا ہاتھ تُجھے مُہیب کام دِکھائے گا۔"},{"number":5,"verse":"تیرے تِیر تیز ہیں۔ وہ بادشاہ کے دُشمنوں کے دِل میں لگے ہیں۔ اُمّتیں تیرے سامنے زیر ہوتی ہیں۔"},{"number":6,"verse":"اَے خُدا! تیرا تخت ابدُالآباد ہے۔ تیری سلطنت کا عصا راستی کا عصا ہے۔"},{"number":7,"verse":"تُو نے صداقت سے مُحبّت رکھّی اور بدکاری سے نفرت اِسی لِئے خُدا تیرے خُدا نے شادمانی کے تیل سے تُجھ کو تیرے ہمسروں سے زِیادہ مَسح کِیا ہے۔"},{"number":8,"verse":"تیرے ہر لِباس سے مُر اور عُود اور تج کی خُوشبُو آتی ہے۔ ہاتھی دانت کے محلّوں میں سے تاردار سازوں نے تُجھے خُوش کِیا ہے۔"},{"number":9,"verse":"تیری مُعزّز خواتِین میں شہزادِیاں ہیں۔ ملِکہ تیرے دہنے ہاتھ اوفِیر کے سونے سے آراستہ کھڑی ہے ۔"},{"number":10,"verse":"اَے بیٹی!سُن ۔غَور کر اور کان لگا۔ اپنی قَوم اور اپنے باپ کے گھر کو بُھول جا"},{"number":11,"verse":"اور بادشاہ تیرے حسُن کا مُشتاق ہو گا۔ کیونکہ وہ تیرا خُداوند ہے تُو اُسے سِجدہ کر"},{"number":12,"verse":"اور صُور کی بیٹی ہدیہ لے کر حاضر ہو گی۔ قَوم کے دَولت مند تیری رضا جوئی کریں گے۔"},{"number":13,"verse":"بادشاہ کی بیٹی محلّ میں سر تا پا حسُن افروز ہے۔ اُس کا لِباس زربفت کا ہے۔"},{"number":14,"verse":"وہ بیل بُوٹے دارلِباس میں بادشاہ کے حضُور پُہنچائی جا ئے گی۔ اُس کی کُنواری سہیلیاں جو اُس کے پِیچھے پِیچھے چلتی ہیں تیرے سامنے حاضِر کی جائیں گی ۔"},{"number":15,"verse":"وہ اُن کو خُوشی اور خُرّمی سے لے آئیں گے۔ وہ بادشاہ کے محلّ میں داخِل ہوں گی۔"},{"number":16,"verse":"تیرے بیٹے تیرے باپ دادا کے جانشِین ہوں گے جِن کوتُو تمام رُویِ زمِین پر سردار مُقرّرکرے گا۔"},{"number":17,"verse":"مَیں تیرے نام کی یاد کو نسل در نسل قائِم رکھُّوں گا ۔ اِس لِئے اُمّتیں ابدُالآباد تیری شُکرگُذاری کریں گی۔"}]}
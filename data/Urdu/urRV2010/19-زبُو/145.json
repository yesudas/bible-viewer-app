{"bibleAbbr":"urRV2010","bookName":"زبُو","bookEnglishName":"Psalms","chapterNumber":145,"verses":[{"number":1,"verse":"( حمدوسِتایش کا گِیت) داؤُد کا مزمُور۔ مدح اَے میرے خُدا! اَے بادشاہ! مَیں تیری تمجِید کرُوں گا اور ابدُالآباد تیرے نام کو مُبارک کہُوں گا۔"},{"number":2,"verse":"مَیں ہر روز تُجھے مُبارک کہُوں گا اور ابدُالآباد تیرے نام کی سِتایش کرُوں گا۔"},{"number":3,"verse":"خُداوند بزُرگ اور بے حد سِتایش کے لائِق ہے۔ اُس کی بزُرگی اِدراک سے باہر ہے۔"},{"number":4,"verse":"ایک پُشت دُوسری پُشت سے تیرے کاموں کی تعرِیف اور تیری قُدرت کے کاموں کا بیان کرے گی۔"},{"number":5,"verse":"مَیں تیری عظمت کی جلالی شان پر اور تیرے عجائِب پر غَور کرُوں گا"},{"number":6,"verse":"اور لوگ تیری قُدرت کے ہَولناک کاموں کا ذِکر کریں گے اور مَیں تیری بزُرگی بیان کرُوں گا۔"},{"number":7,"verse":"وہ تیرے بڑے اِحسان کی یادگار کا بیان کریں گے اور تیری صداقت کا گِیت گائیں گے۔"},{"number":8,"verse":"خُداوند رحِیم و کرِیم ہے۔ وہ قہر کرنے میں دِھیما اور شفقت میں غنی ہے۔"},{"number":9,"verse":"خُداوند سب پر مہربان ہے اور اُس کی رحمت اُس کی ساری مخلُوق پر ہے۔"},{"number":10,"verse":"اَے خُداوند! تیری ساری مخلُوق تیرا شُکر کرے گی اور تیرے مُقدّس تُجھے مُبارک کہیں گے۔"},{"number":11,"verse":"وہ تیری سلطنت کے جلال کا بیان اور تیری قُدرت کا چرچا کریں گے۔"},{"number":12,"verse":"تاکہ بنی آدم پر اُس کی قُدرت کے کاموں کو اور اُس کی سلطنت کے جلال کی شان کو ظاہِر کریں۔"},{"number":13,"verse":"تیری سلطنت ابدی سلطنت ہے اور تیری حُکومت پُشت در پُشت۔"},{"number":14,"verse":"خُداوند گِرتے ہُوئے کو سنبھالتا اور جُھکے ہُوئے کو اُٹھا کھڑا کرتا ہے۔"},{"number":15,"verse":"سب کی آنکھیں تُجھ پر لگی ہیں۔ تُو اُن کو وقت پر اُن کی خُوراک دیتا ہے۔"},{"number":16,"verse":"تُو اپنی مُٹھّی کھولتا ہے اور ہر جاندار کی خواہش پُوری کرتا ہے۔"},{"number":17,"verse":"خُداوند اپنی سب راہوں میں صادِق اور اپنے سب کاموں میں رحِیم ہے۔"},{"number":18,"verse":"خُداوند اُن سب کے قرِیب ہے جو اُس سے دُعا کرتے ہیں۔ یعنی اُن سب کے جو سچّائی سے دُعا کرتے ہیں ۔"},{"number":19,"verse":"جو اُس سے ڈرتے ہیں وہ اُن کی مُراد پُوری کرے گا ۔ وہ اُن کی فریاد سُنے گا اور اُن کو بچالے گا۔"},{"number":20,"verse":"خُداوند اپنے سب مُحبّت رکھنے والوں کی حِفاظت کرے گا لیکن سب شرِیروں کو ہلاک کر ڈالے گا۔"},{"number":21,"verse":"میرے مُنہ سے خُداوند کی سِتایش ہو گی اور ہر بشر اُس کے پاک نام کو ابدُالآباد مُبارک کہے۔"}]}
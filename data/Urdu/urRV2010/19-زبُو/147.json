{"bibleAbbr":"urRV2010","bookName":"زبُو","bookEnglishName":"Psalms","chapterNumber":147,"verses":[{"number":1,"verse":"( قادرِ مُطلق خُدا کی حمد) خُداوند کی حمد کرو کیونکہ خُدا کی مدح سرائی کرنا بھلا ہے۔ اِس لِئے کہ یہ دِل پسند اور سِتایش زیبا ہے۔"},{"number":2,"verse":"خُداوند یروشلِیم کو تعمِیر کرتا ہے۔ وہ اِسرائیل کے جلاوطنوں کو جمع کرتا ہے۔"},{"number":3,"verse":"وہ شِکستہ دِلوں کو شِفا دیتا ہے اور اُن کے زخم باندھتا ہے۔"},{"number":4,"verse":"وہ سِتاروں کو شُمار کرتا ہے اور اُن سب کے نام رکھتا ہے۔"},{"number":5,"verse":"ہمارا خُداوند بزُرگ اور قُدرت میں عظِیم ہے۔ اُس کے فہم کی اِنتہا نہیں۔"},{"number":6,"verse":"خُداوند حلِیموں کو سنبھالتا ہے۔ وہ شرِیروں کو خاک میں مِلا دیتا ہے۔"},{"number":7,"verse":"خُداوند کے حضُور شُکرگُذاری کا گِیت گاؤ۔ سِتار پر ہمارے خُدا کی مدح سرائی کرو۔"},{"number":8,"verse":"جو آسمان کو بادلوں سے مُلبّس کرتا ہے۔ جو زمِین کے لِئے مِینہ تیّار کرتا ہے۔ جو پہاڑوں پر گھاس اُگاتا ہے۔"},{"number":9,"verse":"جو حَیوانات کو خُوراک دیتا ہے اور کوّے کے بچّوں کو جو کائیں کائیں کرتے ہیں ۔"},{"number":10,"verse":"گھوڑے کے زور میں اُس کی خُوشنُودی نہیں۔ نہ آدمی کی ٹانگوں سے اُسے کوئی خُوشی ہے۔"},{"number":11,"verse":"خُداوند اُن سے خُوش ہے جو اُس سے ڈرتے ہیں اور اُن سے جو اُس کی شفقت کے اُمیدوار ہیں ۔"},{"number":12,"verse":"اَے یروشلِیم ! خُداوند کی سِتایش کر۔ اَے صِیُّون ! اپنے خُدا کی سِتایش کر۔"},{"number":13,"verse":"کیونکہ اُس نے تیرے پھاٹکوں کے بینڈوں کو مضبُوط کِیا ہے۔ اُس نے تیرے اندر تیری اَولاد کو برکت دی ہے۔"},{"number":14,"verse":"وہ تیری حُدُود میں امن رکھتا ہے۔ وہ تُجھے اچھّے سے اچھّے گیہُوں سے آسُودہ کرتا ہے ۔"},{"number":15,"verse":"وہ اپنا حُکم زمِین پر بھیجتا ہے۔ اُس کا کلام نہایت تیزرَو ہے۔"},{"number":16,"verse":"وہ برف کو اُون کی مانِند گِراتا ہے۔ اور پالے کو راکھ کی مانِند بکھیرتا ہے۔"},{"number":17,"verse":"وہ یخ کو لُقموں کی مانِند پھینکتا ہے۔ اُس کی ٹھنڈ کون سہہ سکتاہے؟"},{"number":18,"verse":"وہ اپنا کلام نازِل کر کے اُن کو پِگھلا دیتا ہے۔ وہ ہوا چلاتا ہے اور پانی بہنے لگتا ہے۔"},{"number":19,"verse":"وہ اپنا کلام یعقُوب پر ظاہِر کرتا ہے اور اپنے آئِین و احکام اِسرائیل پر۔"},{"number":20,"verse":"اُس نے کِسی اَور قَوم سے اَیسا سلُوک نہیں کِیا اور اُس کے احکام کو اُنہوں نے نہیں جانا۔ خُداوند کی حمد کرو۔"}]}
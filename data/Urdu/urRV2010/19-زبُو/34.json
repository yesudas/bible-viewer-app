{"bibleAbbr":"urRV2010","bookName":"زبُو","bookEnglishName":"Psalms","chapterNumber":34,"verses":[{"number":1,"verse":"( خُدا کی شفقت کے لِئے اُس کی حمد وثنا) داؤُد کا مزمُور۔ اُس وقت کا جب اُس نے اَبی مَلِک کے سامنے اپنی وضع بدلی ۔ جِس نے اُسے نِکال دِیا اوروہ چلا گیا۔ مَیں ہر وقت خُداوند کو مُبارک کہُوں گا ۔ اُس کی سِتایش ہمیشہ میری زُبان پر رہے گی۔"},{"number":2,"verse":"میری رُوح خُداوند پر فخر کرے گی۔ حلِیم یہ سُن کر خُوش ہوں گے۔"},{"number":3,"verse":"میرے ساتھ خُداوند کی بڑائی کرو ۔ ہم مِل کر اُس کے نام کی تمجِید کریں۔"},{"number":4,"verse":"مَیں خُداوند کا طالِب ہُؤا ۔ اُس نے مُجھے جواب دِیا اور میری ساری دہشت سے مُجھے رہائی بخشی۔"},{"number":5,"verse":"اُنہوں نے اُس کی طرف نظر کی اور مُنوّر ہو گئے اور اُن کے مُنہ پر کبھی شرمِندگی نہ آئے گی۔"},{"number":6,"verse":"اِس غرِیب نے دُہائی دی ۔ خُداوند نے اِس کی سُنی اور اِسے اِس کے سب دُکھوں سے بچا لِیا۔"},{"number":7,"verse":"خُداوند سے ڈرنے والوں کی چاروں طرف اُس کا فرِشتہ خَیمہ زن ہوتا ہے اور اُن کو بچاتا ہے۔"},{"number":8,"verse":"آزما کر دیکھو کہ خُداوند کَیسا مہربان ہے۔ مُبارک ہے وہ آدمی جو اُس پر توکُّل کرتا ہے"},{"number":9,"verse":"خُداوند سے ڈرو اَے اُس کے مُقدّسو! کیونکہ جو اُس سے ڈرتے ہیں اُن کو کُچھ کمی نہیں ۔"},{"number":10,"verse":"بَبر کے بچّے تو حاجت مند اور بُھوکے ہوتے ہیں پر خُداوند کے طالِب کِسی نِعمت کے مُحتاج نہ ہوں گے ۔"},{"number":11,"verse":"اَے بچّو! آؤ میری سُنو۔ مَیں تُم کو خُدا ترسی سِکھاؤُں گا۔"},{"number":12,"verse":"وہ کَون آدمی ہے جو زِندگی کا مُشتاق ہے اور بڑی عُمر چاہتا ہے تاکہ بھلائی دیکھے ؟"},{"number":13,"verse":"اپنی زُبان کو بدی سے باز رکھ اور اپنے ہونٹوں کو دغا کی بات سے۔"},{"number":14,"verse":"بدی کو چھوڑ اور نیکی کر ۔ صُلح کا طالِب ہو اور اُسی کی پَیروی کر۔"},{"number":15,"verse":"خُداوند کی نِگاہ صادِقوں پر ہے اور اُس کے کان اُن کی فریاد پر لگے رہتے ہیں۔"},{"number":16,"verse":"خُداوند کا چہرہ بدکاروں کے خِلاف ہے تاکہ اُن کی یاد زمِین پر سے مِٹا دے۔"},{"number":17,"verse":"صادِق چِلّائے اور خُداوند نے سُنا اور اُن کو اُن کے سب دُکھوں سے چُھڑایا"},{"number":18,"verse":"خُداوند شِکستہ دِلوں کے نزدِیک ہے اور خستہ جانوں کو بچاتا ہے۔"},{"number":19,"verse":"صادِق کی مُصِیبتیں بُہت ہیں لیکن خُداوند اُس کو اُن سب سے رہائی بخشتا ہے"},{"number":20,"verse":"وہ اُس کی سب ہڈِّیوں کو محفُوظ رکھتا ہے۔ اُن میں سے ایک بھی توڑی نہیں جاتی۔"},{"number":21,"verse":"بدی شرِیر کو ہلاک کر دے گی اور صادِق سے عداوت رکھنے والے مُجرِم ٹھہریں گے۔"},{"number":22,"verse":"خُداوند اپنے بندوں کی جان کا فِدیہ دیتا ہے اور جو اُس پر توکُّل کرتے ہیں اُن میں سے کوئی مُجرِم نہ ٹھہرے گا۔"}]}
{"bibleAbbr":"urRV2010","bookName":"زبُو","bookEnglishName":"Psalms","chapterNumber":116,"verses":[{"number":1,"verse":"( مَوت سے بچایا گیا ایک آدمی خُدا کی حمد کرتا ہے) مَیں خُداوند سے مُحبّت رکھتا ہُوں کیونکہ اُس نے میری فریاد اور مِنّت سُنی ہے۔"},{"number":2,"verse":"چُونکہ اُس نے میری طرف کان لگایا اِس لِئے مَیں عُمر بھر اُس سے دُعا کرُوں گا۔"},{"number":3,"verse":"مَوت کی رسِیّوں نے مُجھے جکڑ لِیا اور پاتال کے درد مُجھ پر آ پڑے۔ مَیں دُکھ اور غم میں گِرفتار ہُؤا۔"},{"number":4,"verse":"تب مَیں نے خُداوند سے دُعا کی کہ اَے خُداوند! مَیں تیری منّت کرتا ہُوں میری جان کو رہائی بخش۔"},{"number":5,"verse":"خُداوند صادِق اور کرِیم ہے۔ ہمارا خُدا رحِیم ہے۔"},{"number":6,"verse":"خُداوند سادہ لوگوں کی حِفاظت کرتا ہے۔ مَیں پست ہو گیا تھا ۔ اُسی نے مُجھے بچا لِیا۔"},{"number":7,"verse":"اَے میری جان!پِھرمُطمئِن ہو کیونکہ خُداوند نے تُجھ پر اِحسان کِیا ہے۔"},{"number":8,"verse":"اِس لِئے کہ تُو نے میری جان کو مَوت سے میری آنکھوں کو آنسُو بہانے سے اور میرے پاؤں کو پِھسلنے سے بچایا ہے۔"},{"number":9,"verse":"مَیں زِندوں کی زمِین میں خُداوند کے حضُور چلتا رہُوں گا۔"},{"number":10,"verse":"مَیں اِیمان رکھتا ہُوں ۔ اِس لِئے یہ کہُوں گا مَیں بڑی مُصِیبت میں تھا۔"},{"number":11,"verse":"مَیں نے جلد بازی سے کہہ دِیا کہ سب آدمی جُھوٹے ہیں۔"},{"number":12,"verse":"خُداوند کی سب نِعمتیں جو مُجھے مِلِیں مَیں اُن کے عِوض میں اُسے کیا دُوں؟"},{"number":13,"verse":"مَیں نجات کا پیالہ اُٹھا کر خُداوند سے دُعا کرُوں گا۔"},{"number":14,"verse":"مَیں خُداوند کے حضُور اپنی مَنّتیں اُس کی ساری قَوم کے سامنے پُوری کرُوں گا۔"},{"number":15,"verse":"خُداوند کی نِگاہ میں اُس کے مُقدّسوں کی مَوت گِراں قدر ہے۔"},{"number":16,"verse":"آہ! اَے خُداوند! مَیں تیرا بندہ ہُوں۔ مَیں تیرا بندہ تیری لَونڈی کا بیٹا ہُوں۔ تُو نے میرے بندھن کھولے ہیں۔"},{"number":17,"verse":"مَیں تیرے حضُور شُکرگُذاری کی قُربانی چڑھاؤُں گا اور خُداوند سے دُعا کرُوں گا۔"},{"number":18,"verse":"مَیں خُداوند کے حضُور اپنی مَنّتیں اُس کی ساری قَوم کے سامنے پُوری کرُوں گا۔"},{"number":19,"verse":"خُداوند کے گھر کی بارگاہوں میں تیرے اندر اَے یروشلِیم ! خُداوند کی حمد کرو۔"}]}
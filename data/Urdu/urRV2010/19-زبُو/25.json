{"bibleAbbr":"urRV2010","bookName":"زبُو","bookEnglishName":"Psalms","chapterNumber":25,"verses":[{"number":1,"verse":"( راہنُمائی اورمُحافظت کی دُعا) داؤُد کا مزمُور۔ اَے خُداوند! مَیں اپنی جان تیری طرف اُٹھاتا ہُوں ۔"},{"number":2,"verse":"اَے میرے خُدا! مَیں نے تُجھ پر توکُّل کِیا ہے ۔ مُجھے شرمِندہ نہ ہونے دے۔ میرے دُشمن مُجھ پر شادیانہ نہ بجائیں۔"},{"number":3,"verse":"بلکہ جو تیرے مُنتظِر ہیں اُن میں سے کوئی شرمِندہ نہ ہو گا۔ پر جو ناحق بے وفائی کرتے ہیں وُہی شرمِندہ ہوں گے ۔"},{"number":4,"verse":"اَے خُداوند! اپنی راہیں مُجھے دِکھا ۔ اپنے راستے مُجھے بتا دے۔"},{"number":5,"verse":"مُجھے اپنی سچّائی پر چلا اور تعلِیم دے۔ کیونکہ تُو میرا نجات دینے والا خُدا ہے۔ مَیں دِن بھر تیرا ہی مُنتظِر رہتا ہُوں۔"},{"number":6,"verse":"اَے خُداوند اپنی رحمتوں اور شفقتوں کو یاد فرما کیونکہ وہ ازل سے ہیں۔"},{"number":7,"verse":"میری جوانی کی خطاؤں اور میرے گُناہوں کو یاد نہ کر۔ اَے خُداوند! اپنی نیکی کی خاطِر اپنی شفقت کے مُطابِق مُجھے یاد فرما۔"},{"number":8,"verse":"خُداوند نیک اور راست ہے۔ اِس لِئے وہ گُنہگاروں کو راہِ حق کی تعلِیم دے گا۔"},{"number":9,"verse":"وہ حلِیموں کو اِنصاف کی ہِدایت کرے گا۔ ہاں وہ حلِیموں کو اپنی راہ بتائے گا۔"},{"number":10,"verse":"جو خُداوند کے عہد اور اُس کی شہادتوں کو مانتے ہیں اُن کے لِئے اُس کی سب راہیں شفقت اور سچّائی ہیں۔"},{"number":11,"verse":"اَے خُداوند! اپنے نام کی خاطِر میری بدکاری مُعاف کر دے کیونکہ وہ بڑی ہے ۔"},{"number":12,"verse":"وہ کَون ہے جو خُداوند سے ڈرتا ہے؟ خُداوند اُس کو اُسی راہ کی تعلِیم دے گا جو اُسے پسندہے۔"},{"number":13,"verse":"اُس کی جان راحت میں رہے گی اور اُس کی نسل زمِین کی وارِث ہو گی۔"},{"number":14,"verse":"خُداوند کے راز کو وُہی جانتے ہیں جو اُس سے ڈرتے ہیں اور وہ اپنا عہد اُن کو بتائے گا۔"},{"number":15,"verse":"میری آنکھیں ہمیشہ خُداوند کی طرف لگی رہتی ہیں کیونکہ وُہی میرا پاؤں دام سے چُھڑائے گا۔"},{"number":16,"verse":"میری طرف مُتوجِّہ ہو اور مُجھ پر رحم کر کیونکہ مَیں بیکس اور مُصِیبت زدہ ہُوں۔"},{"number":17,"verse":"میرے دِل کے دُکھ بڑھ گئے ۔ تُو مُجھے میری تکلِیفوں سے رہائی دے۔"},{"number":18,"verse":"تُو میری مُصِیبت اور جانفشانی کودیکھ اور میرے سب گُناہ مُعاف فرما۔"},{"number":19,"verse":"میرے دُشمنوں کو دیکھ کیونکہ وہ بُہت ہیں اور اُن کو مُجھ سے سخت عداوت ہے۔"},{"number":20,"verse":"میری جان کی حِفاظت کر اور مُجھے چُھڑا۔ مُجھے شرمِندہ نہ ہونے دے کیونکہ میرا توکُّل تُجھ ہی پر ہے۔"},{"number":21,"verse":"دِیانت داری اور راست بازی مُجھے سلامت رکھّیں کیونکہ مُجھے تیری ہی آس ہے۔"},{"number":22,"verse":"اَے خُدا! اِسرائیل کو اُس کے سب دُکھوں سے چُھڑا لے۔"}]}
{"bibleAbbr":"urRV2010","bookName":"زبُو","bookEnglishName":"Psalms","chapterNumber":17,"verses":[{"number":1,"verse":"( ایک بے قصُور آدمی کی دُعا) داؤُد کی دُعا۔ اَے خُداوند! حق کو سُن ۔ میری فریاد پر توجُّہ کر۔ میری دُعا پر جو بے رِیا لبوں سے نِکلتی ہے کان لگا۔"},{"number":2,"verse":"میرافَیصلہ تیرے حضُور سے صادِر ہو۔ تیری آنکھیں راستی کو دیکھیں۔"},{"number":3,"verse":"تُو نے میرے دِل کو آزما لِیا ہے ۔تُو نے رات کو میری نِگرانی کی۔ تُو نے مُجھے پرکھا اور کُچھ کھوٹ نہ پایا ۔ مَیں نے ٹھان لِیا ہے کہ میرا مُنہ خطا نہ کرے۔"},{"number":4,"verse":"اِنسانی کاموں میں تیرے لبوں کے کلام کی مدد سے مَیں ظالِموں کی راہوں سے باز رہا ہُوں۔"},{"number":5,"verse":"میرے قدم تیرے راستوں پر قائِم رہے ہیں۔ میرے پاؤں پِھسلے نہیں۔"},{"number":6,"verse":"اَے خُدا! مَیں نے تُجھ سے دُعا کی ہے کیونکہ تُومُجھے جواب دے گا۔ میری طرف کان جُھکا اور میری عرض سُن لے۔"},{"number":7,"verse":"تُو جو اپنے دہنے ہاتھ سے اپنے توکُّل کرنے والوں کو اُن کے مُخالِفوں سے بچاتا ہے اپنی عجِیب شفقت دِکھا!"},{"number":8,"verse":"مُجھے آنکھ کی پُتلی کی طرح محفُوظ رکھ۔ مُجھے اپنے پروں کے سایہ میں چُھپا لے۔"},{"number":9,"verse":"اُن شرِیروں سے جومُجھ پرظُلم کرتے ہیں۔ میرے جانی دُشمنوں سے جومُجھے گھیرے ہُوئے ہیں۔"},{"number":10,"verse":"اُنہوں نے اپنے دِلوں کو سخت کِیا ہے ۔ وہ اپنے مُنہ سے بڑا بول بولتے ہیں۔"},{"number":11,"verse":"اُنہوں نے قدم قدم پر ہم کو گھیرا ہے۔ وہ تاک لگائے ہیں کہ ہم کو زمِین پر پٹک دیں ۔"},{"number":12,"verse":"وہ اُس بَبر کی مانِند ہے جو پھاڑنے پرحرِیص ہو۔ وہ گویا جوان بَبر ہے جو پوشِیدہ جگہوں میں دبکا ہُؤا ہے۔"},{"number":13,"verse":"اُٹھ اَے خُداوند! اُس کا سامنا کر ۔ اُسے پٹک دے۔ اپنی تلوار سے میری جان کو شرِیر سے بچا لے۔"},{"number":14,"verse":"اپنے ہاتھ سے اَے خُداوند!مُجھے لوگوں سے بچا۔ یعنی دُنیا کے لوگوں سے جِن کا بخرہ اِسی زِندگی میں ہے اورجِن کا پیٹ تُو اپنے ذخِیرہ سے بھرتا ہے ۔ اُن کی اَولاد بھی حسبِ مُراد ہے ۔ وہ اپنا باقی مال اپنے بچّوں کے لِئے چھوڑ جاتے ہیں"},{"number":15,"verse":"پر مَیں تُو صداقت میں تیرا دِیدار حاصِل کرُوں گا ۔ مَیں جب جاگوں گا تو تیری شباہت سے سیر ہُوں گا۔"}]}
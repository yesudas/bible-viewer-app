{"bibleAbbr":"urRV2010","bookName":"زبُو","bookEnglishName":"Psalms","chapterNumber":10,"verses":[{"number":1,"verse":"( عَدل و اِنصاف کے لِئے دُعا) اَے خُداوند!تُو کیوں دُور کھڑا رہتا ہے؟ مُصِیبت کے وقت تُو کیوںچُھپ جاتا ہے؟"},{"number":2,"verse":"شرِیر کے غرُور کے سبب سے غرِیب کا تُندی سے پِیچھا کِیا جاتا ہے ۔ جو منصُوبے اُنہوں نے باندھے ہیں وہ اُن ہی میں گرفتارہو جائیں۔"},{"number":3,"verse":"کیونکہ شرِیر اپنی نفسانی خواہِش پر فخر کرتا ہے اور لالچی خُداوند کو ترک کرتا بلکہ اُس کی اِہانت کرتا ہے۔"},{"number":4,"verse":"شرِیر اپنے تکبُّر میں کہتا ہے کہ وہ بازپُرس نہیں کرے گا۔ اُس کا خیال سراسر یِہی ہے کہ کوئی خُدا نہیں۔"},{"number":5,"verse":"اُس کی راہیں ہمیشہ اُستوار ہیں۔ تیرے احکام اُس کی نظر سے بعید و بُلند ہیں ۔ وہ اپنے سب مُخالِفوں پرپُھنکارتا ہے۔"},{"number":6,"verse":"وہ اپنے دِل میں کہتا ہے مَیں جُنبِش نہیں کھانے کا ۔ پُشت در پُشت مُجھ پر کبھی مُصِیبت نہ آئے گی ۔"},{"number":7,"verse":"اُس کامُنہ لَعنت و دغا اور ظُلم سے پُر ہے ۔ شرارت اور بدی اُس کی زُبان پر ہیں۔"},{"number":8,"verse":"وہ دیہات کی کمِین گاہوں میں بَیٹھتا ہے ۔ وہ پوشِیدہ مقاموں میں بے گُناہ کو قتل کرتا ہے ۔ اُس کی آنکھیں بیکس کی گھات میں لگی رہتی ہیں ۔"},{"number":9,"verse":"وہ پوشِیدہ مقام میں شیرِ بَبر کی طرح دبک کر بَیٹھتا ہے ۔ وہ غرِیب کے پکڑنے کو گھات لگائے رہتا ہے ۔ وہ غرِیب کو اپنے جال میں پھنسا کر پکڑ لیتا ہے ۔"},{"number":10,"verse":"وہ دبکتا ہے ۔ وہ جُھک جاتا ہے اور بیکس اُس کے پہلوانوں کے ہاتھ سے مارے جاتے ہیں۔"},{"number":11,"verse":"وہ اپنے دِل میں کہتا ہے خُدابُھول گیا ہے ۔ وہ اپنا مُنہ چُھپاتا ہے ۔ وہ ہرگز نہیں دیکھے گا۔"},{"number":12,"verse":"اُٹھ اَے خُداوند! اَے خُدا اپنا ہاتھ بُلند کر! غرِیبوں کو نہ بُھول۔"},{"number":13,"verse":"شرِیر کِس لِئے خُدا کی اِہانت کرتا ہے اور اپنے دِل میں کہتا ہے کہ تُو بازپرس نہ کرے گا؟"},{"number":14,"verse":"تُو نے دیکھ لِیا ہے کیونکہ تُو شرارت اوربُغض دیکھتا ہے تاکہ اپنے ہاتھ سے بدلہ دے ۔ بیکس اپنے آپ کو تیرے سپُرد کرتا ہے ۔ تُو ہی یتِیم کا مددگار رہا ہے۔"},{"number":15,"verse":"شرِیر کا بازُو توڑ دے۔ اور بدکار کی شرارت کو جب تک نابُود نہ ہو ڈھُونڈ ڈھُونڈ کر نِکا ل ۔"},{"number":16,"verse":"خُداوند ابدُالآباد بادشاہ ہے ۔ قَومیں اُس کے مُلک میں سے نابُود ہو گئِیں ۔"},{"number":17,"verse":"اَے خُداوند! تُو نے حلِیموں کا مُدّعا سُن لِیا ہے ۔ تُو اُن کے دِل کو تیّار کرے گا۔ تُو کان لگا کر سُنے گا"},{"number":18,"verse":"کہ یتِیم اور مظلُوم کا اِنصاف کرے تاکہ اِنسان جو خاک سے ہے پِھر نہ ڈ ر ا ئے ۔"}]}
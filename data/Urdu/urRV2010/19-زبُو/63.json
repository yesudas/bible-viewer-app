{"bibleAbbr":"urRV2010","bookName":"زبُو","bookEnglishName":"Psalms","chapterNumber":63,"verses":[{"number":1,"verse":"( خُداکے لِئے اِشتیاق) داؤُد کا مزمُور۔ جب وہ دشتِ یہُوداہ میں تھا۔ اَے خُدا! تُو میرا خُدا ہے ۔ مَیں دِل سے تیرا طالِب ہُوں گا۔ خُشک اور پیاسی زمِین میں جہاں پانی نہیں میری جان تیری پِیاسی اور میرا جِسم تیرا مُشتاق ہے۔"},{"number":2,"verse":"اِس طرح مَیں نے مَقدِس میں تُجھ پر نِگاہ کی تاکہ تیری قُدرت اور حشمت کو دیکُھوں"},{"number":3,"verse":"کیونکہ تیری شفقت زِندگی سے بہتر ہے۔ میرے ہونٹ تیری تعرِیف کریں گے۔"},{"number":4,"verse":"اِسی طرح مَیں عُمر بھر تُجھے مُبارک کہُوں گا اور تیرا نام لے کر اپنے ہاتھ اُٹھایا کرُوں گا۔"},{"number":5,"verse":"میری جان گویا گُودے اور چربی سے سیر ہو گی اور میرا مُنہ مسرُور لبوں سے تیری تعرِیف کرے گا"},{"number":6,"verse":"جب مَیں بِستر پر تُجھے یاد کرُوں گا اور رات کے ایک ایک پہر میں تُجھ پر دِھیان کرُوں گا"},{"number":7,"verse":"اِس لِئے کہ تُو میرا مددگار رہاہے اور مَیں تیرے پروں کے سایہ میں خُوشی مناؤُں گا ۔"},{"number":8,"verse":"میری جان کو تیری ہی دُھن ہے۔ تیرا دہنا ہاتھ مُجھے سنبھالتا ہے"},{"number":9,"verse":"پر جو میری جان کی ہلاکت کے درپَے ہیں وہ زمِین کے اسفل میں چلے جا ئیں گے۔"},{"number":10,"verse":"وہ تلوار کے حوالہ ہوں گے۔ وہ گیدڑوں کا لُقمہ بنیں گے"},{"number":11,"verse":"لیکن بادشاہ خُدا میں شادمان ہو گا۔ جو اُس کی قَسم کھاتا ہے وہ فخر کرے گا کیونکہ جُھوٹ بولنے والوں کا مُنہ بند کر دِیا جائے گا۔"}]}
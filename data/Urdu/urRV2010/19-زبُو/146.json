{"bibleAbbr":"urRV2010","bookName":"زبُو","bookEnglishName":"Psalms","chapterNumber":146,"verses":[{"number":1,"verse":"( بچانے والے خُدا کی حمد) خُداوند کی حمد کرو! اَے میری جان خُداوند کی حمد کر !"},{"number":2,"verse":"مَیں عُمر بھر خُداوند کی حمد کرُوں گا۔ جب تک میرا وجُود ہے مَیں اپنے خُدا کی مدح سرائی کرُوں گا۔"},{"number":3,"verse":"نہ اُمرا پر بھروسا کرو نہ آدم زاد پر۔ وہ بچا نہیں سکتا۔"},{"number":4,"verse":"اُس کا دَم نِکل جاتا ہے تو وہ مِٹّی میں مِل جاتا ہے ۔ اُسی دِن اُس کے منصُوبے فنا ہو جاتے ہیں۔"},{"number":5,"verse":"خُوش نصِیب ہے وہ جِس کا مددگار یعقُوب کا خُدا ہے اور جِس کی اُمّید خُداوند اُس کے خُدا سے ہے"},{"number":6,"verse":"جِس نے آسمان اور زمِین اور سمُندر کو اور جو کُچھ اُن میں ہے بنایا۔ جو سچّائی کو ہمیشہ قائِم رکھتا ہے۔"},{"number":7,"verse":"جو مظلُوموں کا اِنصاف کرتا ہے۔ جو بُھوکوں کو کھانا دیتا ہے۔ خُداوند قَیدِیوں کو آزاد کرتا ہے۔"},{"number":8,"verse":"خُداوند اندھوں کی آنکھیں کھولتا ہے۔ خُداوند جُھکے ہُوئے کو اُٹھا کھڑا کرتا ہے۔ خُداوند صادِقوں سے مُحبّت رکھتا ہے۔"},{"number":9,"verse":"خُداوند پردیسیوں کی حِفاظت کرتا ہے۔ وہ یتِیم اور بیوہ کو سنبھالتا ہے لیکن شرِیروں کی راہ ٹیڑھی کر دیتا ہے۔"},{"number":10,"verse":"خُداوند ابد تک سلطنت کرے گا۔ اَے صِیُّون ! تیرا خُدا پُشت در پُشت ۔ خُداوند کی حمد کرو۔"}]}
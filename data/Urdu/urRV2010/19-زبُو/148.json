{"bibleAbbr":"urRV2010","bookName":"زبُو","bookEnglishName":"Psalms","chapterNumber":148,"verses":[{"number":1,"verse":"( کائنات کو خُدا کی حمد کرنے کی تاکِید) خُداوند کی حمد کرو۔ آسمان پر سے خُداوند کی حمد کرو۔ بُلندیوں پر اُس کی حمد کرو۔"},{"number":2,"verse":"اَے اُس کے فرِشتو! سب اُس کی حمد کرو۔ اَے اُس کے لشکرو! سب اُس کی حمد کرو۔"},{"number":3,"verse":"اَے سُورج!اَے چاند! اُس کی حمد کرو۔ اَے نُورانی سِتارو!سب اُس کی حمد کرو۔"},{"number":4,"verse":"اَے فلکُ الافلاک! اُس کی حمد کرو۔ اور تُو بھی اَے فضا پر کے پانی!"},{"number":5,"verse":"یہ سب خُداوند کے نام کی حمد کریں۔ کیونکہ اُس نے حُکم دِیا اور یہ پَیدا ہو گئے۔"},{"number":6,"verse":"اُس نے اِن کو ابدُالآباد کے لِئے قائِم کِیا ہے۔ اُس نے اٹل قانُون مُقرّر کر دِیا ہے۔"},{"number":7,"verse":"زمِین پر سے خُداوند کی حمد کرو۔ اَے اژدہاؤ اور سب گہرے سمُندرو!"},{"number":8,"verse":"اَے آگ اور اَولو! اَے برف اورکُہر! اَے طُوفانی ہوا!جو اُس کے کلام کی تعمِیل کرتی ہے۔"},{"number":9,"verse":"اَے پہاڑو اور سب ٹِیلو! اَے میوہ دار درختو اور سب دیودارو!"},{"number":10,"verse":"اَے جانورو اور سب چَوپایو! اَے رینگنے والو اورپرِندو!"},{"number":11,"verse":"اَے زمِین کے بادشاہو اور سب اُمّتو! اَے اُمرا اور زمِین کے سب حاکِمو!"},{"number":12,"verse":"اَے نَوجوانو اور کُنوارِیو! اَے بُڈّھو اوربچّو!"},{"number":13,"verse":"یہ سب خُداوند کے نام کی حمد کریں۔ کیونکہ صِرف اُسی کا نام مُمتاز ہے۔ اُس کا جلال زمِین اور آسمان سے بُلند ہے۔"},{"number":14,"verse":"اور اُس نے اپنے سب مُقدّسوں یعنی اپنی مُقرّب قَوم بنی اِسرائیل کے فخر کے لِئے اپنی قَوم کا سِینگ بُلند کِیا۔ خُداوند کی حمد کرو۔"}]}
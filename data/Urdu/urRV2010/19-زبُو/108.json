{"bibleAbbr":"urRV2010","bookName":"زبُو","bookEnglishName":"Psalms","chapterNumber":108,"verses":[{"number":1,"verse":"( دُشمنوں کے خِلاف کُمک کی درخواست) گِیت ۔ داؤُد کا مزمُور۔ اَے خُدا!میرا دِل قائِم ہے۔ مَیں گاؤُں گا اور دِل سے مدح سرائی کرُوں گا۔"},{"number":2,"verse":"اَے بربط اور سِتار جاگو! مَیں خُود بھی صُبح سویرے جاگ اُٹھوں گا۔"},{"number":3,"verse":"اَے خُداوند! مَیں لوگوں میں تیرا شُکر کرُوں گا۔ مَیں اُمّتوں میں تیری مدح سرائی کرُوں گا۔"},{"number":4,"verse":"کیونکہ تیری شفقت آسمان سے بُلند ہے اور تیری سچّائی افلاک کے برابر ہے۔"},{"number":5,"verse":"اَے خُدا! تُو آسمانوں پر سرفراز ہو اور تیرا جلال ساری زمِین پر ہو۔"},{"number":6,"verse":"اپنے دہنے ہاتھ سے بچا اور ہمیں جواب دے تاکہ تیرے محبُوب بچائے جائیں۔"},{"number":7,"verse":"خُدا نے اپنی قُدُّوسِیت میں یہ فرمایا ہے مَیں خُوشی کرُوں گا ۔ مَیں سِکم کو تقسِیم کرُوں گا اور سُکّات کی وادی کو بانٹُوں گا۔"},{"number":8,"verse":"جلعاد میرا ہے ۔ مَنسّی میرا ہے۔ افرائِیم میرے سر کا خود ہے یہُودا ہ میرا عصا ہے۔"},{"number":9,"verse":"موآ ب میری چلپچی ہے۔ ادُوم پر مَیں جُوتا پھینکُوں گا۔ مَیں فلِستِین پر للکارُوں گا۔"},{"number":10,"verse":"مُجھے اُس فصِیل دار شہر میں کَون پُہنچائے گا؟ کَون مُجھے ادُو م تک لے گیا ہے؟"},{"number":11,"verse":"اَے خُدا! کیا تُو نے ہمیں ردّ نہیں کردِیا؟ اَے خُدا! تُو ہمارے لشکروں کے ساتھ نہیں جاتا"},{"number":12,"verse":"مُخالِف کے مُقابلہ میں ہماری کُمک کر کیونکہ اِنسانی مدد عبث ہے۔"},{"number":13,"verse":"خُدا کی بدَولت ہم دِلاوری کریں گے کیونکہ وُہی ہمارے مُخالِفوں کو پامال کرے گا۔"}]}
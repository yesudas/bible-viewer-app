{"bibleAbbr":"urRV2010","bookName":"زبُو","bookEnglishName":"Psalms","chapterNumber":107,"verses":[{"number":1,"verse":"( پانچوِیں کِتاب (زبُور۱۰۷‏-۱۵۰)) ( خُداکی شفقت کے لِئے حمد وسِتایش) خُداوند کا شُکر کرو کیونکہ وہ بھلا ہے اور اُس کی شفقت ابدی ہے۔"},{"number":2,"verse":"خُداوند کے چُھڑائے ہُوئے یہی کہیں۔ جِن کو اُس نے فِدیہ دے کر مُخالِف کے ہاتھ سے چُھڑا لِیا"},{"number":3,"verse":"اور اُن کو مُلک مُلک سے جمع کِیا۔ پُورب سے اور پچھم سے۔ اُتّر سے اور دکھِّن سے۔"},{"number":4,"verse":"وہ بیابان میں صحرا کے راستہ پر بھٹکتے پِھرے۔ اُن کو بسنے کے لِئے کوئی شہر نہ مِلا۔"},{"number":5,"verse":"وہ بُھوکے اور پیاسے تھے اور اُن کا دِل بَیٹھا جاتا تھا۔"},{"number":6,"verse":"تب اپنی مُصِیبت میں اُنہوں نے خُداوند سے فریاد کی اور اُس نے اُن کو اُن کے دُکھوں سے رہائی بخشی۔"},{"number":7,"verse":"وہ اُن کو سیدھی راہ سے لے گیا تاکہ بسنے کے لِئے کِسی شہر میں جا پُہنچیں۔"},{"number":8,"verse":"کاش کہ لوگ خُداوند کی شفقت کی خاطِر اور بنی آدم کے لِئے اُس کے عجائِب کی خاطِر اُس کی سِتایش کرتے!"},{"number":9,"verse":"کیونکہ وہ ترستی جان کو سیر کرتا ہے اور بُھوکی جان کو نِعمتوں سے مالا مال کرتا ہے۔"},{"number":10,"verse":"جو اندھیرے اور مَوت کے سایہ میں بَیٹھے مُصِیبت اور لوہے سے جکڑے ہُوئے تھے۔"},{"number":11,"verse":"چُونکہ اُنہوں نے خُدا کے کلام سے سرکشی کی اور حق تعالیٰ کی مشوَرت کو حقِیر جانا"},{"number":12,"verse":"اِس لِئے اُس نے اُن کا دِل مشقّت سے عاجِز کر دِیا۔ وہ گِر پڑے اور کوئی مددگار نہ تھا۔"},{"number":13,"verse":"تب اپنی مُصِیبت میں اُنہوں نے خُداوند سے فریاد کی اور اُس نے اُن کو اُن کے دُکھوں سے رہائی بخشی ۔"},{"number":14,"verse":"وہ اُن کو اندھیرے اور مَوت کے سایہ سے نِکال لایا اور اُن کے بندھن توڑ ڈالے۔"},{"number":15,"verse":"کاش کہ لوگ خُداوند کی شفقت کی خاطِر اور بنی آدم کے لِئے اُس کے عجائِب کی خاطِر اُس کی سِتایش کرتے!"},{"number":16,"verse":"کیونکہ اُس نے پِیتل کے پھاٹک توڑ دِئیے اور لوہے کے بینڈوں کو کاٹ ڈالا۔"},{"number":17,"verse":"احمق اپنی خطاؤں کے سبب سے اور اپنی بدکاری کے باعِث مُصِیبت میں پڑتے ہیں۔"},{"number":18,"verse":"اُن کے جی کو ہر طرح کے کھانے سے نفرت ہو جاتی ہے اور وہ مَوت کے پھاٹکوں کے نزدِیک پُہنچ جاتے ہیں۔"},{"number":19,"verse":"تب وہ اپنی مُصِیبت میں خُداوند سے فریاد کرتے ہیں اور وہ اُن کو اُن کے دُکھوں سے رہائی بخشتا ہے ۔"},{"number":20,"verse":"وہ اپنا کلام نازِل فرما کر اُن کو شِفا دیتا ہے اور اُن کو اُن کی ہلاکت سے رہائی بخشتا ہے۔"},{"number":21,"verse":"کاش کہ لوگ خُداوند کی شفقت کی خاطِر اور بنی آدم کے لِئے اُس کے عجائِب کی خاطِر اُس کی سِتایش کرتے!"},{"number":22,"verse":"وہ شُکرگُذاری کی قُربانِیاں گُذرانیں اور گاتے ہُوئے اُس کے کاموں کا بیان کریں ۔"},{"number":23,"verse":"جو لوگ جہازوں میں بحر پر جاتے ہیں اور سمُندر پر کاروبار میں لگے رہتے ہیں"},{"number":24,"verse":"وہ سمُندر میں خُداوند کے کاموں کو اور اُس کے عجائِب کو دیکھتے ہیں"},{"number":25,"verse":"کیونکہ وہ حُکم دے کر طُوفانی ہوا چلاتا ہے جو اُس میں لہریں اُٹھاتی ہے۔"},{"number":26,"verse":"وہ آسمان تک چڑھتے اور گہراؤ میں اُترتے ہیں۔ پریشانی سے اُن کا دِل پانی پانی ہو جاتا ہے۔"},{"number":27,"verse":"وہ جُھومتے اور متوالے کی طرح لڑکھڑاتے اور حواس باختہ ہو جاتے ہیں۔"},{"number":28,"verse":"تب وہ اپنی مُصِیبت میں خُداوند سے فریاد کرتے ہیں اور وہ اُن کو اُن کے دُکھوں سے رہائی بخشتا ہے ۔"},{"number":29,"verse":"وہ آندھی کو تھما دیتا ہے اور لہریں مَوقُوف ہو جاتی ہیں۔"},{"number":30,"verse":"تب وہ اُس کے تھم جانے سے خُوش ہوتے ہیں۔ یُوں وہ اُن کو بندرگاہِ مقصُود تک پُہنچا دیتا ہے۔"},{"number":31,"verse":"کاش کہ لوگ خُداوند کی شفقت کی خاطِر اور بنی آدم کے لِئے اُس کے عجائب کی خاطِر اُس کی سِتایش کرتے!"},{"number":32,"verse":"وہ لوگوں کے مجمع میں اُس کی بڑائی کریں اور بزُرگوں کی مجلِس میں اُس کی حمد۔"},{"number":33,"verse":"وہ دریاؤں کو بیابان بنا دیتا ہے اور پانی کے چشموں کو خُشک زمِین۔"},{"number":34,"verse":"وہ زرخیز زمِین کو صحرایِ شور کر دیتا ہے۔ اِس لِئے کہ اُس کے باشِندے شرِیر ہیں۔"},{"number":35,"verse":"وہ بیابان کو جِھیل بنا دیتا ہے اور خُشک زمِین کو پانی کے چشمے۔"},{"number":36,"verse":"وہاں وہ بُھوکوں کو بساتا ہے تاکہ بسنے کے لِئے شہر تیّار کریں"},{"number":37,"verse":"اور کھیت بوئیں اور تاکِستان لگائیں اور پَیداوار حاصِل کریں۔"},{"number":38,"verse":"وہ اُن کو برکت دیتا ہے اور وہ بُہت بڑھتے ہیں اور وہ اُن کے چَوپایوں کو کم نہیں ہونے دیتا۔"},{"number":39,"verse":"پِھر ظُلم و تکلِیف اور غم کے مارے وہ گھٹ جاتے اور پست ہو جاتے ہیں۔"},{"number":40,"verse":"وہ اُمرا پر ذِلّت اُنڈیل دیتا ہے اور اُن کو بے راہ وِیرانہ میں بھٹکاتا ہے۔"},{"number":41,"verse":"تَو بھی وہ مُحتاج کو مُصِیبت سے نِکال کر سرفراز کرتاہے اور اُس کے خاندان کو ریوڑ کی طرح بڑھاتا ہے۔"},{"number":42,"verse":"راست باز یہ دیکھ کر خُوش ہوں گے اور سب بدکاروں کا مُنہ بند ہو جائے گا۔"},{"number":43,"verse":"دانا اِن باتوں پر توجُّہ کرے گا اور وہ خُداوند کی شفقت پر غَور کریں گے۔"}]}
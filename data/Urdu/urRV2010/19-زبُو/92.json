{"bibleAbbr":"urRV2010","bookName":"زبُو","bookEnglishName":"Psalms","chapterNumber":92,"verses":[{"number":1,"verse":"( حمد و سِتایش کاگِیت) مزمُور۔ سبت کے دِن کے لِئے گِیت۔ کیا ہی بھلا ہے خُداوند کا شُکر کرنا اور تیرے نام کی مدح سرائی کرنا اَے حق تعالیٰ!"},{"number":2,"verse":"صُبح کو تیری شفقت کا اِظہار کرنا اور رات کو تیری وفاداری کا۔"},{"number":3,"verse":"دس تار والے ساز اور بربط پر اور سِتار پر گُونجتی آواز کے ساتھ۔"},{"number":4,"verse":"کیونکہ اَے خُداوند! تُو نے مُجھے اپنے کام سے خُوش کِیا ۔ مَیں تیری صنعت کاری کے سبب سے شادیانہ بجاؤُں گا۔"},{"number":5,"verse":"اَے خُداوند!تیری صنعتیں کَیسی بڑی ہیں! تیرے خیال بُہت عمِیق ہیں۔"},{"number":6,"verse":"حَیوان خصلت نہیں جانتا اور احمق اِس کو نہیں سمجھتا ہے۔"},{"number":7,"verse":"جب شرِیر گھاس کی طرح اُگتے ہیں اور سب بدکردار پُھولتے پَھلتے ہیں تو یہ اِسی لِئے ہے کہ وہ ہمیشہ کے لِئے فنا ہوں۔"},{"number":8,"verse":"لیکن تُو اَے خُداوند! ابدُالآباد بُلند ہے۔"},{"number":9,"verse":"کیونکہ دیکھ! اَے خُداوند! تیرے دُشمن۔ دیکھ! تیرے دُشمن ہلاک ہو جائیں گے۔ سب بدکردار پراگندہ کر دِئے جائیں گے۔"},{"number":10,"verse":"لیکن تُو نے میرے سِینگ کو جنگلی سانڈ کے سِینگ کی مانِند بُلند کِیا ہے۔ مُجھ پر تازہ تیل ملا گیا ہے۔"},{"number":11,"verse":"میری آنکھ نے میرے دُشمنوں کو دیکھ لِیا۔ میرے کانوں نے میرے مُخالِف بدکاروں کا حال سُن لِیا ہے ۔"},{"number":12,"verse":"صادِق کھجُور کے درخت کی مانِند سرسبز ہو گا۔ وہ لُبنان کے دیودار کی طرح بڑھے گا۔"},{"number":13,"verse":"جو خُداوند کے گھر میں لگائے گئے ہیں وہ ہمارے خُدا کی بارگاہوں میں سرسبز ہوں گے ۔"},{"number":14,"verse":"وہ بُڑھاپے میں بھی برومند ہوں گے۔ وہ تر و تازہ اور سرسبز رہیں گے"},{"number":15,"verse":"تاکہ واضِح کریں کہ خُداوند راست ہے۔ وُہی میری چٹان ہے اور اُس میں ناراستی نہیں۔"}]}
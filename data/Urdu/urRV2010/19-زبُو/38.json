{"bibleAbbr":"urRV2010","bookName":"زبُو","bookEnglishName":"Psalms","chapterNumber":38,"verses":[{"number":1,"verse":"( دُکھی آدمی کی فریاد) یادگار کے لِئے داؤُد کا مزمُور۔ اَے خُداوند اپنے قہر میں مُجھے جِھڑک نہ دے اور اپنے غضب میں مُجھے تنبِیہ نہ کر۔"},{"number":2,"verse":"کیونکہ تیرے تِیر مُجھ میں لگے ہیں اور تیرا ہاتھ مُجھ پر بھاری ہے۔"},{"number":3,"verse":"تیرے قہر کے سبب سے میرے جِسم میں صِحت نہیں اور میرے گُناہ کے باعِث میری ہڈِّیوں کو آرام نہیں۔"},{"number":4,"verse":"کیونکہ میری بدی میرے سر سے گُذر گئی اور وہ بڑے بوجھ کی مانِند میرے لِئے نِہایت بھاری ہے۔"},{"number":5,"verse":"میری حماقت کے سبب سے میرے زخموں سے بدبُو آتی ہے ۔ وہ سڑ گئے ہیں ۔"},{"number":6,"verse":"مَیں پُر درد اوربُہت جُھکا ہُؤا ہُوں۔ مَیں دِن بھر ماتم کرتاپِھرتا ہُوں"},{"number":7,"verse":"کیونکہ میری کمر میں سوزِش ہی سوزِش ہے اور میرے جِسم میں کُچھ صِحت نہیں۔"},{"number":8,"verse":"مَیں نحیِف اورنِہایت کُچلا ہُؤا ہُوں اور دِل کی بے چینی کے سبب سے کراہتا رہا۔"},{"number":9,"verse":"اَے خُداوند! میری ساری تمنّا تیرے سامنے ہے اور میرا کراہنا تُجھ سے چُھپا نہیں۔"},{"number":10,"verse":"میرا دِل دھڑکتا ہے ۔ میری طاقت گھٹی جاتی ہے۔ میری آنکھوں کی رَوشنی بھی مُجھ سے جاتی رہی۔"},{"number":11,"verse":"میرے عزِیز اور دوست میری بلا میں الگ ہو گئے اور میرے رِشتہ دار دُور جا کھڑے ہُوئے۔"},{"number":12,"verse":"میری جان کے خواہاں میرے لِئے جال بِچھاتے ہیں اور میرے نُقصان کے طالِب شرارت کی باتیں بولتے اور دِن بھر مکر و فریب کے منصُوبے باندھتے ہیں ۔"},{"number":13,"verse":"پر مَیں بہرے کی مانِندسُنتا ہی نہیں۔ مَیں گُونگے کی مانِندمُنہ نہیں کھولتا"},{"number":14,"verse":"بلکہ مَیں اُس آدمی کی مانِند ہُوں جِسے سُنائی نہیں دیتا اور جِس کے مُنہ میں ملامت کی باتیں نہیں۔"},{"number":15,"verse":"کیونکہ اَے خُداوند! مُجھے تُجھ سے اُمّید ہے۔ اَے خُداوند میرے خُدا! تُو جواب دے گا۔"},{"number":16,"verse":"کیونکہ مَیں نے کہاکہ کہیں وہ مُجھ پر شادیانہ نہ بجائیں۔ جب میرا پاؤں پِھسلتا ہے تو وہ میرے خِلاف تکبُّر کرتے ہیں ۔"},{"number":17,"verse":"کیونکہ مَیں گِرنے ہی کو ہُوں اور میرا غم برابر میرے سامنے ہے۔"},{"number":18,"verse":"اِس لِئے کہ مَیں اپنی بدی کو ظاہِر کرُوں گا اور اپنے گُناہ کے باعِث غمگِین رہُوں گا۔"},{"number":19,"verse":"لیکن میرے دُشمن چُست اور زبردست ہیں اور مُجھ سے ناحق عداوت رکھنے والے بُہت ہو گئے ہیں۔"},{"number":20,"verse":"جو نیکی کے بدلے بدی کرتے ہیں وہ بھی میرے مُخالِف ہیں کیونکہ مَیں نیکی کی پَیروی کرتا ہُوں۔"},{"number":21,"verse":"اَے خُداوند! مُجھے چھوڑ نہ دے ۔ اَے میرے خُدا!مُجھ سے دُور نہ ہو۔"},{"number":22,"verse":"اَے خُداوند! اَے میری نجات ! میری مدد کے لِئے جلدی کر۔"}]}
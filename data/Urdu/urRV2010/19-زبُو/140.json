{"bibleAbbr":"urRV2010","bookName":"زبُو","bookEnglishName":"Psalms","chapterNumber":140,"verses":[{"number":1,"verse":"( مُحافِظت کے لِئے اِلتجا) مِیر مُغنّی کے لِئے داؤُد کا مزمُور۔ اَے خُداوند! مُجھے بُرے آدمی سے رہائی بخش۔ مُجھے تُندخُو آدمی سے محفُوظ رکھ۔"},{"number":2,"verse":"جو دِل میں شرارت کے منصُوبے باندھتے ہیں وہ ہمیشہ مِل کر جنگ کے لِئے جمع ہو جاتے ہیں ۔"},{"number":3,"verse":"اُنہوں نے اپنی زُبان سانپ کی طرح تیز کر رکھّی ہے۔ اُن کے ہونٹوں کے نِیچے افعی کا زہر ہے ۔ (سِلاہ)"},{"number":4,"verse":"اَے خُداوند! مُجھے شرِیر کے ہاتھ سے بچا۔ مُجھے تُندخُو آدمی سے محفُوظ رکھ جِن کا اِرادہ ہے کہ میرے پاؤں اُکھاڑ دیں۔"},{"number":5,"verse":"مغرُوروں نے میرے لِئے پھندے اور رسِیّوں کو چُھپایا ہے۔ اُنہوں نے راہ کے کنارے جال لگایا ہے۔ اُنہوں نے میرے لِئے دام بِچھا رکھّے ہیں ۔ (سِلاہ)"},{"number":6,"verse":"مَیں نے خُداوند سے کہا میرا خُدا تُو ہی ہے۔ اَے خُداوند! میری اِلتجا کی آواز پر کان لگا۔"},{"number":7,"verse":"اَے خُداوند میرے مالِک! اَے میری نجات کی قُوّت تُو نے جنگ کے دِن میرے سر پر سایہ کِیا ہے۔"},{"number":8,"verse":"اَے خُداوند! شرِیر کی مُراد پُوری نہ کر۔ اُس کے بُرے منصُوبہ کو انجام نہ دے تاکہ وہ ڈِینگ نہ مارے ۔ (سِلاہ)"},{"number":9,"verse":"مُجھے گھیرنے والوں کے مُنہ کی شرارت اُن ہی کے سر پر پڑے۔"},{"number":10,"verse":"اُن پر انگارے گِریں۔ وہ آگ میں ڈالے جائیں اور اَیسے گڑھوں میں کہ پِھر نہ اُٹھیں۔"},{"number":11,"verse":"بدزُبان آدمی کو زمِین پر قِیام نہ ہو گا۔ آفت تُندخُو آدمی کو رگید کر ہلاک کرے گی۔"},{"number":12,"verse":"مَیں جانتا ہُوں کہ خُداوند مُصِیبت زدہ کے مُعاملہ کی اور مُحتاج کے حق کی تائید کرے گا۔"},{"number":13,"verse":"یقِیناً صادِق تیرے نام کا شُکر کریں گے اور راست باز تیرے حضُور میں رہیں گے۔"}]}
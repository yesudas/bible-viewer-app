{"bibleAbbr":"urRV2010","bookName":"زبُو","bookEnglishName":"Psalms","chapterNumber":105,"verses":[{"number":1,"verse":"( خُدااور اُس کے لوگ) خُداوند کا شُکر کرو ۔ اُس کے نام سے دُعا کرو۔ قَوموں میں اُس کے کاموں کا بیان کرو۔"},{"number":2,"verse":"اُس کی تعرِیف میں گاؤ ۔ اُس کی مدح سرائی کرو۔ اُس کے تمام عجائِب کا چرچا کرو۔"},{"number":3,"verse":"اُس کے مُقدّس نام پر فخر کرو۔ خُداوند کے طالِبوں کے دِل شادمان ہوں۔"},{"number":4,"verse":"خُداوند اور اُس کی قُوّت کے طالِب ہو۔ ہمیشہ اُس کے دِیدار کے طالِب رہو۔"},{"number":5,"verse":"اُن عجِیب کاموں کو جو اُس نے کِئے۔ اُس کے عجائِب اور مُنہ کے احکام کو یاد رکھّو۔"},{"number":6,"verse":"اَے اُس کے بندے ابرہام کی نسل ! اَے بنی یعقُوب اُس کے برگُزِیدو!"},{"number":7,"verse":"وُہی خُداوند ہمارا خُدا ہے۔ اُس کے احکام تمام زمِین پر ہیں۔"},{"number":8,"verse":"اُس نے اپنے عہد کو ہمیشہ یاد رکھّا۔ یعنی اُس کلام کو جو اُس نے ہزار پُشتوں کے لِئے فرمایا۔"},{"number":9,"verse":"اُسی عہد کو جو اُس نے ابرہام سے باندھا اور اُس قَسم کو جو اُس نے اِضحاق سے کھائی"},{"number":10,"verse":"اور اُسی کو اُس نے یعقُوب کے لِئے آئِین یعنی اِسرائیل کے لِئے ابدی عہد ٹھہرایا"},{"number":11,"verse":"اور کہا کہ مَیں کنعان کا مُلک تُجھے دُوں گا کہ تُمہارا مورُوثی حِصّہ ہو۔"},{"number":12,"verse":"اُس وقت وہ شُمار میں تھوڑے تھے بلکہ بُہت تھوڑے اور اُس مُلک میں مُسافِرتھے"},{"number":13,"verse":"اور وہ ایک قَوم سے دُوسری قَوم میں اور ایک سلطنت سے دُوسری سلطنت میں پِھرتے رہے۔"},{"number":14,"verse":"اُس نے کِسی آدمی کو اُن پر ظُلم نہ کرنے دِیا بلکہ اُن کی خاطر اُس نے بادشاہوں کو دھمکایا"},{"number":15,"verse":"اور کہا کہ میرے ممسُوحوں کو ہاتھ نہ لگاؤ اور میرے نبِیوں کو کوئی نُقصان نہ پُہنچاؤ۔"},{"number":16,"verse":"پِھر اُس نے فرمایا کہ اُس مُلک پر قحط نازِل ہو اور اُس نے روٹی کا سہارا بِالکُل توڑ دِیا۔"},{"number":17,"verse":"اُس نے اُن سے پہلے ایک آدمی کو بھیجا۔ یُوسف غُلامی میں بیچا گیا۔"},{"number":18,"verse":"اُنہوں نے اُس کے پاؤں کو بیڑِیوں سے دُکھ دِیا ۔ وہ لوہے کی زنجِیروں میں جکڑا رہا۔"},{"number":19,"verse":"جب تک کہ اُس کا سُخن پُورا نہ ہُؤا۔ خُداوند کا کلام اُسے آزماتا رہا۔"},{"number":20,"verse":"بادشاہ نے حُکم بھیج کر اُسے چُھڑایا۔ ہاں قَوموں کے فرمانروا نے اُسے آزاد کِیا ۔"},{"number":21,"verse":"اُس نے اُس کو اپنے گھر کا مُختار اور اپنی ساری مِلکِیّت پر حاکِم بنایا"},{"number":22,"verse":"تاکہ اُس کے اُمرا کو جب چاہے قَید کرے اور اُس کے بزُرگوں کو دانِش سِکھائے۔"},{"number":23,"verse":"اِسرائیل بھی مِصر میں آیا اور یعقُوب حام کی سرزمِین میں مُسافِررہا"},{"number":24,"verse":"اور خُدا نے اپنے لوگوں کو خُوب بڑھایا اور اُن کو اُن کے مُخالِفوں سے زِیادہ قوِی کِیا۔"},{"number":25,"verse":"اُس نے اُن کے دِل کو برگشتہ کِیا تاکہ اُس کی قَوم سے عداوت رکھّیں اور اُس کے بندوں سے دغابازی کریں۔"},{"number":26,"verse":"اُس نے اپنے بندہ مُوسیٰ کو اور اپنے برگُزِیدہ ہارُون کو بھیجا۔"},{"number":27,"verse":"اُس نے اُن کے درمیان مُعجِزات اور حام کی سرزمِین میں عجائِب دِکھائے۔"},{"number":28,"verse":"اُس نے تارِیکی بھیج کر اندھیرا کر دِیا اور اُنہوں نے اُس کی باتوں سے سرکشی نہ کی۔"},{"number":29,"verse":"اُس نے اُن کی ندِیوں کو لہُو بنا دِیا اور اُن کی مچھلیاں مار ڈالِیں۔"},{"number":30,"verse":"اُن کے مُلک اور بادشاہوں کے بالاخانوں میں مینڈک ہی مینڈک بھر گئے۔"},{"number":31,"verse":"اُس نے حُکم دِیا اور مچھّروں کے غول آئے اور اُن کی سب حدُود میں جُوئیں آ گئِیں۔"},{"number":32,"verse":"اُس نے اُن پر مینہ کی جگہ اَولے برسائے اور اُن کے مُلک پر دہکتی آگ نازِل کی۔"},{"number":33,"verse":"اُس نے اُن کے انگُور اور انجِیر کے درختوں کو بھی برباد کر ڈالا اور اُن کی حدُود کے پیڑ توڑ ڈالے۔"},{"number":34,"verse":"اُس نے حُکم دِیا تو بے شُمار ٹِڈّیاں اور کیڑے آ گئے"},{"number":35,"verse":"اور اُن کے مُلک کی تمام نباتات چٹ کر گئے اور اُن کی زمِین کی پَیداوار کھا گئے۔"},{"number":36,"verse":"اُس نے اُن کے مُلک کے سب پہلوٹھوں کو بھی مار ڈالا جو اُن کی پُوری قُوّت کے پہلے پَھل تھے۔"},{"number":37,"verse":"اور اِسرائیل کو چاندی اور سونے کے ساتھ نِکال لایا اور اُس کے قبِیلوں میں ایک بھی کمزور آدمی نہ تھا۔"},{"number":38,"verse":"اُن کے چلے جانے سے مِصر خُوش ہو گیا کیونکہ اُن کا خَوف مِصریوں پر چھا گیا تھا۔"},{"number":39,"verse":"اُس نے بادل کو سائبان ہونے کے لِئے پَھیلا دِیا اور رات کو رَوشنی کے لِئے آگ دی۔"},{"number":40,"verse":"اُن کے مانگنے پر اُس نے بٹیریں بھیجِیں اور اُن کو آسمانی روٹی سے سیر کِیا۔"},{"number":41,"verse":"اُس نے چٹان کو چِیرا اور پانی پُھوٹ نِکلا اور خُشک زمِین پر ندی کی طرح بہنے لگا۔"},{"number":42,"verse":"کیونکہ اُس نے اپنے پاک قَول کو اور اپنے بندہ ابرہام کو یاد کِیا"},{"number":43,"verse":"اور وہ اپنی قَوم کو شادمانی کے ساتھ اور اپنے برگُزِیدوں کو گِیت گاتے ہُوئے نِکال لایا۔"},{"number":44,"verse":"اور اُس نے اُن کو قَوموں کے مُلک دِئیے اور اُنہوں نے اُمّتوں کی مِحنت کے پَھل پر قبضہ کِیا"},{"number":45,"verse":"تاکہ وہ اُس کے آئین پر چلیں اور اُس کی شرِیعت کو مانیں۔ خُداوند کی حمد کرو۔"}]}
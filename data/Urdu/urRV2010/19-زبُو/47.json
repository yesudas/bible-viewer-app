{"bibleAbbr":"urRV2010","bookName":"زبُو","bookEnglishName":"Psalms","chapterNumber":47,"verses":[{"number":1,"verse":"( سب سے اعلےٰ فرمانروا) مِیر مُغنّی کے لِئے بنی قورح کا مزمُور۔ اَے سب اُمّتو! تالِیاں بجاؤ۔ خُدا کے لِئے خُوشی کی آواز سے للکارو۔"},{"number":2,"verse":"کیونکہ خُداوند تعالیٰ مُہِیب ہے۔ وہ تمام رُویِ زمِین کا شہنشاہ ہے۔"},{"number":3,"verse":"وہ اُمّتوں کو ہمارے سامنے زیرکرے گا اور قَومیں ہمارے قدموں تلے ہو جائیں گی۔"},{"number":4,"verse":"وہ ہمارے لِئے ہماری مِیراث کو چُنے گا۔ جو اُس کے محبُوب یعقُوب کی حشمت ہے ۔ (سِلاہ)"},{"number":5,"verse":"خُدا نے بُلند آواز کے ساتھ۔ خُداوند نے نرسِنگے کی آواز کے ساتھ صعُود فرمایا ۔"},{"number":6,"verse":"مدح سرائی کرو ۔ خُدا کی مدح سرائی کرو۔ مدح سرائی کرو ۔ ہمارے بادشاہ کی مدح سرائی کرو ۔"},{"number":7,"verse":"کیونکہ خُدا ساری زمِین کا بادشاہ ہے۔ عقل سے مدح سرائی کرو۔"},{"number":8,"verse":"خُدا قَوموں پر سلطنت کرتا ہے۔ خُدا اپنے مُقدّس تخت پربَیٹھا ہے۔"},{"number":9,"verse":"اُمّتوں کے سردار اِکٹھّے ہُوئے ہیں تاکہ ابرہام کے خُدا کی اُمّت بن جائیں کیونکہ زمِین کی سِپریں خُدا کی ہیں۔ وہ نہایت بُلند ہے۔"}]}
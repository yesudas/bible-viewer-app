{"bibleAbbr":"urRV2010","bookName":"زبُو","bookEnglishName":"Psalms","chapterNumber":84,"verses":[{"number":1,"verse":"( خُدا کے مَسکن کے لِئے اِشتیاق) مِیر مُغنّی کے لِئے گِتّیت کے سُر پر بنی قورح کا مزمُور۔ اَے لشکروں کے خُداوند! تیرے مسکن کیا ہی دِلکش ہیں!"},{"number":2,"verse":"میری جان خُداوند کی بارگاہوں کی مُشتاق ہے بلکہ گُدازہو چلی۔ میرا دِل اور میرا جِسم زِندہ خُدا کے لِئے خُوشی سے للکارتے ہیں۔"},{"number":3,"verse":"اَے لشکروں کے خُداوند! اَے میرے بادشاہ اور میر ے خُدا! تیرے مذبحوں کے پاس گورَیّا نے اپنا آشیانہ اور ابابِیل نے اپنے لِئے گھونسلا بنا لِیا جہاں وہ اپنے بچّوں کو رکھّے۔"},{"number":4,"verse":"مُبارک ہیں وہ جو تیرے گھر میں رہتے ہیں۔ وہ سدا تیری تعرِیف کریں گے ۔(سِلاہ)"},{"number":5,"verse":"مُبارک ہے وہ آدمی جِس کی قُوّت تُجھ سے ہے۔ جِس کے دِل میں صِیُّو ن کی شاہراہیں ہیں۔"},{"number":6,"verse":"وہ وادیِ بُکا سے گُذر کر اُسے چشموں کی جگہ بنا لیتے ہیں۔ بلکہ پہلی بارِش اُسے برکتوں سے معمُور کر دیتی ہے ۔"},{"number":7,"verse":"وہ طاقت پر طاقت پاتے ہیں۔ اُن میں سے ہر ایک صِیُّون میں خُدا کے حضُور حاضِرہوتا ہے۔"},{"number":8,"verse":"اَے خُداوند لشکروں کے خُدا! میری دُعا سُن۔ اَے یعقُوب کے خُدا! کان لگا۔ (سِلاہ)"},{"number":9,"verse":"اَے خُدا! اَے ہماری سِپر! دیکھ اور اپنے ممسُوح کے چِہرہ پر نظر کر۔"},{"number":10,"verse":"کیونکہ تیری بارگاہوں میں ایک دِن ہزار سے بِہتر ہے۔ مَیں اپنے خُدا کے گھر کا دربان ہونا شرارت کے خَیموں میں بسنے سے زِیادہ پسند کرُوں گا۔"},{"number":11,"verse":"کیونکہ خُداوند خُدا آفتاب اور سِپر ہے۔ خُداوند فضل اور جلال بخشے گا۔ وہ راست رَو سے کوئی نِعمت باز نہ رکھّے گا۔"},{"number":12,"verse":"اَے لشکروں کے خُداوند! مُبارک ہے وہ آدمی جِس کا توکُّل تُجھ پر ہے۔"}]}
{"bibleAbbr":"urRV2010","bookName":"زبُو","bookEnglishName":"Psalms","chapterNumber":19,"verses":[{"number":1,"verse":"( مخلُوقات میں خُدا کا جلال) مِیر مُغنّی کے لِئے داؤُد کا مزمُور۔ آسمان خُدا کا جلال ظاہِر کرتا ہے اور فضا اُس کی دست کاری دِکھاتی ہے۔"},{"number":2,"verse":"دِن سے دِن بات کرتا ہے اور رات کو رات حِکمت سِکھاتی ہے۔"},{"number":3,"verse":"نہ بولنا ہے نہ کلام۔ نہ اُن کی آواز سنائی دیتی ہے۔"},{"number":4,"verse":"اُن کا سُر ساری زمِین پر اور اُن کاکلام دُنیا کی اِنتہا تک پُہنچاہے۔ اُس نے آفتاب کے لِئے اُن میں خَیمہ لگایاہے"},{"number":5,"verse":"جو دُلہے کی مانِند اپنے خلوت خانہ سے نِکلتا ہے اور پہلوان کی طرح اپنی دَوڑ میں دَوڑنے کو خُوش ہے۔"},{"number":6,"verse":"وہ آسمان کی اِنتہا سے نِکلتا ہے اور اُس کی گشت اُس کے کناروں تک ہوتی ہے اور اُس کی حرارت سے کوئی چِیز بے بہرہ نہیں۔"},{"number":7,"verse":"( خُداوند کی شرِیعت) خُداوند کی شرِیعت کامِل ہے ۔ وہ جان کو بحال کرتی ہے۔ خُداوند کی شہادت برحق ہے ۔ نادان کو دانِش بخشتی ہے ۔"},{"number":8,"verse":"خُداوند کے قوانِین راست ہیں ۔ وہ دِل کو فرحت پُہنچاتے ہیں ۔ خُداوند کا حُکم بے عَیب ہے ۔ وہ آنکھوں کو رَوشن کرتا ہے ۔"},{"number":9,"verse":"خُداوند کا خَوف پاک ہے ۔ وہ ابد تک قائِم رہتا ہے ۔ خُداوند کے احکام برحق اور بالکُل راست ہیں۔"},{"number":10,"verse":"وہ سونے سے بلکہ بُہت کُندن سے زِیادہ پسندِیدہ ہیں۔ وہ شہد سے بلکہ چھتّے کے ٹپکوں سے بھی شِیرِین ہیں۔"},{"number":11,"verse":"نیز اُن سے تیرے بندے کو آگاہی مِلتی ہے ۔ اُن کو ماننے کا اجر بڑا ہے۔"},{"number":12,"verse":"کَون اپنی بُھول چُوک کو جان سکتا ہے؟ تُو مُجھے پوشِیدہ عَیبوں سے پاک کر۔"},{"number":13,"verse":"تُو اپنے بندے کو بے باکی کے گُناہوں سے بھی باز رکھ۔ وہ مُجھ پر غالِب نہ آئِیں تو مَیں کامِل ہُوں گا ۔ اور بڑے گُناہ سے بچا رہُوں گا۔"},{"number":14,"verse":"میرے مُنہ کا کلام اور میرے دِل کا خیال تیرے حضُور مقبُول ٹھہرے ۔ اَے خُداوند! اَے میری چٹان اور میرے فِدیہ دینے والے!"}]}
{"bibleAbbr":"urRV2010","bookName":"زبُو","bookEnglishName":"Psalms","chapterNumber":97,"verses":[{"number":1,"verse":"( خُدا سب سے اعلےٰ فرمانروا ہے) خُداوند سلطنت کرتا ہے ۔ زمِین شادمان ہو۔ بے شُمار جزِیرے خُوشی منائیں۔"},{"number":2,"verse":"بادل اور تارِیکی اُس کے اِردگِرد ہیں۔ صداقت اور عدل اُس کے تخت کی بُنیاد ہیں۔"},{"number":3,"verse":"آگ اُس کے آگے آگے چلتی ہے اور چاروں طرف اُس کے مُخالِفوں کو بھسم کر دیتی ہے۔"},{"number":4,"verse":"اُس کی بِجلیوں نے جہان کو رَوشن کر دِیا۔ زمِین نے دیکھا اور کانپ گئی۔"},{"number":5,"verse":"خُداوند کے حضُور پہاڑ موم کی طرح پِگھل گئے۔ یعنی ساری زمِین کے خُداوند کے حضُور۔"},{"number":6,"verse":"آسمان اُس کی صداقت ظاہِر کرتا ہے۔ سب قَوموں نے اُس کا جلال دیکھا ہے۔"},{"number":7,"verse":"کُھدی ہُوئی مُورتوں کے سب پُوجنے والے جو بُتوں پر فخر کرتے ہیں شرمِندہ ہوں۔ اَے معبُودو!سب اُس کو سِجدہ کرو۔"},{"number":8,"verse":"اَے خُداوند!صِیُّون نے سُنا اور خُوش ہُوئی اور یہُوداہ کی بیٹیاں تیرے احکام سے شادمان ہُوئِیں۔"},{"number":9,"verse":"کیونکہ اَے خُداوند! تُو تمام زمِین پر بُلند و بالاہے۔ تُو سب معبُودوں سے نِہایت اعلیٰ ہے۔"},{"number":10,"verse":"اَے خُداوند سے مُحبّت رکھنے والو! بدی سے نفرت کرو۔ وہ اپنے مُقدّسوں کی جانوں کو محفُوظ رکھتا ہے۔ وہ اُن کو شرِیروں کے ہاتھ سے چُھڑاتا ہے۔"},{"number":11,"verse":"صادِقوں کے لِئے نُور بویا گیا ہے اور راست دِلوں کے لِئے خُوشی۔"},{"number":12,"verse":"اَے صادِقو! خُداوند میں خُوش رہو اور اُس کے پاک نام کا شُکر کرو۔"}]}
{"bibleAbbr":"urRV2010","bookName":"زبُو","bookEnglishName":"Psalms","chapterNumber":4,"verses":[{"number":1,"verse":"( مدد کے لِئے شام کی دُعا) مِیر مُغنّی کے لِئے تاردار سازوں کے ساتھ داؤُد کا مز مُور ۔ جب مَیں پکارُوں تو مُجھے جواب دے ۔ اَے میری صداقت کے خُدا! تنگی میں تُو نے مُجھے کُشادگی بخشی ۔ مُجھ پر رحم کر اور میری دُعا سُن لے۔"},{"number":2,"verse":"اَے بنی آدم! کب تک میری عِزّت کے بدلے رُسوائی ہو گی؟ تُم کب تک بطالت سے مُحبّت رکھّو گے اور جُھوٹ کے درپَے رہو گے؟ ( سِلا ہ )"},{"number":3,"verse":"جان رکھّو کہ خُداوند نے دِین دار کو اپنے لِئے الگ کر رکھّا ہے۔ جب مَیں خُداوند کو پکارُوں گاتو وہ سُن لے گا ۔"},{"number":4,"verse":"تھرتھراؤ اور گُناہ نہ کرو۔ اپنے اپنے بِستر پر دِل میں سوچو اور خاموش رہو ۔ (سِلاہ)"},{"number":5,"verse":"صداقت کی قُربانِیاں گُذرانو اور خُداوند پر توکُّل کرو۔"},{"number":6,"verse":"بُہت سے کہتے ہیں کَون ہم کو کُچھ بھلائی دِکھائے گا؟ اَے خُداوند تُو اپنے چہرہ کا نُور ہم پر جلوہ گر فر ما۔"},{"number":7,"verse":"تُو نے میرے دِل کو اُس سے زِیادہ خُوشی بخشی ہے جو اُن کوغلّہ اور مَے کی فراوانی سے ہوتی تھی ۔"},{"number":8,"verse":"مَیں سلامتی سے لیٹ جاؤُں گا اور سو رہُوں گا کیونکہ اَے خُداوند! فقط تُو ہی مُجھے مُطمئِن رکھتا ہے۔"}]}
{"bibleAbbr":"urRV2010","bookName":"زبُو","bookEnglishName":"Psalms","chapterNumber":64,"verses":[{"number":1,"verse":"( مُحافظت کے لِئے درخواست) مِیر مُغنّی کے لِئے داؤُد کا مزمُور۔ اَے خُدا!میری فریاد کی آواز سُن لے۔ میری جان کو دُشمن کے خَوف سے بچائے رکھ۔"},{"number":2,"verse":"شرِیروں کے خُفیہ مشوَرہ سے اور بدکرداروں کے ہنگامہ سے مُجھے چُھپا لے"},{"number":3,"verse":"جِنہوں نے اپنی زُبان تلوار کی طرح تیز کی اور تلخ باتوں کے تِیروں کا نشانہ لِیا ہے"},{"number":4,"verse":"تاکہ اُن کو خُفیہ مقاموں میں کامِل آدمی پر چلائیں ۔ وہ اُن کو ناگہان اُس پر چلاتے ہیں اور ڈرتے نہیں۔"},{"number":5,"verse":"وہ بُرے کام کامُصمّم اِرادہ کرتے ہیں۔ وہ پھندے لگانے کی صلاح کرتے ہیں۔ وہ کہتے ہیں ہم کوکَون دیکھے گا؟"},{"number":6,"verse":"وہ شرارتوں کو کھوج کھوج کر نِکالتے ہیں۔ وہ کہتے ہیں ہم نے خُوب کھوج لگایا۔ اُن میں سے ہر ایک کا باطِن اور دِل عمِیق ہے ۔"},{"number":7,"verse":"لیکن خُدا اُن پر تِیر چلائے گا۔ وہ ناگہان تِیر سے زخمی ہو جائیں گے"},{"number":8,"verse":"اور اُن ہی کی زُبان اُن کو تباہ کرے گی۔ جِتنے اُن کو دیکھیں گے سب سر ہِلائیں گے"},{"number":9,"verse":"اور سب لوگ ڈر جائیں گے اور خُدا کے کام کا بیان کریں گے اور اُس کے طریقِ عمل کو بخُوبی سمجھ لیں گے۔"},{"number":10,"verse":"صادِق خُداوند میں شادمان ہو گا اور اُس پر توکُّل کرے گا اور جِتنے راست دِل ہیں سب فخر کریں گے۔"}]}
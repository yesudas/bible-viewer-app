{"bibleAbbr":"urRV2010","bookName":"زبُو","bookEnglishName":"Psalms","chapterNumber":109,"verses":[{"number":1,"verse":"( مُصِیبت زدہ آدمی کی شِکایت) مِیر مُغنّی کے لِئے داؤُد کا مزمُور۔ اَے خُدا! میرے محمُود!خاموش نہ رہ"},{"number":2,"verse":"کیونکہ شرِیروں اور دغابازوں نے میرے خِلاف مُنہ کھولا ہے۔ اُنہوں نے جُھوٹی زُبان سے مُجھ سے باتیں کی ہیں۔"},{"number":3,"verse":"اُنہوں نے عداوت کی باتوں سے مُجھے گھیر لِیا اور بے سبب مُجھ سے لڑے ہیں۔"},{"number":4,"verse":"وہ میری مُحبّت کے سبب سے میرے مُخالِف ہیں لیکن مَیں تو بس دُعا کرتا ہُوں۔"},{"number":5,"verse":"اُنہوں نے نیکی کے بدلے مُجھ سے بدی کی ہے اور میری مُحبّت کے بدلے عداوت۔"},{"number":6,"verse":"تُو کِسی شرِیر آدمی کو اُس پر مقرّر کر دے اور کوئی مُخالِف اُس کے دہنے ہاتھ کھڑا رہے۔"},{"number":7,"verse":"جب اُس کی عدالت ہو تو وہ مُجرم ٹھہرے اور اُس کی دُعا بھی گُناہ گِنی جائے۔"},{"number":8,"verse":"اُس کی عُمر کوتاہ ہو جائے اور اُس کا مَنصب کوئی دُوسرا لے لے۔"},{"number":9,"verse":"اُس کے بچّے یتِیم ہو جائیں اور اُس کی بِیوی بیوہ ہو جائے۔"},{"number":10,"verse":"اُس کے بچّے آوارہ ہو کر بِھیک مانگیں اُن کو اپنے وِیران مقاموں سے دُور جا کر ٹُکڑے مانگناپڑے۔"},{"number":11,"verse":"قرض خواہ اُس کا سب کُچھ چِھین لے اور پردیسی اُس کی کمائی لُوٹ لیں۔"},{"number":12,"verse":"کوئی نہ ہو جو اُس پر شفقت کرے۔ نہ کوئی اُس کے یتِیم بچّوں پر ترس کھائے۔"},{"number":13,"verse":"اُس کی نسل کٹ جائے اور دُوسری پُشت میں اُن کا نام مِٹا دِیا جائے۔"},{"number":14,"verse":"اُس کے باپ دادا کی بدی خُداوند کے حضُور یاد رہے اور اُس کی ماں کا گُناہ مِٹایا نہ جائے۔"},{"number":15,"verse":"وہ برابر خُداوند کے سامنے رہیں تاکہ وہ زمِین پر سے اُن کا ذِکر مِٹا دے۔"},{"number":16,"verse":"اِس لِئے کہ اُس نے رحم کرنا یاد نہ رکھّا پر غرِیب اور مُحتاج اور شکستہ دِل کو ستایا تاکہ اُن کو مار ڈالے"},{"number":17,"verse":"بلکہ لَعنت کرنا اُسے پسند تھا ۔ سو وُہی اُس پر آپڑی اور دُعا دینا اُسے مرغُوب نہ تھا سو وہ اُس سے دُوررہی۔"},{"number":18,"verse":"اُس نے لَعنت کو اپنی پوشاک کی طرح پہنا اور وہ پانی کی طرح اُس کے باطِن میں اور تیل کی طرح اُس کی ہڈِّیوں میں سما گئی۔"},{"number":19,"verse":"وہ اُس کے لِئے اُس پوشاک کی مانِند ہو جِسے وہ پہنتاہے اور اُس پٹکے کی جگہ جِس سے وہ اپنی کمر کسے رہتاہے۔"},{"number":20,"verse":"خُداوند کی طرف سے میرے مُخالِفوں کا اور میری جان کو بُرا کہنے والوں کا یِہی بدلہ ہے۔"},{"number":21,"verse":"لیکن اَے مالک خُداوند! اپنے نام کی خاطِر مُجھ پر اِحسان کر۔ مُجھے چُھڑا کیونکہ تیری شفقت خُوب ہے۔"},{"number":22,"verse":"اِس لِئے کہ مَیں غر یب اور مُحتاج ہُوں اور میرا دِل میرے پہلُو میں زخمی ہے۔"},{"number":23,"verse":"مَیں ڈھلتے سایہ کی طرح جاتا رہا۔ مَیں ٹِڈّ ی کی طرح اُڑا دِیا گیا۔"},{"number":24,"verse":"فاقہ کرتے کرتے میرے گُھٹنے کمزور ہوگئے اور چِکنائی کی کمی سے میرا جِسم سُوکھ گیا۔"},{"number":25,"verse":"مَیں اُن کی ملامت کا نِشانہ بن گیا ہُوں۔ جب وہ مُجھے دیکھتے ہیں تو سر ہلاتے ہیں۔"},{"number":26,"verse":"اَے خُداوند میرے خُدا! میری مدد کر۔ اپنی شفقت کے مُطابِق مُجھے بچا لے۔"},{"number":27,"verse":"تاکہ وہ جان لیں کہ اِس میں تیرا ہاتھ ہے اور تُو ہی نے اَے خُداوند! یہ کِیا ہے۔"},{"number":28,"verse":"وہ لَعنت کرتے رہیں پر تُو برکت دے۔ وہ جب اُٹھیں گے تو شرمِندہ ہوں گے پر تیرا بندہ شادمان ہو گا ۔"},{"number":29,"verse":"میرے مُخالِف ذِلّت سے مُلبّس ہو جائیں اور اپنی ہی شرمِندگی کو چادر کی طرح اوڑھ لیں ۔"},{"number":30,"verse":"مَیں اپنے مُنہ سے خُداوند کا بڑا شُکر کرُوں گا۔ بلکہ بڑی بِھیڑ میں اُس کی حمد کرُوں گا۔"},{"number":31,"verse":"کیونکہ وہ مُحتاج کے دہنے ہاتھ کھڑا ہو گا تاکہ اُس کی جان پر فتویٰ دینے والوں سے اُسے رہائی دے۔"}]}
{"bibleAbbr":"urRV2010","bookName":"زبُو","bookEnglishName":"Psalms","chapterNumber":22,"verses":[{"number":1,"verse":"( جانکنی میں پُکار اور سِتایش کا گِیت) مِیر مُغنّی کے لِئے ایّلت ہَشّحرَ کے سُر پر داؤُد کامزمُور۔ اَے میرے خُدا! اَے میرے خُدا! تُو نے مُجھے کیوں چھوڑ دیا؟ تُو میری مدد اور میرے نالہ و فریاد سے کیوں دُور رہتاہے؟"},{"number":2,"verse":"اَے میرے خُدا! مَیں دِن کوپُکارتا ہُوں پرتُو جواب نہیں دیتا اور رات کو بھی اور خاموش نہیں ہوتا۔"},{"number":3,"verse":"لیکن تُو قُدُّوس ہے ۔ تُوجو اِسرائیل کی حمد و ثنا پر تخت نشِین ہے۔"},{"number":4,"verse":"ہمارے باپ دادا نے تُجھ پر توکُّل کِیا ۔ اُنہوں نے توکُّل کِیا اور تُو نے اُن کوچُھڑایا۔"},{"number":5,"verse":"اُنہوں نے تُجھ سے فریاد کی اور رہائی پائی ۔ اُنہوں نے تُجھ پر توکُّل کِیا اور شرمِندہ نہ ہُوئے ۔"},{"number":6,"verse":"پر مَیں تو کِیڑا ہُوں ۔ اِنسان نہیں ۔ آدمِیوں میں انگُشت نُما ہُوں اور لوگوں میں حقِیر۔"},{"number":7,"verse":"وہ سب جو مُجھے دیکھتے ہیں میرا مضحکہ اُڑاتے ہیں ۔ وہ مُنہ چڑاتے ۔ وہ سر ہِلاہِلا کر کہتے ہیں"},{"number":8,"verse":"اپنے کو خُداوند کے سپُرد کر دے ۔ وُہی اُسے چُھڑا ئے ۔ جبکہ وہ اُس سے خُوش ہے تو وُہی اُسے چُھڑائے ۔"},{"number":9,"verse":"پر تُو ہی مُجھے پیٹ سے باہر لایا۔ جب مَیں شِیرخوار ہی تھا تُونے مُجھے توکُّل کرنا سِکھایا۔"},{"number":10,"verse":"مَیں پَیدایش ہی سے تُجھ پر چھوڑا گیا۔ میری ماں کے پیٹ ہی سے تُو میرا خُدا ہے۔"},{"number":11,"verse":"مُجھ سے دُور نہ رہ کیونکہ مُصِیبت قرِیب ہے۔ اِس لِئے کہ کوئی مددگار نہیں۔"},{"number":12,"verse":"بُہت سے سانڈوں نے مُجھے گھیر لِیا ہے۔ بسن کے زورآور سانڈ مُجھے گھیرے ہُوئے ہیں ۔"},{"number":13,"verse":"وہ پھاڑنے اور گرجنے والے بَبر کی طرح مُجھ پر اپنا مُنہ پسارے ہُوئے ہیں۔"},{"number":14,"verse":"مَیں پانی کی طرح بہہ گیا۔ میری سب ہڈّیاں اُکھڑ گئیِں۔ میرا دِل موم کی مانِند ہو گیا۔ وہ میرے سِینہ میں پِگھل گیا۔"},{"number":15,"verse":"میری قُوّت ٹِھیکرے کی مانِند خُشک ہو گئی اور میری زُبان میرے تالُو سے چِپک گئی اور تُو نے مُجھے مَوت کی خاک میں مِلا دِیا۔"},{"number":16,"verse":"کیونکہ کُتّوں نے مُجھے گھیر لِیا ہے ۔ بدکاروں کی گروہ مُجھے گھیرے ہُوئے ہے۔ وہ میرے ہاتھ اور میرے پاؤں چھیدتے ہیں ۔"},{"number":17,"verse":"مَیں اپنی سب ہڈِّیاں گِن سکتا ہُوں۔ وہ مُجھے تاکتے اور گُھورتے ہیں۔"},{"number":18,"verse":"وہ میرے کپڑے آپس میں بانٹتے ہیں اور میری پوشاک پر قُرعہ ڈالتے ہیں"},{"number":19,"verse":"لیکن تُو اَے خُداوند! دُور نہ رہ ۔ اَے میرے چارہ ساز! میری مدد کے لِئے جلدی کر۔"},{"number":20,"verse":"میری جان کو تلوار سے بچا۔ میری جان کو کُتّے کے قابُوسے۔"},{"number":21,"verse":"مُجھے بَبر کے مُنہ سے بچا ۔ بلکہ تُو نے سانڈوں کے سِینگوں میں سے مُجھے چُھڑایا ہے۔"},{"number":22,"verse":"مَیں اپنے بھائِیوں سے تیرے نام کا اِظہار کرُوں گا۔ جماعت میں تیری سِتایش کرُو ں گا۔"},{"number":23,"verse":"اَے خُداوند سے ڈرنے والو! اُس کی سِتایش کرو ۔ اَے یعقُو ب کی اَولاد! سب اُس کی تمجِید کرو اور اَے اِسرا ئیل کی نسل! سب اُس کا ڈر مانو۔"},{"number":24,"verse":"کیونکہ اُس نے نہ تو مُصِیبت زدہ کی مُصِیبت کو حقِیر جانانہ اُس سے نفرت کی۔ نہ اُس سے اپنا مُنہ چُھپایا بلکہ جب اُس نے خُدا سے فریاد کی تو اُس نے سُن لی۔"},{"number":25,"verse":"بڑے مجمع میں میری ثنا خوانی کا باعِث تُو ہی ہے ۔ مَیں اُس سے ڈرنے والوں کے رُوبرُو اپنی نذریں ادا کرُوں گا"},{"number":26,"verse":"حلِیم کھائیں گے اور سیر ہوں گے ۔ خُداوند کے طالِب اُس کی سِتایش کریں گے ۔ تُمہارا دِل ابد تک زِندہ رہے!"},{"number":27,"verse":"ساری دُنیا خُداوند کو یاد کرے گی اور اُس کی طرف رجُوع لائے گی اور قَوموں کے سب گھرانے تیرے حضُور سِجدہ کریں گے۔"},{"number":28,"verse":"کیونکہ سلطنت خُداوند کی ہے۔ وُہی قَوموں پر حاکِم ہے۔"},{"number":29,"verse":"دُنیا کے سب آسُودہ حال لوگ کھائیں گے اور سِجدہ کریں گے۔ وہ سب جو خاک میں مِل جاتے ہیں اُس کے حضُور جُھکیں گے ۔ بلکہ وہ بھی جو اپنی جان کوجِیتا نہیں رکھ سکتا۔"},{"number":30,"verse":"ایک نسل اُس کی بندگی کرے گی۔ دُوسری پُشت کو خُداوند کی خبر دی جائے گی۔"},{"number":31,"verse":"وہ آئیں گے اور اُس کی صداقت کو ایک قَوم پر جو پَیدا ہو گی یہ کہہ کر ظاہِر کریں گے کہ اُس نے یہ کام کِیا ہے۔"}]}
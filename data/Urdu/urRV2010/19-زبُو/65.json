{"bibleAbbr":"urRV2010","bookName":"زبُو","bookEnglishName":"Psalms","chapterNumber":65,"verses":[{"number":1,"verse":"( سِتایش اور شُکرگُذاری) مِیر مُغنّی کے لِئے مزمُور۔ داؤُد کا گِیت۔ اَے خُدا! صِیُّون میں تعرِیف تیری مُنتظِر ہے اور تیرے لِئے مَنّت پُوری کی جائے گی۔"},{"number":2,"verse":"اَے دُعا کے سُننے والے ! سب بشر تیرے پاس آئیں گے۔"},{"number":3,"verse":"بد اعمال مُجھ پر غالِب آ جاتے ہیں پر ہماری خطاؤں کا کفّارہ تُو ہی دے گا۔"},{"number":4,"verse":"مُبارک ہے وہ آدمی جِسے تُو برگُزِیدہ کرتا اور اپنے پاس آنے دیتا ہے تاکہ وہ تیری بارگاہوں میں رہے ۔ ہم تیرے گھر کی خُوبی سے یعنی تیری مُقدّس ہَیکل سے آسُودہ ہوں گے ۔"},{"number":5,"verse":"اَے ہمارے نجات دینے والے خُدا! تُو جو زمِین کے سب کناروں کا اور سمُندر پر دُور دُور رہنے والوں کا تکیہ ہے ! خَوفناک باتوں کے ذرِیعہ سے تُو ہمیں صداقت سے جواب د ے گا"},{"number":6,"verse":"تُو قُدرت سے کمر بستہ ہو کر اپنی قُوّت سے پہاڑوں کو اِستحکام بخشتا ہے ۔"},{"number":7,"verse":"تُو سمُندر کے اور اُس کی مَوجوں کے شور کو اور اُمّتوں کے ہنگامہ کو مَوقُوف کر دیتا ہے۔"},{"number":8,"verse":"زمِین کی اِنتِہا کے رہنے والے تیرے مُعجزوں سے ڈ ر تے ہیں ۔ تُو مطلعِ صُبح کو اور شام کو شادمانی بخشتا ہے۔"},{"number":9,"verse":"تُو زمِین پر توجُّہ کر کے اُسے سیراب کرتا ہے۔ تُو اُسے خُوب مالا مال کر دیتا ہے۔ خُدا کا دریا پانی سے بھرا ہے ۔ جب تُو زمِین کو یُوں تیّار کر لیتا ہے تو اُن کے لِئے اناج مُہیّا کر تا ہے۔"},{"number":10,"verse":"تُو اُس کی ریگھارِیوں کو خُوب سیراب کرتا اور اُس کی مینڈوں کو بِٹھا دیتا ہے۔ تُو اُسے بارِش سے نرم کرتا ہے اور اُس کی پَیداوار میں برکت دیتا ہے۔"},{"number":11,"verse":"تُو سال کو اپنے لُطف کا تاج پہناتا ہے اور تیری راہوں سے رَوغن ٹپکتا ہے۔"},{"number":12,"verse":"وہ بِیابان کی چراگاہوں پر ٹپکتا ہے اور پہاڑِیاں خُوشی سے کمربستہ ہیں۔"},{"number":13,"verse":"چراگاہوں میں جُھنڈ کے جُھنڈ پَھیلے ہُوئے ہیں ۔ وادِیاں اناج سے ڈھکی ہُوئی ہیں۔ وہ خُوشی کے مارے للکارتی اور گاتی ہیں۔"}]}
{"bibleAbbr":"urRV2010","bookName":"زبُو","bookEnglishName":"Psalms","chapterNumber":33,"verses":[{"number":1,"verse":"( سِتایش کا گِیت) اَے صادِقو! خُداوند میں شادمان رہو ۔ حمد کرنا راست بازوں کو زیبا ہے۔"},{"number":2,"verse":"سِتار کے ساتھ خُداوند کا شُکر کرو ۔ دس تار کی بربط کے ساتھ اُس کی سِتایش کرو۔"},{"number":3,"verse":"اُس کے لِئے نیا گِیت گاؤ ۔ بُلند آواز کے ساتھ اچھّی طرح بجاؤ"},{"number":4,"verse":"کیونکہ خُداوند کا کلام راست ہے اور اُس کے سب کام باوفا ہیں۔"},{"number":5,"verse":"وہ صداقت اور اِنصاف کو پسند کرتا ہے ۔ زمِین خُداوند کی شفقت سے معمُور ہے۔"},{"number":6,"verse":"آسمان خُداوند کے کلام سے اور اُس کا سارا لشکر اُس کے مُنہ کے دَم سے بنا ۔"},{"number":7,"verse":"وہ سمُندر کا پانی تُودے کی مانِند جمع کرتا ہے ۔ وہ گہرے سمُندروں کو مخزنوں میں رکھتا ہے۔"},{"number":8,"verse":"ساری زمِین خُداوند سے ڈرے۔ جہان کے سب باشِندے اُس کا خَوف رکھّیں"},{"number":9,"verse":"کیونکہ اُس نے فرمایا اور ہو گیا ۔ اُس نے حُکم دِیا اور واقِع ہُؤا۔"},{"number":10,"verse":"خُداوند قَوموں کی مشوَرت کو باطِل کر دیتا ہے ۔ وہ اُمّتوں کے منصُوبوں کو ناچِیز بنا دیتا ہے۔"},{"number":11,"verse":"خُداوند کی مصلحت ابد تک قائِم رہے گی اور اُس کے دِل کے خیال نسل در نسل۔"},{"number":12,"verse":"مُبارک ہے وہ قَوم جِس کاخُدا خُداوند ہے اور وہ اُمّت جِس کو اُس نے اپنی ہی مِیراث کے لِئے برگُزِیدہ کِیا۔"},{"number":13,"verse":"خُداوند آسمان پر سے دیکھتا ہے ۔ سب بنی آدم پر اُس کی نِگاہ ہے"},{"number":14,"verse":"اپنی سکُونت گاہ سے وہ زمِین کے سب باشِندوں کو دیکھتا ہے۔"},{"number":15,"verse":"وُہی ہے جو اُن سب کے دِلوں کو بناتا اور اُن کے سب کاموں کا خیال رکھتا ہے۔"},{"number":16,"verse":"کِسی بادشاہ کو فَوج کی کثرت نہ بچائے گی اور کِسی زبردست آدمی کو اُس کی بڑی طاقت رہائی نہ دے گی۔"},{"number":17,"verse":"بچ نِکلنے کے لِئے گھوڑا بیکار ہے ۔ وہ اپنی شہہ زوری سے کِسی کو نہ بچائے گا"},{"number":18,"verse":"دیکھو! خُداوند کی نِگاہ اُن پر ہے جو اُس سے ڈرتے ہیں۔ جو اُس کی شفقت کے اُمِیدوار ہیں"},{"number":19,"verse":"تاکہ اُن کی جان مَوت سے بچائے اور قحط میں اُن کو جِیتا رکھّے۔"},{"number":20,"verse":"ہماری جان کو خُداوند کی آس ہے۔ وُہی ہماری کُمک اور ہماری سِپر ہے۔"},{"number":21,"verse":"ہمارا دِل اُس میں شادمان رہے گا کیونکہ ہم نے اُس کے پاک نام پر توکُّل کِیا ہے ۔"},{"number":22,"verse":"اَے خُداوند! جَیسی تُجھ پر ہماری آس ہے وَیسی ہی تیری رحمت ہم پر ہو!"}]}
{"bibleAbbr":"urRV2010","bookName":"زبُو","bookEnglishName":"Psalms","chapterNumber":36,"verses":[{"number":1,"verse":"( اِنسان کی بدذاتی) مِیر مُغنّی کے لِئے خُداوند کے بندہ داؤُد کامزمُور۔ شرِیر کی بدی سے میرے دِل میں خیال آتا ہے کہ خُدا کاخَوف اُس کے پیش ِنظر نہیں۔"},{"number":2,"verse":"کیونکہ وہ اپنے آپ کو اپنی نظر میں اِس خیال سے تسلّی دیتاہے کہ اُس کی بدی نہ تو فاش ہو گی نہ مکرُوہ سمجھی جائے گی۔"},{"number":3,"verse":"اُس کے مُنہ میں بدی اور فریب کی باتیں ہیں۔ وہ دانِش اور نیکی سے دست بردار ہو گیا ہے ۔"},{"number":4,"verse":"وہ اپنے بِستر پر بدی کے منصُوبے باندھتا ہے۔ وہ اَیسی راہ اِختیار کرتا ہے جو اچھّی نہیں۔ وہ بدی سے نفرت نہیں کرتا۔"},{"number":5,"verse":"( خُدا کی شفقت) اَے خُداوند! آسمان میں تیری شفقت ہے۔ تیری وفاداری افلاک تک بُلند ہے۔"},{"number":6,"verse":"تیری صداقت خُدا کے پہاڑوں کی مانِند ہے تیرے احکام نِہایت عمِیق ہیں۔ اَے خُداوند! تُو اِنسان اور حَیوان دونوں کو محفُوظ رکھتا ہے۔"},{"number":7,"verse":"اَے خُدا! تیری شفقت کیا ہی بیش قِیمت ہے۔ بنی آدم تیرے بازُوؤں کے سایہ میں پناہ لیتے ہیں ۔"},{"number":8,"verse":"وہ تیرے گھر کی نِعمتوں سے خُوب آسُودہ ہوں گے ۔ تُو اُن کو اپنی خُوشنُودی کے دریا میں سے پِلائے گا ۔"},{"number":9,"verse":"کیونکہ زِندگی کا چشمہ تیرے پاس ہے۔ تیرے نُور کی بدولت ہم رَوشنی دیکھیں گے۔"},{"number":10,"verse":"تیرے پہچاننے والوں پر تیری شفقت دائِمی ہو اور راست دِلوں پر تیری صداقت۔"},{"number":11,"verse":"مغرُور آدمی مُجھ پر لات نہ اُٹھانے پائے اور شرِیر کا ہاتھ مُجھے ہانک نہ دے۔"},{"number":12,"verse":"بدکردار وہاں گِرے پڑے ہیں۔ وہ گِرا دِیئے گئے ہیں اورپِھر اُٹھ نہ سکیں گے۔"}]}
{"bibleAbbr":"urRV2010","bookName":"زبُو","bookEnglishName":"Psalms","chapterNumber":135,"verses":[{"number":1,"verse":"( حمدو سِتایش کاگِیت) خُداوند کی حمد کرو۔ خُداوند کے نام کی حمد کرو۔ اَے خُداوند کے بندو! اُس کی حمد کرو۔"},{"number":2,"verse":"تُم جو خُداوند کے گھر میں ہمارے خُدا کے گھر کی بارگاہوں میں کھڑے رہتے ہو۔"},{"number":3,"verse":"خُداوند کی حمد کرو کیونکہ خُداوند بَھلا ہے۔ اُس کے نام کی مدح سرائی کرو کہ یہ دِل پسندہے۔"},{"number":4,"verse":"کیونکہ خُداوند نے یعقُوب کو اپنے لِئے اور اِسرائیل کو اپنی خاص مِلکیت کے لِئے چُن لِیاہے۔"},{"number":5,"verse":"اِس لِئے کہ مَیں جانتا ہُوں کہ خُداوند بزُرگ ہے اور ہمارا ربّ سب معبُودوں سے بالاتر ہے۔"},{"number":6,"verse":"آسمان اور زمِین میں ۔ سمُندر اور گہراؤ میں خُداوند نے جو کُچھ چاہا وُہی کِیا۔"},{"number":7,"verse":"وہ زمِین کی اِنتہا سے بُخارات اُٹھاتا ہے۔ وہ بارِش کے لِئے بِجلیاں بناتا ہے اور اپنے مخزنوں سے آندھی نِکالتا ہے۔"},{"number":8,"verse":"اُسی نے مِصر کے پہلوٹھوں کو مارا۔ کیا اِنسان کے کیا حَیوان کے۔"},{"number":9,"verse":"اَے مِصر ! اُسی نے تُجھ میں فرعون اور اُس کے سب خادِموں پر نِشان اور عجائِب ظاہِر کِئے۔"},{"number":10,"verse":"اُس نے بُہت سی قَوموں کو مارا اور زبردست بادشاہوں کو قتل کِیا۔"},{"number":11,"verse":"امورِیوں کے بادشاہ سِیحون کو اور بسن کے بادشاہ عوج کو اور کنعان کی سب مملکتوں کو"},{"number":12,"verse":"اور اُن کی زمِین مِیراث کر دی یعنی اپنی قَوم اِسرائیل کی مِیراث۔"},{"number":13,"verse":"اَے خُداوند! تیرا نام ابدی ہے اور تیری یادگار اَے خُداوند پُشت در پُشت قائِم ہے۔"},{"number":14,"verse":"کیونکہ خُداوند اپنی قَوم کی عدالت کرے گا اور اپنے بندوں پر ترس کھائے گا۔"},{"number":15,"verse":"قَوموں کے بُت چاندی اور سونا ہیں یعنی آدمی کی دست کاری۔"},{"number":16,"verse":"اُن کے مُنہ ہیں پر وہ بولتے نہیں۔ آنکھیں ہیں پر وہ دیکھتے نہیں۔"},{"number":17,"verse":"اُن کے کان ہیں پر وہ سُنتے نہیں اور اُن کے مُنہ میں سانس نہیں۔"},{"number":18,"verse":"اُن کے بنانے والے اُن ہی کی مانِند ہو جائیں گے ۔ بلکہ وہ سب جو اُن پر بھروسا رکھتے ہیں۔"},{"number":19,"verse":"اَے اِسرائیل کے گھرانے! خُداوند کو مُبارک کہو۔ اَے ہارُون کے گھرانے! خُداوند کو مُبارک کہو ۔"},{"number":20,"verse":"اَے لاوی کے گھرانے! خُداوند کو مُبارک کہو ۔ اَے خُداوند سے ڈرنے والو! خُداوند کو مُبارک کہو ۔"},{"number":21,"verse":"صِیُّون میں خُداوند مُبارک ہو۔ وہ یروشلِیم میں سکُونت کرتا ہے۔ خُداوند کی حمد کرو۔"}]}
{"bibleAbbr":"urRV2010","bookName":"زبُو","bookEnglishName":"Psalms","chapterNumber":27,"verses":[{"number":1,"verse":"( حمد وسِتایش کی دُعا) داؤُد کا مزمُور۔ خُداوند میری رَوشنی اور میری نجات ہے ۔ مُجھے کِس کی دہشت؟ خُداوند میری زِندگی کا پُشتہ ہے ۔مُجھے کِسں کی ہَیبت؟"},{"number":2,"verse":"جب شریر یعنی میرے مُخالِف اور میرے دُشمن میرا گوشت کھانے کو مُجھ پر چڑھ آئے تو وہ ٹھوکر کھاکر گِر پڑے۔"},{"number":3,"verse":"خواہ میرے خِلاف لشکر خَیمہ زن ہو میرا دِل نہیں ڈرے گا۔ خواہ میرے مُقابلہ میں جنگ برپا ہو تَو بھی مَیں خاطِر جمع رہُوں گا۔"},{"number":4,"verse":"مَیں نے خُداوند سے ایک درخواست کی ہے ۔ مَیں اِسی کا طالِب رہُوں گا کہ مَیں عُمر بھر خُداوند کے گھر میں رہُوں تاکہ خُداوند کے جمال کو دیکھُوں اور اُس کی ہَیکل میں اِستِفسار کِیا کرُوں۔"},{"number":5,"verse":"کیونکہ مُصِیبت کے دِن وہ مُجھے اپنے شامیانہ میں پوشِیدہ رکھّے گا وہ مُجھے اپنے خَیمہ کے پردہ میں چُھپا لے گا ۔ وہ مُجھے چٹان پر چڑھا دے گا۔"},{"number":6,"verse":"اب مَیں اپنے چاروں طرف کے دُشمنوں پر سرفراز کِیا جاؤُں گا ۔ مَیں اُس کے خَیمہ میں خُوشی کی قُربانیاں گُذرانُوں گا۔ مَیں گاؤُں گا ۔ مَیں خُداوند کی مدح سرائی کرُوں گا۔"},{"number":7,"verse":"اَے خُداوند! میری آواز سُن ۔ مَیں پُکارتا ہُوں۔ مُجھ پر رحم کر اور مُجھے جواب دے۔"},{"number":8,"verse":"جب تُو نے فرمایا کہ میرے دِیدار کے طالِب ہو تو میرے دِل نے تُجھ سے کہا اَے خُداوند مَیں تیرے دِیدار کا طالِب رہُوں گا ۔"},{"number":9,"verse":"مُجھ سے رُوپوش نہ ہو ۔ اپنے بندہ کو قہر سے نہ نِکال۔ تُو میرا مددگار رہا ہے۔ نہ مُجھے ترک کر نہ مُجھے چھوڑ اَے میرے نجات دینے والے خُدا!"},{"number":10,"verse":"جب میرا باپ اور میری ماں مُجھے چھوڑ دیں تو خُداوند مُجھے سنبھال لے گا۔"},{"number":11,"verse":"اَے خُداوند مُجھے اپنی راہ بتا اور میرے دُشمنوں کے سبب سے مُجھے ہموار راستہ پر چلا۔"},{"number":12,"verse":"مُجھے میرے مُخالِفوں کی مرضی پر نہ چھوڑ کیونکہ جُھوٹے گواہ اور بے رحمی سے پُھنکارنے والے میرے خِلاف اُٹھے ہیں۔"},{"number":13,"verse":"اگر مُجھے یقِین نہ ہوتا کہ زِندوں کی زمین میں خُداوند کے اِحسان کو دیکھُوں گا تو مُجھے غش آجاتا ۔"},{"number":14,"verse":"خُداوند کی آس رکھ۔ مضبُوط ہو اور تیرا دِل قوی ہو ۔ ہاں خُداوند ہی کی آس رکھ۔"}]}
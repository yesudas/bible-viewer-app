{"bibleAbbr":"urRV2010","bookName":"زبُو","bookEnglishName":"Psalms","chapterNumber":73,"verses":[{"number":1,"verse":"( تِیسری کِتاب (زبُور۷۳‏-۸۹)) ( خُدا کا عَدل) آسف کا مزمُور۔ بیشک خُدا اِسرائیل پریعنی پاک دِلوں پر مہربان ہے۔"},{"number":2,"verse":"لیکن میرے پاؤں تو پِھسلنے کو تھے۔ میرے قدم قریباً لغزِش کھا چُکے تھے۔"},{"number":3,"verse":"کیونکہ جب مَیں شرِیروں کی اِقبال مندی دیکھتا تو مغرُوروں پر حسد کرتا تھا۔"},{"number":4,"verse":"اِس لِئے کہ اُن کی مَوت میں جان کنی نہیں بلکہ اُن کی قُو ّت بنی رہتی ہے۔"},{"number":5,"verse":"وہ اَور آدمِیوں کی طرح مُصِیبت میں نہیں پڑتے نہ اَور لوگوں کی طرح اُن پر آفت آتی ہے۔"},{"number":6,"verse":"اِس لِئے غرُور اُن کے گلے کا ہار ہے۔ گویا وہ ظُلم سے مُلبّس ہیں۔"},{"number":7,"verse":"اُن کی آنکھیں چربی سے اُبھری ہُوئی ہیں۔ اُن کے دِل کے خیالات حد سے بڑھ گئے ہیں ۔"},{"number":8,"verse":"وہ ٹھٹھّا مارتے اور شرارت سے ظُلم کی باتیں کرتے ہیں۔ وہ بڑا بول بولتے ہیں۔"},{"number":9,"verse":"اُن کے مُنہ آسمان پر ہیں اور اُن کی زُبانیں زمِین کی سَیر کرتی ہیں۔"},{"number":10,"verse":"اِس لِئے اُس کے لوگ اِس طرف رُجُوع ہوتے ہیں اور جی بھر کر پِیتے ہیں۔"},{"number":11,"verse":"وہ کہتے ہیں خُدا کو کَیسے معلُوم ہے؟ کیا حق تعالیٰ کو کُچھ عِلم ہے؟"},{"number":12,"verse":"اِن شرِیروں کو دیکھو! یہ سدا چَین سے رہتے ہُوئے دَولت بڑھاتے ہیں ۔"},{"number":13,"verse":"یقِیناً مَیں نے عبث اپنے دِل کو صاف اور اپنے ہاتھوں کو پاک کِیا۔"},{"number":14,"verse":"کیونکہ مُجھ پر دِن بھر آفت رہتی ہے۔ اور مَیں ہر صُبح تنبِیہ پاتا ہُوں۔"},{"number":15,"verse":"اگر مَیں کہتا کہ یُوں کہُوں گا تو تیرے فرزندوں کی نسل سے بے وفائی کرتا ۔"},{"number":16,"verse":"جب مَیں سوچنے لگا کہ اِسے کَیسے سمجھُوں تو یہ میری نظر میں دُشوار تھا۔"},{"number":17,"verse":"جب تک کہ مَیں نے خُدا کے مَقدِس میں جا کر اُن کے انجام کو نہ سوچا۔"},{"number":18,"verse":"یقِیناً تُو اُن کو پِھسلنی جگہوں میں رکھتا ہے اور ہلاکت کی طرف دھکیل دیتا ہے۔"},{"number":19,"verse":"وہ دَم بھر میں کَیسے اُجڑ گئے! وہ حادِثوں سے بِالکُل فنا ہو گئے۔"},{"number":20,"verse":"جَیسے جاگ اُٹھنے والا خواب کو وَیسے ہی تُو اَے خُداوند! جاگ کر اُن کی صُورت کو ناچِیز جانے گا۔"},{"number":21,"verse":"کیونکہ میرا دِل رنجِیدہ ہُؤا اور میرا جِگر چِھد گیا تھا۔"},{"number":22,"verse":"مَیں بے عقل اور جاہِل تھا۔ مَیں تیرے سامنے جانور کی مانِند تھا۔"},{"number":23,"verse":"تَو بھی مَیں برابر تیرے ساتھ ہُوں۔ تُو نے میرا دہنا ہاتھ پکڑ رکھّا ہے۔"},{"number":24,"verse":"تُو اپنی مصلحت سے میری رہنُمائی کرے گا اور آخِر کار مُجھے جلال میں قبُول فرمائے گا"},{"number":25,"verse":"آسمان پر تیرے سِوا میرا کَون ہے؟ اور زمِین پر تیرے سِوا مَیں کِسی کا مُشتاق نہیں۔"},{"number":26,"verse":"گو میرا جِسم اور میرا دِل زائِل ہو جائیں تَو بھی خُدا ہمیشہ میرے دِل کی قُوّت اور میرا بخرہ ہے۔"},{"number":27,"verse":"کیونکہ دیکھ!وہ جو تُجھ سے دُور ہیں فنا ہو جائیں گے ۔ تُو نے اُن سب کو جِنہوں نے تُجھ سے بے وفائی کی ہلاک کر دِیا ہے۔"},{"number":28,"verse":"لیکن میرے لِئے یِہی بھلا ہے کہ خُدا کی نزدِیکی حاصِل کرُوں۔ مَیں نے خُداوند خُدا کو اپنی پناہ گاہ بنا لِیا ہے۔ تاکہ تیرے سب کاموں کا بیان کرُوں۔"}]}
{"bibleAbbr":"urRV2010","bookName":"زبُو","bookEnglishName":"Psalms","chapterNumber":41,"verses":[{"number":1,"verse":"( بِیماری میں فریاد) مِیرمغنّی کے لِئے داؤُد کا مزمُور۔ مُبارک ہے وہ جو غرِیب کا خیال رکھتا ہے۔ خُداوندمُصِیبت کے دِن اُسے چُھڑائے گا۔"},{"number":2,"verse":"خُداوند اُسے محفُوظ اورجِیتا رکھّے گا اور وہ زمِین پر مُبارک ہو گا۔ تُو اُسے اُس کے دُشمنوں کی مرضی پر نہ چھوڑ۔"},{"number":3,"verse":"خُداوند اُسے بِیماری کے بِستر پر سنبھا لے گا۔ تُو اُس کی بِیماری میں اُس کے پُورے بِستر کو ٹِھیک کرتا ہے۔"},{"number":4,"verse":"مَیں نے کہا اَے خُداوند!مُجھ پر رحم کر۔ میری جان کوشِفا دے کیونکہ مَیں تیرا گُہنگار ہُوں ۔"},{"number":5,"verse":"میرے دُشمن یہ کہہ کر میری بُرائی کرتے ہیں کہ وہ کب مَرے گا اور اُس کا نام کب مِٹے گا؟"},{"number":6,"verse":"جب وہ مُجھ سے مِلنے کو آتا ہے توجُھوٹی باتیں بکتا ہے ۔ اُس کا دِل اپنے اندر بدی سمیٹتا ہے۔ وہ باہر جا کر اُسی کا ذِکر کرتا ہے۔"},{"number":7,"verse":"مُجھ سے عداوت رکھنے والے سب مِل کر میری غِیبت کرتے ہیں۔ وہ میرے خِلاف میرے نُقصان کے منصُوبے باندھتے ہیں۔"},{"number":8,"verse":"وہ کہتے ہیں اِسے تو بُرا روگ لگ گیا ہے۔ اب جو وہ پڑا ہے تو پِھر اُٹھنے کا نہیں۔"},{"number":9,"verse":"بلکہ میرے دِلی دوست نے جِس پرمُجھے بھروسا تھا اورجو میری روٹی کھاتا تھا مُجھ پر لات اُٹھائی ہے۔"},{"number":10,"verse":"پر تُو اَے خُداوند!مُجھ پر رحم کر کے مُجھے اُٹھا کھڑا کر تاکہ مَیں اُن کو بدلہ دُوں۔"},{"number":11,"verse":"اِس سے مَیں جان گیاکہ تُومُجھ سے خُوش ہے کہ میرا دُشمن مُجھ پر فتح نہیں پاتا۔"},{"number":12,"verse":"مُجھے تو تُو ہی میری راستی میں قیام بخشتا ہے اورمُجھے ہمیشہ اپنے حضُور قائِم رکھتا ہے۔"},{"number":13,"verse":"خُداوند اِسرا ئیل کا خُدا ازل سے ابد تک مُبارک ہو! آمیِن ثُمَّ آمیِن۔"}]}
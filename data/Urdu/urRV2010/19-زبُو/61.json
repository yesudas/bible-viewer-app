{"bibleAbbr":"urRV2010","bookName":"زبُو","bookEnglishName":"Psalms","chapterNumber":61,"verses":[{"number":1,"verse":"( مُحافظت کے لِئے درخواست) مِیر مُغنّی کے لِئے تاردار ساز کے ساتھ داؤُد کا مزمُور۔ اَے خُدا میری فریاد سُن ! میری دُعا پر توجُّہ کر۔"},{"number":2,"verse":"مَیں اپنی افسُردہ دِلی میں زمِین کی اِنتِہا سے تُجھے پُکارُوں گا۔ تُو مُجھے اُس چٹان پر لے چل جو مُجھ سے اُونچی ہے"},{"number":3,"verse":"کیونکہ تُو میری پناہ رہا ہے اور دُشمن سے بچنے کے لِئے اُونچا بُرج۔"},{"number":4,"verse":"مَیں ہمیشہ تیرے خَیمہ میں رہُوں گا۔ مَیں تیرے پروں کے سایہ میں پناہ لُوں گا ۔ (سِلاہ)"},{"number":5,"verse":"کیونکہ اَے خُدا تُو نے میری مَنّتیں قبُول کی ہیں۔ تُو نے مُجھے اُن لوگوں کی سی مِیراث بخشی ہے جو تیرے نام سے ڈرتے ہیں۔"},{"number":6,"verse":"تُو بادشاہ کی عُمر دراز کرے گا۔ اُس کی عُمر بُہت سی پُشتوں کے برابر ہو گی۔"},{"number":7,"verse":"وہ خُدا کے حضُور ہمیشہ قائِم رہے گا۔ تُو شفقت اور سچّائی کو اُس کی حِفاظت کے لِئے مُہیّاکر۔"},{"number":8,"verse":"یُوں مَیں ہمیشہ تیری مدح سرائی کرُوں گا تاکہ روزانہ اپنی مَنّتیں پُوری کرُوں۔"}]}
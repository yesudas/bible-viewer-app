{"bibleAbbr":"urRV2010","bookName":"زبُو","bookEnglishName":"Psalms","chapterNumber":60,"verses":[{"number":1,"verse":"( رہائی کے لِئے اِلتجا) مِیر مُغنّی کے لِئے تعلِیم کے لِئے داؤُد کا مِکتام۔ سوسن عیدُوت کے سُر پر اُس وقت کا جب وہ مسوپتامیہ اور اَرامِ ضوباہ سے لڑا اور یوآب نے لَوٹ کروادیِ شور میں بارہ ہزار ادُومِیوں کو مارا۔ اَے خُدا! تُو نے ہمیں ردّ کِیا۔ تُو نے ہمیں شِکستہ حال کر دِیا۔ تُو ناراض رہا ہے ۔ ہمیں پِھر بحال کر۔"},{"number":2,"verse":"تُو نے زمِین کو لرزا دِیا ۔ تُو نے اُسے پھاڑ ڈالاہے۔ اُس کے رخنے بند کر دے کیونکہ وہ لرزان ہے۔"},{"number":3,"verse":"تُو نے اپنے لوگوں کو سختِیاں دِکھائیں۔ تُو نے ہم کو لڑکھڑا دینے والی مَے پِلائی۔"},{"number":4,"verse":"جو تُجھ سے ڈرتے ہیں تُو نے اُن کو ایک جھنڈا دِیا ہے۔ تاکہ وہ حق کی خاطر بُلند کِیا جائے ۔(سِلاہ)"},{"number":5,"verse":"اپنے دہنے ہاتھ سے بچا اور ہمیں جواب دے۔ تاکہ تیرے محبُوب بچائے جائیں۔"},{"number":6,"verse":"خُدا نے اپنی قُدُّوسِیّت میں فرمایا ہے مَیں خُوشی کرُوں گا۔ مَیں سِکم کو تقسیم کرُوں گا اور سُکّات کی وادی کو بانٹُوں گا۔"},{"number":7,"verse":"جِلعاد میرا ہے مَنسّی بھی میرا ہے۔ افرائِیم میرے سر کا خود ہے۔ یہُودا ہ میرا عصا ہے۔"},{"number":8,"verse":"موآ ب میری چلپچی ہے۔ ادُو م پر مَیں جُوتا پھینکُوں گا۔ اَے فِلستِین ! میرے سبب سے للکار۔"},{"number":9,"verse":"مُجھے اُس مُحکم شہر میں کَون پُہنچائے گا؟ کَون مُجھے ادُو م تک لے گیا ہے؟"},{"number":10,"verse":"اَے خُدا! کیا تُو نے ہمیں ردّ نہیں کر دِیا؟ اَے خُدا! تُو ہمارے لشکروں کے ساتھ نہیں جاتا ۔"},{"number":11,"verse":"مُخالِف کے مُقابلہ میں ہماری کُمک کر کیونکہ اِنسانی مدد عبث ہے ۔"},{"number":12,"verse":"خُدا کی مدد سے ہم بہادری کریں گے کیونکہ وُہی ہمارے مُخالِفوں کو پامال کرے گا۔"}]}
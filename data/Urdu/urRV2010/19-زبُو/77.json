{"bibleAbbr":"urRV2010","bookName":"زبُو","bookEnglishName":"Psalms","chapterNumber":77,"verses":[{"number":1,"verse":"( مُصِیبت کے وقت تسلّی) مِیر مُغنّی کے لِئے یدُوتو ن کے طَور پر آسف کا مزمُور۔ مَیں بُلند آواز سے خُدا کے حضُور فریاد کرُوں گا۔ خُدا ہی کے حضُور بُلند آواز سے اور وہ میری طرف کان لگائے گا"},{"number":2,"verse":"اپنی مُصِیبت کے دِن مَیں نے خُداوند کو ڈھُونڈا۔ میرے ہاتھ رات کو پَھیلے رہے اور ڈِھیلے نہ ہُوئے۔ میری جان کو تسکِین نہ ہُوئی۔"},{"number":3,"verse":"مَیں خُدا کو یاد کرتا ہُوں اور بے چَین ہُوں۔ مَیں واوَیلا کرتا ہُوں اور میری جان نِڈھال ہے ۔ (سِلاہ)"},{"number":4,"verse":"تُو میری آنکھیں کُھلی رکھتا ہے۔ مَیں اَیسا بیتاب ہُوں کہ بول نہیں سکتا۔"},{"number":5,"verse":"مَیں گُذشتہ ایاّ م پر یعنی قدِیم زمانہ کے برسوں پر سوچتا رہا۔"},{"number":6,"verse":"مُجھے رات کو اپنا گِیت یاد آتا ہے۔ مَیں اپنے دِل ہی میں سوچتا ہُوں۔ میری رُوح بڑی تفتِیش میں لگی ہے۔"},{"number":7,"verse":"کیا خُداوند ہمیشہ کے لِئے چھوڑدے گا؟ کیا وہ پِھر کبھی مِہربان نہ ہوگا؟"},{"number":8,"verse":"کیا اُ س کی شفقت ہمیشہ کے لِئے جاتی رہی؟ کیا اُس کا وعدہ ابد تک باطِل ہوگیا؟"},{"number":9,"verse":"کیا خُدا کرم کرنا بُھول گیا؟ کیا اُس نے قہر سے اپنی رحمت روک لی؟ (سِلاہ)"},{"number":10,"verse":"پِھر مَیں نے کہا یہ میری ہی کمزوری ہے۔ مَیں تو حق تعالیٰ کی قُدرت کے زمانہ کو یاد کرُوں گا۔"},{"number":11,"verse":"مَیں خُداوند کے کاموں کا ذِکر کرُوں گا کیونکہ مُجھے تیرے قدِیم عجائِب یاد آئیں گے۔"},{"number":12,"verse":"مَیں تیری ساری صنعت پر دِھیان کرُوں گا اور تیرے کاموں کو سوچُوں گا۔"},{"number":13,"verse":"اَے خُدا! تیری راہ مَقدِس میں ہے۔ کَون سا دیوتا خُدا کی مانِند بڑا ہے؟"},{"number":14,"verse":"تُو وہ خُدا ہے جو عجِیب کام کرتا ہے۔ تُو نے قَوموں کے درمیان اپنی قُدرت ظاہِر کی ۔"},{"number":15,"verse":"تُو نے اپنے ہی بازُو سے اپنی قَوم بنی یعقوُب اور بنی یُوسف کو فِدیہ دے کر چُھڑایا ہے ۔(سِلاہ)"},{"number":16,"verse":"اَے خُدا! سمُندروں نے تُجھے دیکھا۔ سمُندر تُجھے دیکھ کر ڈر گئے۔گہراؤ بھی کانپ اُٹھے۔"},{"number":17,"verse":"بدلِیوں نے پانی برسایا۔افلاک سے آواز آئی۔ تیرے تِیر بھی چاروں طرف چلے۔"},{"number":18,"verse":"بگُولے میں تیرے رَعد کی آواز تھی۔ برق نے جہان کو رَوشن کر دِیا۔ زمِین لرزی اور کانپی۔"},{"number":19,"verse":"تیری راہ سمُندر میں ہے۔ تیرے راستے بڑے سمُندروں میںہیں اور تیرے نقشِ قدم نا معلُوم ہیں"},{"number":20,"verse":"تُو نے مُوسیٰ اور ہارُون کے وسِیلہ سے گلّہ کی طرح اپنے لوگوں کی راہنُمائی کی۔"}]}
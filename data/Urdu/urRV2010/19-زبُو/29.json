{"bibleAbbr":"urRV2010","bookName":"زبُو","bookEnglishName":"Psalms","chapterNumber":29,"verses":[{"number":1,"verse":"( طُوفان میں خُداوند کی آواز) داؤُد کا مزمُور۔ اَے فرِشتگان خُداوند کی۔ خُداوند ہی کی تمِجید و تعظِیم کرو۔"},{"number":2,"verse":"خُداوند کی اَیسی تمِجید کرو جو اُس کے نام کے شایاں ہے۔ پاک آرایش کے ساتھ خُداوند کو سِجدہ کرو۔"},{"number":3,"verse":"خُداوند کی آواز بادلوں پر ہے ۔ خُدایِ ذُوالجلال گرجتا ہے ۔ خُداوند دلدار بادلوںپر ہے۔"},{"number":4,"verse":"خُداوند کی آواز میں قُدرت ہے ۔ خُداوند کی آواز میں جلال ہے۔"},{"number":5,"verse":"خُداوند کی آواز دیوداروں کو توڑ ڈالتی ہے۔ بلکہ خُداوند لُبنان کے دیوداروں کو ٹُکڑے ٹُکڑے کردیتا ہے۔"},{"number":6,"verse":"وہ اُن کو بچھڑے کی مانِند۔ لُبنان اور سِریُون کو جنگلی بچھڑے کی مانِند کُداتا ہے۔"},{"number":7,"verse":"خُداوند کی آواز آگ کے شُعلوں کو چِیرتی ہے۔"},{"number":8,"verse":"خُداوند کی آواز بیابان کو ہلا دیتی ہے ۔ خُداوند قادِس کے بیابان کو ہِلا ڈالتا ہے۔"},{"number":9,"verse":"خُداوند کی آواز سے ہرنیوں کے حمل گِر جاتے ہیں ۔ اور وہ جنگلوں کو بے برگ کر دیتی ہے ۔ اُس کی ہَیکل میں ہر ایک جلال ہی جلال پُکارتا ہے۔"},{"number":10,"verse":"خُداوند طُوفان کے وقت تخت نشِین تھا۔ بلکہ خُداوند ہمیشہ تک تخت نشِین ہے۔"},{"number":11,"verse":"خُداوند اپنی اُمّت کو زور بخشے گا۔ خُداوند اپنی اُمّت کو سلامتی کی برکت دے گا۔"}]}
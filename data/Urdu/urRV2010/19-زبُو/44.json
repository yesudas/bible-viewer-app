{"bibleAbbr":"urRV2010","bookName":"زبُو","bookEnglishName":"Psalms","chapterNumber":44,"verses":[{"number":1,"verse":"( مُحافِظت کے لِئے دُعا) مِیر مُغنّی کے لِئے بنی قورح کا مزمُور۔ مشکِیل۔ اَے خُدا! ہم نے اپنے کانوں سے سُنا ۔ ہمارے باپ دادا نے ہم سے بیان کِیا کہ تُو نے اُن کے دِنوں میں قدِیم زمانہ میں کیا کیا کام کِئے۔"},{"number":2,"verse":"تُو نے قَوموں کو اپنے ہاتھ سے نِکا ل دِیا اور اِن کو بسایا۔ تُو نے اُمّتوں کو تباہ کِیا اور اِن کو چاروں طرف پَھیلایا۔"},{"number":3,"verse":"کیونکہ نہ تو یہ اپنی تلوار سے اِس مُلک پر قابِض ہُو ئے اور نہ اِن کے بازُو نے اِن کو بچایا بلکہ تیرے دہنے ہاتھ اور تیرے بازُو اور تیرے چہرے کے نُور نے اِن کو فتح بخشی کیونکہ تُو اِن سے خُوشنُود تھا۔"},{"number":4,"verse":"اَے خُدا! تُو میرا بادشاہ ہے۔ یعقُو ب کے حق میں نجات کاحُکم صادِر فرما۔"},{"number":5,"verse":"تیری بَدولت ہم اپنے مُخالِفوں کوگِرا دیں گے۔ تیرے نام سے ہم اپنے خِلاف اُٹھنے والوں کو پامال کریں گے ۔"},{"number":6,"verse":"کیونکہ نہ تو مَیں اپنی کمان پر بھروسا کرُوں گا اور نہ میری تلوارمُجھے بچائے گی۔"},{"number":7,"verse":"لیکن تُو نے ہم کو ہمارے مُخالِفوں سے بچایا ہے اور ہم سے عداوت رکھنے والوں کو شرمِندہ کِیا۔"},{"number":8,"verse":"ہم دِن بھر خُدا پر فخر کرتے رہے ہیں اور ہمیشہ ہم تیرے ہی نام کا شُکریہ ادا کرتے رہیں گے۔( سِلا ہ )"},{"number":9,"verse":"لیکن تُو نے تو اب ہم کو ترک کر دِیا اور ہم کو رُسواکِیا اور ہمارے لشکروں کے ساتھ نہیں جاتا۔"},{"number":10,"verse":"تُو ہم کومخالِف کے آگے پسپا کرتا ہے اور ہم سے عداوت رکھنے والے لُوٹ مار کرتے ہیں۔"},{"number":11,"verse":"تُو نے ہم کو ذبح ہونے والی بھیڑوں کی مانِند کردِیا اورقَوموں کے درمیان ہم کو پراگندہ کِیا۔"},{"number":12,"verse":"تُو اپنے لوگوں کو مُفت بیچ ڈالتا ہے اور اُن کی قِیمت سے تیری دَولت نہیں بڑھتی۔"},{"number":13,"verse":"تُو ہم کو ہمارے پڑوسیوں کی ملامت کانِشانہ اور ہمارے آس پاس کے لوگوں کے تمسخُر اور مذاق کا باعِث بناتا ہے۔"},{"number":14,"verse":"تُو ہم کو قَوموں کے درمیان ضربُ المثل اور اُمّتوں میں سر ہلانے کا باعِث ٹھہراتا ہے۔"},{"number":15,"verse":"میری رُسوائی دِن بھر میرے سامنے رہتی ہے اور میرے مُنہ پر شرمِندگی چھا گئی۔"},{"number":16,"verse":"ملامت کرنے والے اور کُفر بکنے والے کی باتوں کے سبب سے اور مُخالِف اور اِنتِقام لینے والے کے باعِث۔"},{"number":17,"verse":"یہ سب کُچھ ہم پربِیتا تَو بھی ہم تُجھ کو نہیں بُھولے نہ تیرے عہد سے بے وفائی کی"},{"number":18,"verse":"نہ ہمارے دِل برگشتہ ہُوئے نہ ہمارے قدم تیری راہ سے مُڑے"},{"number":19,"verse":"جوتُو نے ہم کو گِیدڑوں کی جگہ میں خُوب کُچلا اور مَوت کے سایہ میں ہم کو چُھپایا۔"},{"number":20,"verse":"اگر ہم اپنے خُدا کے نام کو بُھولے یا ہم نے کِسی اجنبی معبُود کے آگے اپنے ہاتھ پَھیلائے ہوں"},{"number":21,"verse":"تو کیا خُدا اِسے دریافت نہ کر لے گا؟ کیونکہ وہ دِلوں کے بھید جانتا ہے۔"},{"number":22,"verse":"بلکہ ہم تو دِن بھر تیری ہی خاطِر جان سے مارے جاتے ہیں اور گویا ذبح ہونے والی بھیڑیں سمجھے جاتے ہیں ۔"},{"number":23,"verse":"اَے خُداوند! جاگ تُو کیوں سوتا ہے؟ اُٹھ! ہمیشہ کے لِئے ہم کوترک نہ کر۔"},{"number":24,"verse":"تُو اپنا مُنہ کیوں چُھپاتا ہے اور ہماری مُصِیبت اور مظلُومی کو بُھولتاہے؟"},{"number":25,"verse":"کیونکہ ہماری جان خاک میں مِل گئی۔ ہمارا جِسم مِٹّی ہو گیا۔"},{"number":26,"verse":"ہماری مدد کے لِئے اُٹھ۔ اور اپنی شفقت کی خاطِر ہمارا فِدیہ دے۔"}]}
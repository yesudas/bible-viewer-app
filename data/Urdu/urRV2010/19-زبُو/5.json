{"bibleAbbr":"urRV2010","bookName":"زبُو","bookEnglishName":"Psalms","chapterNumber":5,"verses":[{"number":1,"verse":"( مُحافظت کے لِئے دُعا) مِیر مُغنّی کے لِئے بانسلیوں کے ساتھ داؤُد کامزمُور۔ اَے خُداوند میری باتوں پر کان لگا! میری آہوں پر توجُّہ کر!"},{"number":2,"verse":"اَے میرے بادشاہ! اَے میرے خُدا! میری فریاد کی آواز کی طرف مُتوجِّہ ہو کیونکہ مَیں تُجھ ہی سے دُعا کرتا ہُوں۔"},{"number":3,"verse":"اَے خُداوند! تُو صُبح کو میری آواز سُنے گا۔ مَیں سویرے ہی تُجھ سے دُعا کر کے اِنتظار کرُوں گا"},{"number":4,"verse":"کیونکہ تُو اَیسا خُدا نہیں جو شرارت سے خُوش ہو ۔ بدی تیرے ساتھ نہیں رہ سکتی۔"},{"number":5,"verse":"گُھمنڈی تیرے حضُور کھڑے نہ ہوں گے۔ تُجھے سب بدکرداروں سے نفرت ہے۔"},{"number":6,"verse":"تُو اُن کوجو جُھوٹ بولتے ہیں ہلاک کرے گا۔ خُداوند کو خُون خوار اور دغاباز آدمی سے کراہِیت ہے۔"},{"number":7,"verse":"لیکن مَیں تیری شفقت کی کثرت سے تیرے گھر میں آؤُں گا۔ مَیں تیرا رُعب مان کر تیری مُقدّس ہَیکل کی طرف رُخ کر کے سِجدہ کرُوں گا۔"},{"number":8,"verse":"اَے خُداوند! میرے دُشمنوں کے سبب سے مُجھے اپنی صداقت میں چلا ۔ میرے آگے آگے اپنی راہ کو صاف کر دے"},{"number":9,"verse":"کیونکہ اُن کے مُنہ میں ذرا سچّائی نہیں۔ اُن کاباطِن محض شرارت ہے ۔ اُن کاگلا کُھلی قبر ہے ۔ وہ اپنی زُبان سے خُوشامد کرتے ہیں۔"},{"number":10,"verse":"اَے خُدا! تُو اُن کو مُجرِم ٹھہرا ۔ وہ اپنے ہی مشوَروں سے تباہ ہوں ۔ اُن کو اُن کے گُناہوں کی کثرت کے سبب سے خارِج کر دے کیونکہ اُنہوں نے تُجھ سے سر کشی کی ہے۔"},{"number":11,"verse":"لیکن وہ سب جو تُجھ پر بھروسا رکھتے ہیں شادمان ہوں۔ وہ سدا خُوشی سے للکاریں کیونکہ تُو اُن کی حِمایت کرتا ہے۔ اور جو تیرے نام سے مُحبّت رکھتے ہیں تُجھ میں شاد رہیں"},{"number":12,"verse":"کیونکہ تُوصادِق کو برکت بخشے گا ۔ اَے خُداوند! تُو اُسے کرم سے سِپر کی طرح ڈھانک لے گا۔"}]}
{"bibleAbbr":"urRV2010","bookName":"زبُو","bookEnglishName":"Psalms","chapterNumber":115,"verses":[{"number":1,"verse":"( حقیِقی خُدائے واحِد) ہم کو نہیں! اَے خُداوند! ہم کونہیں بلکہ تُو اپنے ہی نام کو اپنی شفقت اور سچّائی کی خاطِر جلال بخش۔"},{"number":2,"verse":"قَومیں کیوں کہیں اب اُن کا خُدا کہاں ہے؟"},{"number":3,"verse":"ہمارا خُدا تو آسمان پر ہے۔ اُس نے جو کُچھ چاہا وُہی کِیا۔"},{"number":4,"verse":"اُن کے بُت چاندی اور سونا ہیں یعنی آدمی کی دست کاری۔"},{"number":5,"verse":"اُن کے مُنہ ہیں پر وہ بولتے نہیں۔ آنکھیں ہیں پر وہ دیکھتے نہیں۔"},{"number":6,"verse":"اُن کے کان ہیں پر وہ سُنتے نہیں۔ ناک ہیں پر وہ سُونگھتے نہیں۔"},{"number":7,"verse":"اُن کے ہاتھ ہیں پر وہ چُھوتے نہیں۔ پاؤں ہیں پر وہ چلتے نہیں اور اُن کے گلے سے آواز نہیں نِکلتی۔"},{"number":8,"verse":"اُن کے بنانے والے اُن ہی کی مانِند ہو جائیں گے ۔ بلکہ وہ سب جو اُن پر بھروسا رکھتے ہیں۔"},{"number":9,"verse":"اَے اِسرائیل ! خُداوند پر توکُّل کر۔ وُہی اُن کی کُمک اور اُن کی سِپر ہے۔"},{"number":10,"verse":"اَے ہارُون کے گھرانے! خُداوند پر توکُّل کرو۔ وُہی اُن کی کُمک اور اُن کی سِپر ہے۔"},{"number":11,"verse":"اَے خُداوند سے ڈرنے والو! خُداوند پر توکُّل کرو۔ وُہی اُن کی کُمک اور اُن کی سِپر ہے۔"},{"number":12,"verse":"خُداوند نے ہم کو یاد رکھّا ۔ وہ برکت دے گا۔ وہ اِسرائیل کے گھرانے کو برکت دے گا۔ وہ ہارُون کے گھرانے کو برکت دے گا۔"},{"number":13,"verse":"جو خُداوند سے ڈرتے ہیں کیا چھوٹے کیا بڑے وہ اُن سب کو برکت دے گا۔"},{"number":14,"verse":"خُداوند تُم کو بڑھائے۔ تُم کو اور تُمہاری اَولاد کو۔"},{"number":15,"verse":"تُم خُداوند کی طرف سے مُبارک ہو جِس نے آسمان اور زمِین کو بنایا۔"},{"number":16,"verse":"آسمان تو خُداوند کا آسمان ہے لیکن زمِین اُس نے بنی آدم کو دی ہے۔"},{"number":17,"verse":"مُردے خُداوند کی سِتایش نہیں کرتے نہ وہ جو خاموشی کے عالم میں اُتر جاتے ہیں"},{"number":18,"verse":"لیکن ہم اب سے ابد تک خُداوند کو مُبارک کہیں گے۔ خُداوند کی حمد کرو۔"}]}
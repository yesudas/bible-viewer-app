{"bibleAbbr":"urRV2010","bookName":"زبُو","bookEnglishName":"Psalms","chapterNumber":9,"verses":[{"number":1,"verse":"( عَدل و اِنصاف کے لِئے خُدا کی شُکر گُذاری) مِیر مُغنّی کے لِئے موت لبِّین کے سُر پر داؤُد کا مزمُور۔ مَیں اپنے پُورے دِل سے خُداوند کی شُکر گُذاری کرُو ں گا۔ مَیں تیرے سب عجِیب کاموں کا بیان کرُوں گا۔"},{"number":2,"verse":"مَیں تُجھ میں خُوشی مناؤُں گا اور مسرُور ہُوں گا۔ اَے حق تعالیٰ! مَیں تیری سِتایش کرُوں گا۔"},{"number":3,"verse":"جب میرے دُشمن پِیچھے ہٹتے ہیں تُو تیری حضُوری کے سبب سے لغزِش کھاتے اور ہلاک ہوجاتے ہیں ۔"},{"number":4,"verse":"کیونکہ تُونے میرے حق کی اور میرے مُعاملہ کی تائِید کی ہے ۔ تُو نے تخت پر بَیٹھ کر صداقت سے اِنصاف کِیا۔"},{"number":5,"verse":"تُو نے قَوموں کو جِھڑکا ۔ تُو نے شرِیروں کو ہلاک کِیا ہے ۔ تُو نے اُن کا نام ابدُالآباد کے لِئے مِٹا ڈالا ہے۔"},{"number":6,"verse":"دُشمن تمام ہُوئے ۔ وہ ہمیشہ کے لِئے برباد ہو گئے اور جِن شہروں کو تُونے ڈھا دِیا اُن کی یادگار تک مِٹ گئی۔"},{"number":7,"verse":"لیکن خُداوند ابد تک تخت نشِین ہے۔ اُس نے اِنصاف کے لِئے اپنا تخت تیّار کِیا ہے"},{"number":8,"verse":"اوروُہی صداقت سے جہان کی عدالت کرے گا ۔ وہ راستی سے قَوموں کا اِنصاف کرے گا۔"},{"number":9,"verse":"خُداوند مظلُوموں کے لِئے اُونچا بُرج ہو گا۔ مُصِیبت کے ایّام میں اُونچا بُرج"},{"number":10,"verse":"اور وہ جو تیرا نام جانتے ہیں تُجھ پر توکُّل کریں گے کیونکہ اَے خُداوند! تُو نے اپنے طالِبوں کو ترک نہیں کِیا ہے ۔"},{"number":11,"verse":"خُداوند کی سِتایش کرو جو صِیُّون میں رہتا ہے۔ لوگوں کے درمِیان اُس کے کاموں کو بیان کرو"},{"number":12,"verse":"کیونکہ خُون کی پُرسِش کرنے والا اُن کویاد رکھتا ہے۔ وہ غرِیبوں کی فریاد کو نہیں بُھولتا۔"},{"number":13,"verse":"اَے خُداوندمُجھ پر رحم کر! تُو جو مَوت کے پھاٹکوں سے مُجھے اُٹھاتا ہے میرے اُس دُکھ کو دیکھ جو میرے نفرت کرنے والوں کی طرف سے ہے۔"},{"number":14,"verse":"تاکہ مَیں تیری کامِل سِتایش کا اِظہار کرُوں ۔ صِیُّون کی بیٹی کے پھاٹکوں پر مَیں تیری نجات سے شادمان ہُوں گا۔"},{"number":15,"verse":"قَومیں خُود اُس گڑھے میں گِری ہیں جِسے اُنہوں نے کھودا تھا ۔ جو جال اُنہوں نے لگایا تھا اُس میں اُن ہی کا پاؤں پھنسا۔"},{"number":16,"verse":"خُداوند کی شُہرت پَھیل گئی ۔ اُس نے اِنصاف کِیا ہے۔ شرِیر اپنے ہی ہاتھ کے کاموں میں پھنس گیا ہے (ہگِاّیون سِلاہ ) ۔"},{"number":17,"verse":"شرِیر پاتال میں جائیں گے۔ یعنی وہ سب قَومیں جو خُدا کو بُھول جاتی ہیں ۔"},{"number":18,"verse":"کیونکہ مِسکیِن سدا بُھولے بسرے نہ رہیں گے۔ نہ غرِیبوں کی اُمّید ہمیشہ کے لِئے ٹوٹے گی۔"},{"number":19,"verse":"اُٹھ اَے خُداوند! اِنسان غالِب نہ ہونے پائے۔ قَوموں کی عدالت تیرے حضُور ہو۔"},{"number":20,"verse":"اَے خُداوند! اُن کوخَوف دِلا ۔ قَومیں اپنے آپ کو بشر ہی جانیں ۔(سِلاہ)"}]}
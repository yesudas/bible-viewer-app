{"bibleAbbr":"urRV2010","bookName":"پَیدایش","bookEnglishName":"Genesis","chapterNumber":17,"verses":[{"number":1,"verse":"( خَتنہ-عہد کا نِشان) جب ابرا م ننانوے برس کا ہُؤا تب خُداوند ابرام کو نظر آیا اور اُس سے کہا کہ مَیں خُدایِ قادِر ہُوں ۔ تُو میرے حضُور میں چل اور کامِل ہو۔"},{"number":2,"verse":"اور مَیں اپنے اور تیرے درمِیان عہد باندُھوں گا اور تُجھے بُہت زِیادہ بڑھاؤں گا۔"},{"number":3,"verse":"تب ابرا م سرنِگُوں ہو گیا اور خُدا نے اُس سے ہم کلام ہو کر فرمایا۔"},{"number":4,"verse":"کہ دیکھ میرا عہد تیرے ساتھ ہے اور تُو بُہت قَوموں کا باپ ہو گا۔"},{"number":5,"verse":"اور تیرا نام پِھر ابرام نہیں کہلائے گا بلکہ تیرا نام ابرہام ہو گا کیونکہ مَیں نے تجھے بُہت قَوموں کا باپ ٹھہرا دِیا ہے۔"},{"number":6,"verse":"اور مَیں تُجھے بُہت برومند کرُوں گا اور قَومیں تیری نسل سے ہوں گی اور بادشاہ تیری اَولاد میں سے برپا ہوں گے۔"},{"number":7,"verse":"اور مَیں اپنے اور تیرے درمِیان اور تیرے بعد تیری نسل کے درمِیان اُن کی سب پُشتوں کے لِئے اپنا عہد جو ابدی عہد ہو گا باندھوں گا تاکہ مَیں تیرا اور تیرے بعد تیری نسل کا خُدا رہُوں۔"},{"number":8,"verse":"اور مَیں تُجھ کو اور تیرے بعد تیری نسل کو کنعا ن کا تمام مُلک جِس میں تُو پردیسی ہے اَیسا دُوں گا کہ وہ دائِمی مِلکِیّت ہو جائے ۔ اور مَیں اُن کا خُدا ہُوں گا۔"},{"number":9,"verse":"پِھر خُدا نے ابر ہام سے کہا کہ تُو میرے عہد کو ماننا اور تیرے بعد تیری نسل پُشت در پُشت اُسے مانے۔"},{"number":10,"verse":"اور میرا عہد جو میرے اور تیرے درمِیان اور تیرے بعد تیری نسل کے درمِیان ہے اور جِسے تُم مانو گے سو یہ ہے کہ تُم میں سے ہر ایک فرزندِ نرِینہ کا خَتنہ کِیا جائے۔"},{"number":11,"verse":"اور تُم اپنے بدن کی کھلڑی کا خَتنہ کِیا کرنا ۔ اور یہ اُس عہد کا نِشان ہو گا جو میرے اور تُمہارے درمِیان ہے۔"},{"number":12,"verse":"تُمہارے ہاں پُشت در پُشت ہر لڑکے کا خَتنہ جب وہ آٹھ روز کا ہو کِیا جائے ۔ خواہ وہ گھر میں پَیدا ہو خواہ اُسے کِسی پردیسی سے خرِیدا ہو جو تیری نسل سے نہیں۔"},{"number":13,"verse":"لازِم ہے کہ تیرے خانہ زاد اور تیرے زرخرِید کا خَتنہ کِیا جائے اور میرا عہد تُمہارے جِسم میں ابدی عہد ہو گا۔"},{"number":14,"verse":"اور وہ فرزندِ نرِینہ جِس کا خَتنہ نہ ہُؤا ہو اپنے لوگوں میں سے کاٹ ڈالا جائے کیونکہ اُس نے میرا عہد توڑا۔"},{"number":15,"verse":"اور خُدا نے ابر ہام سے کہا کہ سارَ ی جو تیری بِیوی ہے سو اُس کو سارَ ی نہ پُکارنا ۔ اُس کا نام سارہ ہو گا۔"},{"number":16,"verse":"اور مَیں اُسے برکت دُوں گا اور اُس سے بھی تُجھے ایک بیٹا بخشُوں گا ۔ یقیناً مَیں اُسے برکت دُوں گا کہ قَومیں اُس کی نسل سے ہوں گی اور عالَم کے بادشاہ اُس سے پَیدا ہوں گے۔"},{"number":17,"verse":"تب ابر ہام سرنِگُوں ہُؤا اور ہنس کر دِل میں کہنے لگا کہ کیا سَو برس کے بُڈّھے سے کوئی بچّہ ہو گا اور کیا سارہ کے جو نوّے برس کی ہے اَولاد ہو گی؟۔"},{"number":18,"verse":"اور ابر ہام نے خُدا سے کہا کہ کاش اِسمٰعیل ہی تیرے حضُور جِیتا رہے۔"},{"number":19,"verse":"تب خُدا نے فرمایا کہ بیشک تیری بِیوی سارہ کے تُجھ سے بیٹا ہو گا ۔ تُو اُس کا نام اِضحا ق رکھناا اور مَیں اُس سے اور پِھر اُس کی اَولاد سے اپنا عہد جو ابدی عہد ہے باندھوں گا۔"},{"number":20,"verse":"اور اِسمٰعیل کے حق میں بھی مَیں نے تیری دُعا سُنی ۔ دیکھ مَیں اُسے برکت دُوں گااور اُسے برومند کرُوں گا اور اُسے بُہت بڑھاؤں گا اور اُس سے بارہ سردار پَیدا ہوں گے اور مَیں اُسے بڑی قَوم بناؤں گا۔"},{"number":21,"verse":"لیکن مَیں اپنا عہد اِضحا ق سے باندھوں گا جو اگلے سال اِسی وقتِ مُعیّن پر سارہ سے پَیدا ہو گا۔"},{"number":22,"verse":"اور جب خُدا ابر ہام سے باتیں کر چُکا تو اُس کے پاس سے اُوپر چلا گیا۔"},{"number":23,"verse":"تب ابرہام نے اپنے بیٹے اِسمٰعیل کو اور سب خانہ زادوں اور اپنے سب زر خرِیدوں کو یعنی اپنے گھر کے سب مَردوں کو لِیا اور اُسی روز خُدا کے حُکم کے مُطابِق اُن کا خَتنہ کِیا۔"},{"number":24,"verse":"ابرہام نِنانوے برس کا تھا جب اُس کا خَتنہ ہُؤا۔"},{"number":25,"verse":"اور جب اُس کے بیٹے اِسمٰعیل کا خَتنہ ہُؤا تو وہ تیرہ برس کا تھا۔"},{"number":26,"verse":"ابرہام اور اُس کے بیٹے اِسمٰعیل کا خَتنہ ایک ہی دِن ہُؤا۔"},{"number":27,"verse":"اور اُس کے گھر کے سب مَردوں کا خَتنہ خانہ زادوں اور اُن کا بھی جو پردیسیوں سے خرِیدے گئے تھے اُس کے ساتھ ہُؤا۔"}]}
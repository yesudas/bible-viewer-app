{"bibleAbbr":"urRV2010","bookName":"پَیدایش","bookEnglishName":"Genesis","chapterNumber":11,"verses":[{"number":1,"verse":"( بابل کا بُرج) اور تمام زمِین پر ایک ہی زُبان اور ایک ہی بولی تھی۔"},{"number":2,"verse":"اور اَیسا ہُؤا کہ مشرِق کی طرف سفر کرتے کرتے اُن کو مُلکِ سِنعار میں ایک میدان مِلا اور وہ وہاں بس گئے۔"},{"number":3,"verse":"اور اُنہوں نے آپس میں کہا آؤ ہم اِینٹیں بنائیں اور اُن کو آگ میں خُوب پکائیں ۔ سو اُنہوں نے پتّھر کی جگہ اِینٹ سے اور چونے کی جگہ گارے سے کام لِیا۔"},{"number":4,"verse":"پِھر وہ کہنے لگے کہ آؤ ہم اپنے واسطے ایک شہر اور ایک بُرج جِس کی چوٹی آسمان تک پُہنچے بنائیں اور یہاں اپنا نام کریں ۔ اَیسا نہ ہو کہ ہم تمام رُویِ زمِین پر پراگندہ ہو جائیں۔"},{"number":5,"verse":"اور خُداوند اِس شہر اور بُرج کو جِسے بنی آدم بنانے لگے دیکھنے کو اُترا۔"},{"number":6,"verse":"اور خُداوند نے کہا دیکھو یہ لوگ سب ایک ہیں اور اِن سبھوں کی ایک ہی زُبان ہے ۔ وہ جو یہ کرنے لگے ہیں تو اب کُچھ بھی جِس کا وہ اِرادہ کریں اُن سے باقی نہ چُھوٹے گا۔"},{"number":7,"verse":"سو آؤ ہم وہاں جا کر اُن کی زُبان میں اِختلاف ڈالیں تاکہ وہ ایک دُوسرے کی بات سمجھ نہ سکیں۔"},{"number":8,"verse":"پس خُداوند نے اُن کو وہاں سے تمام رُویِ زمِین میں پراگندہ کِیا سو وہ اُس شہر کے بنانے سے باز آئے۔"},{"number":9,"verse":"اِس لِئے اُس کا نام بابل ہُؤا کیونکہ خُداوند نے وہاں ساری زمِین کی زُبان میں اِختلاف ڈالا اور وہاں سے خُداوند نے اُن کو تمام رُویِ زمِین پر پراگندہ کِیا۔"},{"number":10,"verse":"( سِم کی نسل) یہ سِم کا نسب نامہ ہے ۔سِم ایک سَو برس کا تھا جب اُس سے طُوفان کے دو برس بعد ارفکسَد پَیدا ہُؤا۔"},{"number":11,"verse":"اور ارفکسَد کی پَیدایش کے بعد سِم پانچ سَو برس جیتا رہا اور اُس سے بیٹے اور بیٹِیاں پَیدا ہُوئیِں۔"},{"number":12,"verse":"جب ارفکسَد پینتِیس برس کا ہُؤا تو اُس سے سِلح پَیدا ہُؤا۔"},{"number":13,"verse":"اور سِلح کی پَیدایش کے بعد ارفکسَد چار سَو تیِن برس اور جیتا رہا اور اُس سے بیٹے اور بیٹِیاں پَیدا ہُوئیِں۔"},{"number":14,"verse":"سلح جب تِیس برس کا ہُؤا تو اُس سے عِبر پَیدا ہُؤا۔"},{"number":15,"verse":"اور عِبر کی پَیدایش کے بعدسِلح چار سَو تِین برس اور جیتا رہا اور اُس سے بیٹے اور بیٹِیاں پَیدا ہُوئیِں۔"},{"number":16,"verse":"جب عِبر چونتیس برس کا تھا تو اُس سے فلج پَیدا ہُؤا۔"},{"number":17,"verse":"اورفلج کی پَیدایش کے بعد عِبر چار سَو تِیس برس اَور جیتا رہا اور اُس سے بیٹے اور بیٹِیاں پَیدا ہُوئیِں۔"},{"number":18,"verse":"فلج تِیس برس کا تھا جب اُس سے رعو پَیدا ہُؤا۔"},{"number":19,"verse":"اور رعو کی پَیدایش کے بعدفلج دو سَو نو برس اور جیتا رہا اور اُس سے بیٹے اور بیٹِیاں پَیدا ہُوئیِں۔"},{"number":20,"verse":"اور رعو بتَّیس برس کا تھا جب اُس سے سرو ج پَیدا ہُؤا۔"},{"number":21,"verse":"اور سرو ج کی پَیدایش کے بعد رعو دو سَو سات برس اور جیتا رہا اور اُس سے بیٹے اور بیٹِیاں پَیدا ہُوئیِں۔"},{"number":22,"verse":"اور سرو ج تِیس برس کا تھا جب اُس سے نحُور پَیدا ہُؤا۔"},{"number":23,"verse":"اور نحُور کی پَیدایش کے بعد سرو ج دو سَو برس اور جیتا رہا اور اُس سے بیٹے اور بیٹِیاں پَیدا ہُوئیِں۔"},{"number":24,"verse":"نحُور اُنتیس برس کا تھا جب اُس سے تارح پَیدا ہُؤا۔"},{"number":25,"verse":"اور تارح کی پَیدایش کے بعد نحُور ایک سَو اُنِّیس برس اور جیتا رہا اور اُس سے بیٹے اور بیٹِیاں پَیدا ہُوئیِں۔"},{"number":26,"verse":"اور تارح ستّر برس کا تھا جب اُس سے ابرا م اور نحُور اور حاران پَیدا ہُوئے۔"},{"number":27,"verse":"( تارح کی نسل) اور یہ تار ح کا نسب نامہ ہے ۔ تارح سے ابرا م اور نحُور اور حاران پَیدا ہُوئے اور حاران سے لُو ط پَیدا ہُؤا۔"},{"number":28,"verse":"اور حارا ن اپنے باپ تارح کے آگے اپنی زادبُوم یعنی کسدِیوں کے اُور میں مَرا۔"},{"number":29,"verse":"اور ابرا م اور نحُور نے اپنا اپنا بیاہ کر لِیا ۔ ابرا م کی بِیوی کا نام سارَ ی اور نحُور کی بِیوی کا نام مِلکہ تھا جو حاران کی بیٹی تھی ۔ وُہی مِلکہ کا باپ اور اِسکہ کا باپ تھا۔"},{"number":30,"verse":"اور سارَی بانجھ تھی ۔ اُس کے کوئی بال بچّہ نہ تھا۔"},{"number":31,"verse":"اور تار ح نے اپنے بیٹے ابرا م کو اور اپنے پوتے لُوط کو جو حاران کا بیٹا تھا اور اپنی بہُو سارَ ی کو جو اُس کے بیٹے ابرا م کی بِیوی تھی ساتھ لِیا اور وہ سب کَسدِیوں کے اُور سے روانہ ہُوئے کہ کنعان کے مُلک میں جائیں اور وہ حاران تک آئے اور وہِیں رہنے لگے۔"},{"number":32,"verse":"اور تارح کی عُمر دو سَو پانچ برس کی ہُوئی اور اُس نے حاران میں وفات پائی۔"}]}
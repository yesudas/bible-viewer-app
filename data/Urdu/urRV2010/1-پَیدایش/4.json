{"bibleAbbr":"urRV2010","bookName":"پَیدایش","bookEnglishName":"Genesis","chapterNumber":4,"verses":[{"number":1,"verse":"( قائن اور ہابل) اور آدم اپنی بِیوی حوّا کے پاس گیا اور وہ حامِلہ ہُوئی اور اُس کے قائِن پَیدا ہُؤا ۔ تب اُس نے کہا مُجھے خُداوند سے ایک مَرد مِلا۔"},{"number":2,"verse":"پِھر قائِن کا بھائی ہابل پَیدا ہُؤا اور ہابل بھیڑ بکرِیوں کا چرواہا اور قائِن کسان تھا۔"},{"number":3,"verse":"چند روز کے بعد یُوں ہُؤا کہ قائِن اپنے کھیت کے پَھل کا ہدیہ خُداوند کے واسطے لایا۔"},{"number":4,"verse":"اور ہابل بھی اپنی بھیڑ بکرِیوں کے کُچھ پہلوٹھے بچّوں کا اور کُچھ اُن کی چربی کا ہدیہ لایا اور خُداوند نے ہابل کو اور اُس کے ہدیہ کو منظُور کِیا۔"},{"number":5,"verse":"پر قائِن کو اور اُس کے ہدیہ کو منظُور نہ کِیا اِس لِئے قائِن نِہایت غضب ناک ہُؤا اور اُس کا مُنہ بِگڑا۔"},{"number":6,"verse":"اور خُداوند نے قائِن سے کہا تُو کیوں غضب ناک ہُؤا؟ اور تیرا مُنہ کیوں بِگڑا ہُؤا ہے؟۔"},{"number":7,"verse":"اگر تُو بھلا کرے تو کیا تُو مقبُول نہ ہو گا؟ اور اگر تُو بھلا نہ کرے تو گُناہ دروازہ پر دبکا بَیٹھا ہے اور تیرا مُشتاق ہے پر تُو اُس پر غالِب آ۔"},{"number":8,"verse":"اور قائِن نے اپنے بھائی ہابل کو کُچھ کہا اور جب وہ دونوں کھیت میں تھے تو یُوں ہُؤا کہ قائِن نے اپنے بھائی ہابل پر حملہ کِیا اور اُسے قتل کر ڈالا۔"},{"number":9,"verse":"تب خُداوند نے قائِن سے کہا کہ تیرا بھائی ہابل کہاں ہے؟ اُس نے کہا مُجھے معلُوم نہیں ۔ کیا مَیں اپنے بھائی کا مُحافِظ ہُوں؟۔"},{"number":10,"verse":"پِھراُس نے کہا کہ تُو نے یہ کیا کِیا؟تیرے بھائی کا خُون زمِین سے مُجھ کو پُکارتا ہے۔"},{"number":11,"verse":"اور اب تُو زمِین کی طرف سے لَعنتی ہُؤا ۔ جِس نے اپنا مُنہ پسارا کہ تیرے ہاتھ سے تیرے بھائی کا خُون لے۔"},{"number":12,"verse":"جب تُو زمِین کو جوتے گا تو وہ اب تُجھے اپنی پَیداوار نہ دے گی اور زمِین پر تُو خانہ خراب اور آوارہ ہو گا۔"},{"number":13,"verse":"تب قائِن نے خُداوند سے کہا کہ میری سزا برداشت سے باہر ہے۔"},{"number":14,"verse":"دیکھ آج تُو نے مُجھے رُویِ زمِین سے نِکال دِیا ہے اور مَیں تیرے حضُور سے رُوپوش ہو جاؤں گا اور زمِین پر خانہ خراب اور آوارہ رہُوں گا اور اَیسا ہو گا کہ جو کوئی مُجھے پائے گا قتل کر ڈالے گا۔"},{"number":15,"verse":"تب خُداوند نے اُسے کہا نہیں بلکہ جو قائِن کو قتل کرے اُس سے سات گُنا بدلہ لِیا جائے گا اور خُداوند نے قائِن کے لِئے ایک نِشان ٹھہرایا کہ کوئی اُسے پا کر مار نہ ڈالے۔"},{"number":16,"verse":"سو قائِن خُداوند کے حضُور سے نِکل گیا اور عدن کے مشرِق کی طرف نُود کے عِلاقہ میں جا بسا۔"},{"number":17,"verse":"( قائِن کی نسل) اور قائِن اپنی بِیوی کے پاس گیا اور وہ حامِلہ ہُوئی اور اُس کے حنُو ک پَیدا ہُؤا اور اُس نے ایک شہربسایا اور اُس کا نام اپنے بیٹے کے نام پر حنُوک رکھّا۔"},{"number":18,"verse":"اور حنُوک سے عیراد پَیدا ہُؤا اور عیراد سے محو یاایل پَیدا ہُؤا اور محویاا یل سے متوسا ایل پَیدا ہُؤا اور متوسا ایل سے لمک پَیدا ہُؤا۔"},{"number":19,"verse":"اور لمک دو عَورتیں بیاہ لایا ۔ ایک کا نام عدّہ اور دُوسری کا نام ضِلّہ تھا۔"},{"number":20,"verse":"اور عدّہ کے یابل پَیدا ہُؤا ۔ وہ اُن کا باپ تھا جو خَیموں میں رہتے اور جانور پالتے ہیں۔"},{"number":21,"verse":"اور اُس کے بھائی کا نام یوبل تھا ۔ وہ بِین اور بانسلی بجانے والوں کا باپ تھا۔"},{"number":22,"verse":"اور ضِلّہ کے بھی توبلقائِن پَیدا ہُؤا جو پِیتل اور لوہے کے سب تیز ہتھیاروں کا بنانے والا تھا اور نعمہ توبلقائِن کی بہن تھی۔"},{"number":23,"verse":"اور لمک نے اپنی بِیویوں سے کہا کہ اَے عدّہ اور ضِلّہ میری بات سُنو اَے لمک کی بِیویو میرے سخن پر کان لگاؤ۔ مَیں نے ایک مَرد کو جِس نے مُجھے زخمی کِیا مارڈالا اور ایک جوان کو جِس نے میرے چوٹ لگائی قتل کر ڈالا۔"},{"number":24,"verse":"اگر قائِن کا بدلہ سات گُنا لِیا جائے گا تو لمک کا ستّر اور سات گُنا۔"},{"number":25,"verse":"( سیت اور انُوس) اور آدم پِھر اپنی بِیوی کے پاس گیا اور اُس کے ایک اَور بیٹا ہُؤا اور اُس کا نام سیت رکھّا اور وہ کہنے لگی کہ خُدا نے ہابل کے عِوض جِس کو قائِن نے قتل کِیا مُجھے دُوسرا فرزند دِیا۔"},{"number":26,"verse":"اور سیت کے ہاں بھی ایک بیٹا پَیدا ہُؤا جِس کا نام اُس نے انُوس رکھّا ۔ اُس وقت سے لوگ یہووا ہ کا نام لے کر دُعا کرنے لگے۔"}]}
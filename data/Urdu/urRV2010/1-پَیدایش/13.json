{"bibleAbbr":"urRV2010","bookName":"پَیدایش","bookEnglishName":"Genesis","chapterNumber":13,"verses":[{"number":1,"verse":"( ابرام اور لُوط جُدا ہوتے ہیں) اور ابرام مِصر سے اپنی بِیوی اور اپنے سب مال اور لُو ط کو ساتھ لے کر کنعان کے جنُوب کی طرف چلا۔"},{"number":2,"verse":"اور ابرام کے پاس چَوپائے اور سونا چاندی بکثرت تھا۔"},{"number":3,"verse":"اور وہ کنعان کے جنُوب سے سفر کرتا ہُؤا بَیت ایل میں اُس جگہ پُہنچا جہاں پہلے بَیت ایل اور عی کے درمِیان اُس کا ڈیرا تھا۔"},{"number":4,"verse":"یعنی وہ مقام جہاں اُس نے شرُوع میں قُربان گاہ بنائی تھی اور وہاں ابرام نے خُداوند سے دُعا کی۔"},{"number":5,"verse":"اور لُو ط کے پاس بھی جو ابرام کا ہم سفر تھا بھیڑ بکرِیاں گائے بَیل اور ڈیرے تھے۔"},{"number":6,"verse":"اور اُس مُلک میں اِتنی گُنجایش نہ تھی کہ وہ اِکٹھّے رہیں کیونکہ اُن کے پاس اِتنا مال تھا کہ وہ اِکٹھّے نہیں رہ سکتے تھے۔"},{"number":7,"verse":"اور ابرام کے چرواہوں اور لُو ط کے چرواہوں میں جھگڑا ہُؤا اور کنعانی اور فرِزّی اُس وقت مُلک میں رہتے تھے۔"},{"number":8,"verse":"تب ابرام نے لُو ط سے کہا کہ میرے اور تیرے درمِیان اور میرے چرواہوں اور تیرے چرواہوں کے درمِیان جھگڑا نہ ہُؤا کرے کیونکہ ہم بھائی ہیں۔"},{"number":9,"verse":"کیا یہ سارا مُلک تیرے سامنے نہیں؟ سو تُو مُجھ سے الگ ہو جا ۔ اگر تُو بائیں جائے تو مَیں دہنے جاؤں گا اور اگر تُو دہنے جائے تو مَیں بائیں جاؤں گا۔"},{"number":10,"verse":"تب لُو ط نے آنکھ اُٹھا کر یَردن کی ساری ترائی پر جو ضُغر کی طرف ہے نظر دَوڑائی کیونکہ وہ اِس سے پیشتر کہ خُداوند نے سدُوم اور عمُور ہ کو تباہ کِیا خُداوند کے باغ اور مِصر کے مُلک کی مانِند خُوب سیراب تھی۔"},{"number":11,"verse":"سو لُوط نے یَردن کی ساری ترائی کو اپنے لِئے چُن لِیا اور وہ مشرِق کی طرف چلا اور وہ ایک دُوسرے سے جُدا ہو گئے۔"},{"number":12,"verse":"ابرام تو مُلکِ کنَعا ن میں رہا اور لُوط نے ترائی کے شہروں میں سکُونت اِختیار کی اور سدُوم کی طرف اپنا ڈیرا لگایا۔"},{"number":13,"verse":"اور سدُوم کے لوگ خُداوند کی نظر میں نِہایت بدکار اور گُنہگار تھے۔"},{"number":14,"verse":"( ابرام حبرون کو جاتا ہے) اور لُوط کے جُدا ہو جانے کے بعد خُداوند نے ابرام سے کہا کہ اپنی آنکھ اُٹھا اور جِس جگہ تُو ہے وہاں سے شِمال اور جنُوب اور مشرِق اور مغرِب کی طرف نظر دَوڑا۔"},{"number":15,"verse":"کیونکہ یہ تمام مُلک جو تُو دیکھ رہا ہے مَیں تُجھ کو اور تیری نسل کو ہمیشہ کے لِئے دُوں گا۔"},{"number":16,"verse":"اور مَیں تیری نسل کو خاک کے ذرّوں کی مانِندبناؤں گا اَیسا کہ اگر کوئی شخص خاک کے ذرّوں کو گِن سکے تو تیری نسل بھی گِن لی جائے گی۔"},{"number":17,"verse":"اُٹھ اور اِس مُلک کے طُول و عرض میں سَیر کر کیونکہ مَیں اِسے تُجھ کو دُوں گا۔"},{"number":18,"verse":"اور ابرام نے اپنا ڈیرا اُٹھایا اور مَمر ے کے بلُوطوں میں جو حبرون میں ہیں جا کر رہنے لگا اور وہاں خُداوند کے لِئے ایک قُربان گاہ بنائی۔"}]}
{"bibleAbbr":"urRV2010","bookName":"پَیدایش","bookEnglishName":"Genesis","chapterNumber":35,"verses":[{"number":1,"verse":"( بَیت ایل میں خُدا یعقُوب کو برکت دیتا ہے) اور خُدا نے یعقُوب سے کہا کہ اُٹھ بیت ایل کو جا اور وہِیں رہ اور وہاں خُدا کے لِئے جو تُجھے اُس وقت دِکھائی دِیا جب تُو اپنے بھائی عیسو کے پاس سے بھاگا جا رہا تھا ایک مذبح بنا۔"},{"number":2,"verse":"تب یعقُوب نے اپنے گھرانے اور اپنے سب ساتِھیوں سے کہا کہ بیگانہ دیوتاؤں کو جو تُمہارے درمِیان ہیں دُور کرو اور طہارت کر کے اپنے کپڑے بدل ڈالو۔"},{"number":3,"verse":"اور آؤ ہم روانہ ہوں اور بَیت ایل کو جائیں ۔ وہاں مَیں خُدا کے لِئے جِس نے میری تنگی کے دِن میری دُعا قبُول کی اور جِس راہ میں مَیں چلا میرے ساتھ رہا مذبح بناؤں گا۔"},{"number":4,"verse":"تب اُنہوں نے سب بیگانہ دیوتاؤں کو جو اُن کے پاس تھے اور مُندروں کو جو اُن کے کانوں میں تھے یعقُوب کو دے دِیا اور یعقُوب نے اُن کو اُس بلُوط کے درخت کے نِیچے جو سِکم کے نزدِیک تھا دبا دِیا۔"},{"number":5,"verse":"اور اُنہوں نے کُوچ کِیا اور اُن کے آس پاس کے شہروں پر اَیسا بڑا خَوف چھایا ہُؤا تھا کہ اُنہوں نے یعقُو ب کے بیٹوں کا پِیچھا نہ کِیا۔"},{"number":6,"verse":"اور یعقُوب اُن سب لوگوں سمیت جو اُس کے ساتھ تھے لُوز پُہنچا ۔ بَیت ایل یِہی ہے اور مُلکِ کنعان میں ہے۔"},{"number":7,"verse":"اور اُس نے وہاں مذبح بنایا اور اُس مقام کا نام ایل بَیت ایل رکھّا کیونکہ جب وہ اپنے بھائی کے پاس سے بھاگا جا رہا تھا تو خُدا وہِیں اُس پر ظاہِر ہُؤا تھا۔"},{"number":8,"verse":"اور رِبقہ کی دایہ دبورہ مَر گئی اور وہ بَیت ایل کی اُترائی میں بلُوط کے درخت کے نِیچے دفن ہُوئی اور اُس بلُوط کا نام الّو ن بکُوت رکھّا گیا۔"},{"number":9,"verse":"اور یعقُو ب کے فدّان ارام سے آنے کے بعد خُدا اُسے پِھر دِکھائی دِیا اور اُسے برکت بخشی۔"},{"number":10,"verse":"اور خُدا نے اُسے کہا کہ تیرا نام یعقُوب ہے ۔ تیرا نام آگے کو یعقُو ب نہ کہلائے گا بلکہ تیرا نام اِسرائیل ہو گا ۔ سو اُس نے اُس کا نام اِسرا ئیل رکھّا۔"},{"number":11,"verse":"پِھر خُدا نے اُسے کہا کہ مَیں خُدایِ قادرِ مُطلق ہُوں ۔ تُو برومند ہو اور بُہت ہو جا ۔ تُجھ سے ایک قوم بلکہ قوموں کے جتھے پَیدا ہوں گے اور بادشاہ تیرے صُلب سے نِکلیں گے۔"},{"number":12,"verse":"اور یہ مُلک جو مَیں نے ابرہام اور اِضحاق کو دِیا ہے سو تُجھ کو دُوں گااور تیرے بعد تیری نسل کو بھی یِہی مُلک دُوں گا۔"},{"number":13,"verse":"اور خُدا جِس جگہ اُس سے ہم کلام ہُؤا وہِیں سے اُس کے پاس سے اُوپر چلا گیا۔"},{"number":14,"verse":"تب یعقُوب نے اُس جگہ جہاں وہ اُس سے ہم کلام ہُؤا پتّھر کا ایک سُتُون کھڑا کِیا اور اُس پر تپاون کِیا اور تیل ڈالا۔"},{"number":15,"verse":"اور یعقُوب نے اُس مقام کا نام جہاں خُدا اُس سے ہم کلام ہُؤا بَیت ایل رکھّا۔"},{"number":16,"verse":"( راخِل کی وفات) اور وہ بَیت ایل سے چلے اور اِفرات تھوڑی ہی دُور رہ گیا تھا کہ راخِل کے دردِ زہ لگا اور وضع ِحمل میں نِہایت دِقّت ہُوئی۔"},{"number":17,"verse":"اور جب وہ سخت درد میں مُبتلا تھی تو دائی نے اُس سے کہا ڈر مت۔ اب کے بھی تیرے بیٹا ہی ہو گا۔"},{"number":18,"verse":"اور یُوں ہُؤا کہ اُس نے مَرتے مَرتے اُس کا نام بِنؤنی رکھّا اور مَر گئی پر اُس کے باپ نے اُس کا نام بنِیمین رکھّا۔"},{"number":19,"verse":"اور راخِل مَر گئی اور اِفرات یعنی بَیت لحم کے راستہ میں دفن ہُوئی۔"},{"number":20,"verse":"اور یعقُوب نے اُس کی قبر پر ایک سُتُون کھڑا کر دِیا ۔ راخِل کی قبر کا یہ سُتُون آج تک مَوجُود ہے۔"},{"number":21,"verse":"اور اِسرا ئیل آگے بڑھا اور عدر کے بُرج کی پرلی طرف اپنا ڈیرا لگایا۔"},{"number":22,"verse":"( یعقُوب کے بیٹے) اور اِسرا ئیل کے اُس مُلک میں رہتے ہُوئے یُوں ہُؤا کہ رُوبِن نے جا کر اپنے باپ کی حرم بِلہا ہ سے مُباشرت کی اور اِسرا ئیل کو یہ معلُوم ہو گیا۔ اُس وقت یعقُوب کے بارہ بیٹے تھے۔"},{"number":23,"verse":"لیاہ کے بیٹے یہ تھے ۔ رُوبِن یعقُوب کا پہلوٹھا اور شمعُو ن اور لاو ی اور یہُوداہ اور اشکار اور زبُولُون۔"},{"number":24,"verse":"اور راخِل کے بیٹے یُوسف اور بِنیمین تھے۔"},{"number":25,"verse":"اور راخِل کی لَونڈی بِلہا ہ کے بیٹے دان اور نفتا لی تھے۔"},{"number":26,"verse":"اور لیاہ کی لَونڈی زِلفہ کےبیٹے جد اور آشر تھے ۔ یہ سب یعقُوب کے بیٹے ہیں جو فدّان ارام میں پَیدا ہُوئے۔"},{"number":27,"verse":"( اِضحاق کی وفات) اور یعقُوب مَمرے میں جو قریت اربع یعنی حبرُون ہے جہاں ابرہام اور اِضحاق نے ڈیرا کِیا تھا اپنے باپ اِضحا ق کے پاس آیا۔"},{"number":28,"verse":"اور اِضحا ق ایک سَو اسی برس کا ہُؤا۔"},{"number":29,"verse":"تب اِضحاق نے دَم چھوڑ دِیا اور وفات پائی اور بُوڑھا اور پُوری عُمر کا ہو کر اپنے لوگوں میں جا مِلا اور اُس کے بیٹوں عیسو اور یعقُوب نے اُسے دفن کِیا۔"}]}
{"bibleAbbr":"urRV2010","bookName":"عامُوس","bookEnglishName":"Amos","chapterNumber":3,"verses":[{"number":1,"verse":"اَے بنی اِسرائیل! اَے سب لوگو جِن کو مَیں مُلکِ مِصر سے نِکال لایا یہ بات سُنوجو خُداوند تُمہاری بابت فرماتا ہے۔"},{"number":2,"verse":"دُنیا کے سب گھرانوں میں سے مَیں نے صِرف تُم کو برگُزِیدہ کِیا ہے اِس لِئے مَیں تُم کو تُمہاری ساری بدکرداری کی سزا دُوں گا۔ نبی کا کام اورذِمّہ داری"},{"number":3,"verse":"اگر دو شخص باہم مُتّفِق نہ ہوں تو کیا اِکٹّھے چل سکیں گے؟۔"},{"number":4,"verse":"کیا شیرِبَبر جنگل میں گرجے گا جبکہ اُس کو شِکار نہ مِلا ہو؟ اور اگر جوان شیر نے کُچھ نہ پکڑا ہو تو کیا وہ غار میں سے اپنی آواز کو بُلند کرے گا؟۔"},{"number":5,"verse":"کیا کوئی چِڑیا زمِین پر دام میں پھنس سکتی ہے جبکہ اُس کے لِئے دام ہی نہ بِچھایا گیا ہو؟ کیا پھندا جب تک کہ کُچھ نہ کُچھ اُس میں پھنسا نہ ہو زمِین پر سے اُچھلے گا؟۔"},{"number":6,"verse":"کیا یہ مُمکِن ہے کہ شہر میں نرسِنگا پُھونکا جائے اور لوگ نہ کانپیں یا کوئی بلا شہر پر آئے اور خُداوند نے اُسے نہ بھیجا ہو؟۔"},{"number":7,"verse":"یقِیناً خُداوند خُدا کُچھ نہیں کرتا جب تک کہ اپنا بھید اپنے خِدمت گُذار نبِیوں پر پہلے آشکارا نہ کرے۔"},{"number":8,"verse":"شیرِبَبر گرجا ہے ۔ کَون نہ ڈرے گا؟ خُداوند خُدا نے فرمایا ہے ۔ کَون نبُوّت نہ کرے گا؟۔"},{"number":9,"verse":"( سامریہ کا حَشر) اشدُود کے قصروں میں اور مُلکِ مِصر کے قصروں میں مُنادی کرو اور کہو سامر یہ کے پہاڑوں پر جمع ہو جاؤ اور دیکھو اُس میں کَیسا ہنگامہ اور ظُلم ہے۔"},{"number":10,"verse":"کیونکہ وہ نیکی کرنا نہیں جانتے خُداوند فرماتا ہے جو اپنے قصروں میں ظُلم اور لُوٹ کو جمع کرتے ہیں۔"},{"number":11,"verse":"اِس لِئے خُداوند خُدا یُوں فرماتا ہے کہ دُشمن مُلک کا مُحاصرہ کرے گا اور تیری قُوّت کو تُجھ سے دُور کرے گا اور تیرے قصر لُوٹے جائیں گے۔"},{"number":12,"verse":"خُداوند یُوں فرماتا ہے کہ جِس طرح سے چرواہا دو ٹانگیںیا کان کا ایک ٹُکڑا شیرِبَبر کے مُنہ سے چُھڑا لیتاہے اُسی طرح بنی اِسرائیل جو سامر یہ میں پلنگ کے گوشہ میں اور ریشمِین فرش پر بَیٹھے رہتے ہیں چُھڑا لِئے جائیں گے۔"},{"number":13,"verse":"خُداوند خُدا ربُّ الافواج فرماتا ہے سُنو اور بنی یعقُوب کے خِلاف گواہی دو۔"},{"number":14,"verse":"کیونکہ جب مَیں اِسرائیل کے گُناہوں کی سزا دُوں گا تو بَیت ایل کے مذبحوں کو بھی دیکھ لُوں گا اور مذبح کے سِینگ کٹ کر زمِین پر گِر جائیں گے۔"},{"number":15,"verse":"اور خُداوند فرماتا ہے مَیں زمِستانی اور تابِستانی گھروں کو برباد کرُوں گا اور ہاتھی دانت کے گھر مِسمار کِئے جائیں گے اور بُہت سے مکان وِیران ہوں گے۔"}]}
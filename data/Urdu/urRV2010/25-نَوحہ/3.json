{"bibleAbbr":"urRV2010","bookName":"نَوحہ","bookEnglishName":"Lamentations","chapterNumber":3,"verses":[{"number":1,"verse":"( سزااور اُمّید) 1مَیں ہی وہ شخص ہُوں جِس نے اُس کے غضب کے عصا سے دُکھ پایا۔"},{"number":2,"verse":"وہ میرا رہبر ہُؤا اور مُجھے رَوشنی میں نہیں بلکہ تارِیکی میں چلایا۔"},{"number":3,"verse":"یقِیناً اُس کا ہاتھ دِن بھر میری مُخالفت کرتا رہا۔"},{"number":4,"verse":"اُس نے میرا گوشت اور چمڑا خُشک کر دِیا اور میری ہڈِّیاں توڑ ڈالِیں۔"},{"number":5,"verse":"اُس نے میرے اِردگِرد دِیوار کھینچی اور مُجھے تلخی و مشقّت سے گھیر لِیا۔"},{"number":6,"verse":"اُس نے مُجھے مُدّتِ دراز کے مُردوں کی مانِند تارِیک مکانوں میں رکھّا۔"},{"number":7,"verse":"اُس نے میرے گِرد اِحاطہ بنا دِیا کہ مَیں باہر نہیں نِکل سکتا اُس نے میری زنجِیر بھاری کر دی"},{"number":8,"verse":"بلکہ جب مَیں پُکارتا اور دُہائی دیتا ہُوں تو وہ میری فریاد نہیں سُنتا"},{"number":9,"verse":"اُس نے تراشے ہُوئے پتّھروں سے میرے راستے بند کر دِئے۔ اُس نے میری راہیں ٹیڑھی کر دِیں۔"},{"number":10,"verse":"وہ میرے لِئے گھات میں بَیٹھا ہُؤا رِیچھ اور کمِین گاہ کا شیرِ بَبر ہے۔"},{"number":11,"verse":"اُس نے میری راہیں کج کر دِیں اور مُجھے ریزہ ریزہ کر کے برباد کردیا"},{"number":12,"verse":"اُس نے اپنی کمان کھینچی اور مُجھے اپنے تِیروں کا نِشانہ بنایا۔"},{"number":13,"verse":"اُس نے اپنے ترکش کے تِیروں سے میرے گُردوں کو چھیدڈالا۔"},{"number":14,"verse":"مَیں اپنے سب لوگوں کے لِئے مضحکہ اور دِن بھر اُن کاراگ ہُوں"},{"number":15,"verse":"اُس نے مُجھے تلخی سے بھر دِیا اور ناگدَونے سے مدہوش کِیا۔"},{"number":16,"verse":"اُس نے سنگریزوں سے میرے دانت توڑے اور مُجھے خاکِسترمیں لِٹایا۔"},{"number":17,"verse":"تُو نے میری جان کو سلامتی سے دُور کر دِیا ۔ مَیں خُوش حالی کو بُھول گیا۔"},{"number":18,"verse":"اور مَیں نے کہا مَیں ناتوان ہُؤا اور خُداوند سے میری اُمّید جاتی رہی۔"},{"number":19,"verse":"میرے دُکھ کا خیال کر ۔ میری مُصِیبت یعنی تلخی اور ناگدَونے کو یاد کر۔"},{"number":20,"verse":"اِن باتوں کی یاد سے میری جان مُجھ مَیں بیتاب ہے۔"},{"number":21,"verse":"مَیں اِس پر سوچتا رہتا ہُوں ۔ اِسی لِئے مَیں اُمّیدوارہُوں"},{"number":22,"verse":"یہ خُداوند کی شفقت ہے کہ ہم فنا نہیں ہُوئے کیونکہ اُس کی رحمت لازوال ہے۔"},{"number":23,"verse":"وہ ہر صُبح تازہ ہے ۔ تیری وفاداری عظِیم ہے۔"},{"number":24,"verse":"میری جان نے کہا میرا بخرہ خُداوند ہے اِس لِئے میری اُمّید اُسی سے ہے۔"},{"number":25,"verse":"خُداوند اُن پر مِہربان ہے جو اُس کے مُنتظِر ہیں ۔ اُس جان پر جو اُس کی طالِب ہے۔"},{"number":26,"verse":"یہ خُوب ہے کہ آدمی اُمّیدوار رہے اور خاموشی سے خُداوندکی نجات کا اِنتظار کرے۔"},{"number":27,"verse":"آدمی کے لِئے بِہتر ہے کہ اپنی جوانی کے ایّام میں فرماں برداری کرے۔"},{"number":28,"verse":"وہ تنہا بَیٹھے اور خاموش رہے کیونکہ یہ خُدا ہی نے اُس پر رکھّا ہے۔"},{"number":29,"verse":"وہ اپنا مُنہ خاک پر رکھّے کہ شاید کُچھ اُمّیدکی صُورت نِکلے۔"},{"number":30,"verse":"وہ اپنا گال اُس کی طرف پھیر دے جو اُسے طمانچہ مارتاہے اور ملامت سے خُوب سیر ہو۔"},{"number":31,"verse":"کیونکہ خُداوند ہمیشہ کے لِئے ردّ نہ کرے گا۔"},{"number":32,"verse":"کیونکہ اگرچہ وہ دُکھ دے تَو بھی اپنی شفقت کی فراوانی سے رحم کرے گا۔"},{"number":33,"verse":"کیونکہ وہ بنی آدم پر خُوشی سے دُکھ مُصِیبت نہیں بھیجتا۔"},{"number":34,"verse":"رُویِ زمِین کے سب قَیدیوں کو پامال کرنا۔"},{"number":35,"verse":"حق تعالیٰ کے حضُور کِسی اِنسان کی حق تلفی کرنا"},{"number":36,"verse":"اور کِسی آدمی کا مُقدّمہ بِگاڑنا خُداوند دیکھ نہیں سکتا ۔"},{"number":37,"verse":"وہ کَون ہے جِس کے کہنے کے مُطابِق ہوتا ہے حالانکہ خُداوند نہیںفرماتا؟"},{"number":38,"verse":"کیا بھلائی اور بُرائی حق تعالیٰ ہی کے حُکم سے نہیں ہے؟"},{"number":39,"verse":"پس آدمی جِیتے جی کیوں شِکایت کرے جبکہ اُسے گُناہوں کی سزا مِلتی ہو؟"},{"number":40,"verse":"ہم اپنی راہوں کو ڈُھونڈیں اور جانچیں اور خُداوند کی طرف پِھریں۔"},{"number":41,"verse":"ہم اپنے ہاتھوں کے ساتھ دِلوں کو بھی خُدا کے حضُور آسمان کی طرف اُٹھائیں۔"},{"number":42,"verse":"ہم نے خطا اور سرکشی کی ۔ تُو نے مُعاف نہیں کِیا۔"},{"number":43,"verse":"تُو نے ہم کو قہر سے ڈھانپا اور رگیدا ۔ تُو نے قتل کِیا اور رحم نہ کِیا۔"},{"number":44,"verse":"تُو بادِلوں میں مستُور ہُؤا تاکہ ہماری دُعا تُجھ تک نہ پُہنچے۔"},{"number":45,"verse":"تُو نے ہم کو اقوام کے درمِیان کُوڑے کرکٹ اور نجاست سا بنادِیا"},{"number":46,"verse":"ہمارے سب دُشمن ہم پر مُنہ پسارتے ہیں۔"},{"number":47,"verse":"خَوف و دہشت اور وِیرانی و ہلاکت نے ہم کو آ دبا یا۔"},{"number":48,"verse":"میری دُخترِ قَوم کی تباہی کے باعِث میری آنکھوں سے آنسُوؤں کی نہریں جاری ہیں۔"},{"number":49,"verse":"میری آنکھیں اشکبار ہیں اور تھمتی نہیں ۔ اُن کو آرام نہیں۔"},{"number":50,"verse":"جب تک خُداوند آسمان پر سے نظر کر کے نہ دیکھے ۔"},{"number":51,"verse":"میری آنکھیں میرے شہر کی سب بیٹِیوں کے لِئے میری جان کو آزُردہ کرتی ہیں۔"},{"number":52,"verse":"میرے دُشمنوں نے بے سبب مُجھے پرِندہ کی مانِند رگیدا۔"},{"number":53,"verse":"اُنہوں نے چاہِ زِندان میں میری جان لینے کو مُجھ پرپتّھررکھّا"},{"number":54,"verse":"پانی میرے سر سے گُذر گیا ۔ مَیں نے کہا مَیں مَر مِٹا"},{"number":55,"verse":"اَے خُداوند مَیں نے تہِ زِندان سے تیرے نام کی دُہائی دی۔"},{"number":56,"verse":"تُو نے میری آواز سُنی ہے ۔ میری آہ و فریاد سے اپناکان بند نہ کر۔"},{"number":57,"verse":"جِس روز مَیں نے تُجھے پُکارا تُو نزدِیک آیا اور تُونے فرمایا کہ ہِراسان نہ ہو۔"},{"number":58,"verse":"اَے خُداوند تُو نے میری جان کی حِمایت کی اور اُسے چُھڑایا۔"},{"number":59,"verse":"اَے خُداوند تُو نے میری مظلُومی دیکھی ۔ میرا اِنصاف کر۔"},{"number":60,"verse":"تُو نے میرے خِلاف اُن کے تمام اِنتقام اور سب منصُوبوں کو دیکھا ہے۔"},{"number":61,"verse":"اَے خُداوند تُو نے میرے خِلاف اُن کی ملامت اور اُن کے سب منصُوبوں کو سُنا ہے۔"},{"number":62,"verse":"جو میری مُخالفت کو اُٹھے اُن کی باتیں اور دِن بھرمیری مُخالفت میں اُن کے منصُوبے۔"},{"number":63,"verse":"اُن کی نشِست و برخاست کو دیکھ کہ مَیں ہی اُن کا راگ ہُوں"},{"number":64,"verse":"اَے خُداوند اُن کے اعمال کے مُطابِق اُن کو بدلہ دے۔"},{"number":65,"verse":"اُن کو کور دِل بنا کہ تیری لَعنت اُن پر ہو۔"},{"number":66,"verse":"قہر سے اُن کو رگید اور رُویِ زمِین سے نیست و نابُود کردے"}]}
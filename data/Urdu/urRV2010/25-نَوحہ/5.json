{"bibleAbbr":"urRV2010","bookName":"نَوحہ","bookEnglishName":"Lamentations","chapterNumber":5,"verses":[{"number":1,"verse":"( رحم کے لِئے دُعا) اَے خُداوند جو کُچھ ہم پر گُذرا اُسے یادکر! نظر کر اور ہماری رُسوائی کو دیکھ۔"},{"number":2,"verse":"ہماری مِیراث اجنبِیوں کے حوالہ کی گئی۔ ہمارے گھر بے گانوں نے لے لِئے۔"},{"number":3,"verse":"ہم یتِیم ہیں ۔ ہمارے باپ نہیں۔ ہماری مائیں بیواؤں کی مانِند ہیں۔"},{"number":4,"verse":"ہم نے اپنا پانی مول لے کر پِیا۔ اپنی لکڑی بھی ہم نے دام دے کر لی۔"},{"number":5,"verse":"ہم کو رگیدنے والے ہمارے سر پر ہیں۔ ہم تھکے ہارے اور بے آرام ہیں۔"},{"number":6,"verse":"ہم نے مِصریوں اور اسُوریوں کی اِطاعت قبُول کی تاکہ روٹی سے سیر و آسُودہ ہوں۔"},{"number":7,"verse":"ہمارے باپ دادا گُناہ کر کے چل بسے۔ اور ہم اُن کی بدکرداری کی سزا پا رہے ہیں۔"},{"number":8,"verse":"غُلام ہم پر حُکمرانی کرتے ہیں۔ اُن کے ہاتھ سے چُھڑانے والا کوئی نہیں۔"},{"number":9,"verse":"صحرا نشِینوں کی تلوار کے باعِث ہم جان پر کھیل کر روٹی حاصِل کرتے ہیں۔"},{"number":10,"verse":"قحط کی جُھلسانے والی آگ کے باعِث۔ ہمارا چمڑا تنُور کی مانِند سِیاہ ہو گیا ہے۔"},{"number":11,"verse":"اُنہوں نے صِیُّون میں عَورتوں کو بے حُرمت کِیا اور یہُودا ہ کے شہروں میں کُنواری لڑکیوں کو۔"},{"number":12,"verse":"اُمرا کو اُن کے ہاتھوں سے لٹکا دِیا۔ بزُرگوں کی رُوداری نہ کی گئی۔"},{"number":13,"verse":"جوانوں نے چکّی پِیسی۔ اور بچّوں نے گِرتے پڑتے لکڑِیاں ڈھوئِیں۔"},{"number":14,"verse":"بزُرگ پھاٹکوں پر دِکھائی نہیں دیتے۔ جوانوں کی نغمہ پردازی سُنائی نہیں دیتی۔"},{"number":15,"verse":"ہمارے دِلوں سے خُوشی جاتی رہی۔ ہمارا رقص ماتم سے بدل گیا۔"},{"number":16,"verse":"تاج ہمارے سر پر سے گِر پڑا۔ ہم پر افسوس! کہ ہم نے گُناہ کِیا۔"},{"number":17,"verse":"اِسی لِئے ہمارے دِل بیتاب ہیں۔ اِن ہی باتوں کے باعِث ہماری آنکھیں دُھندلاگئیں"},{"number":18,"verse":"کوہِ صِیُّون کی وِیرانی کے باعِث اُس پر گِیدڑ پِھرتے ہیں"},{"number":19,"verse":"پر تُو اَے خُداوند ابد تک قائِم ہے اور تیرا تخت پُشت در پُشت۔"},{"number":20,"verse":"پِھر تُو کیوں ہم کو ہمیشہ کے لِئے فراموش کرتا ہے ۔ اور ہم کو مُدّتِ دراز تک ترک کرتا ہے؟"},{"number":21,"verse":"اَے خُداوند ہم کو اپنی طرف پِھرا تو ہم پِھریں گے ۔ ہمارے دِن بدل دے جَیسے قدِیم سے تھے۔"},{"number":22,"verse":"کیا تُو نے ہم کو بِالکُل ردّ کر دِیا ہے؟ کیا تُو ہم سے سخت ناراض ہے؟"}]}
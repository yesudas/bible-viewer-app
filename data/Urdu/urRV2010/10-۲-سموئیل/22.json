{"bibleAbbr":"urRV2010","bookName":"۲-سموئیل","bookEnglishName":"2 Samuel","chapterNumber":22,"verses":[{"number":1,"verse":"( داؤُد کا فتح کاگیت) جب خُداوند نے داؤُد کو اُس کے سب دُشمنوں اور ساؤُل کے ہاتھ سے رہائی دی تو اُس نے خُداوند کے حضُور اِس مضمُون کا گِیت سُنایا۔"},{"number":2,"verse":"وہ کہنے لگا:- خُداوند میری چٹان اور میرا قلعہ اور میرا چُھڑانے والا ہے۔"},{"number":3,"verse":"خُدا میری چٹان ہے ۔ مَیں اُسی پر بھروسا رکُھّوں گا۔ وُہی میری سِپر اور میری نجات کا سِینگ ہے ۔ میرا اُونچا بُرج اور میری پناہ ہے۔ میرے نجات دینے والے! تُو ہی مُجھے ظُلم سے بچاتا ہے۔"},{"number":4,"verse":"مَیں خُداوند کو جو سِتایش کے لائِق ہے پُکارُوں گا ۔ یُوں مَیں اپنے دُشمنوں سے بچایا جاؤُں گا۔"},{"number":5,"verse":"کیونکہ مَوت کی مَوجوں نے مُجھے گھیرا۔ بیدِینی کے سَیلابوں نے مُجھے ڈرایا۔"},{"number":6,"verse":"پاتال کی رسِّیاں میرے چَوگِرد تِھیں۔ مَوت کے پھندے مُجھ پر آ پڑے تھے ۔"},{"number":7,"verse":"اپنی مُصِیبت میں مَیں نے خُداوند کو پُکارا۔ مَیں اپنے خُدا کے حضُور چِلاّیا۔ اُس نے اپنی ہَیکل میں سے میری آواز سُنی اور میری فریاد اُس کے کان میں پُہنچی۔"},{"number":8,"verse":"تب زمِین ہِل گئی اور کانپ اُٹھی اور آسمان کی بُنیادوں نے جُنبِش کھائی اور ہِل گئِیں ۔ اِس لِئے کہ وہ غضبناک ہُؤا۔"},{"number":9,"verse":"اُس کے نتھنوں سے دُھواں اُٹھا اور اُس کے مُنہ سے آگ نِکل کر بھسم کرنے لگی۔ کوئلے اُس سے دہک اُٹھے۔"},{"number":10,"verse":"اُس نے آسمانوں کو بھی جُھکا دِیا اور نِیچے اُتر آیا اور اُس کے پاؤں تلے گہری تارِیکی تھی۔"},{"number":11,"verse":"وہ کرُّوبی پر سوار ہو کراُڑا اور ہوا کے بازُوؤں پر دِکھائی دیا"},{"number":12,"verse":"اور اُس نے اپنے چَوگِرد تارِیکی کو اور پانی کے اِجتماع اور آسمان کے دَلدار بادلوں کو شامِیانے بنایا۔"},{"number":13,"verse":"اُس جھلک سے جو اُس کے آگے آگے تھی آگ کے کوئلے سُلگ گئے ۔"},{"number":14,"verse":"خُداوند آسمان سے گرجا اور حق تعالیٰ نے اپنی آواز سُنائی۔"},{"number":15,"verse":"اُس نے تِیر چلا کر اُن کو پراگندہ کِیا۔ اور بِجلی سے اُن کو شِکست دی ۔"},{"number":16,"verse":"تب خُداوند کی ڈانٹ سے۔ اُسکے نتھنوں کے دَم کے جھونکے سے۔ سمُندر کی تھاہ دِکھائی دینے لگی اور جہان کی بُنیادیں نمُودار ہُوئِیں۔"},{"number":17,"verse":"اُس نے اُوپر سے ہاتھ بڑھا کر مُجھے تھام لِیا اور مُجھے بُہت پانی میں سے کھینچ کر باہر نِکالا۔"},{"number":18,"verse":"اُس نے میرے زورآور دُشمن اور میرے عداوت رکھنے والوں سے مُجھے چُھڑا لِیا کیونکہ وہ میرے لِئے نِہایت زبردست تھے۔"},{"number":19,"verse":"وہ میری مُصِیبت کے دِن مُجھ پر آپڑے پر خُداوند میرا سہارا تھا ۔"},{"number":20,"verse":"وہ مُجھے کُشادہ جگہ میں نِکال بھی لایا۔ اُس نے مُجھے چُھڑایا ۔ اِس لِئے کہ وہ مُجھ سے خُوش تھا۔"},{"number":21,"verse":"خُداوند نے میری راستی کے مُوافِق مُجھے جزا دی اور میرے ہاتھوں کی پاکِیزگی کے مُطابِق مُجھے بدلہ دِیا۔"},{"number":22,"verse":"کیونکہ مَیں خُداوند کی راہوں پر چلتا رہا اور شرارت سے اپنے خُدا سے الگ نہ ہُؤا"},{"number":23,"verse":"کیونکہ اُس کے سارے فَیصلے میرے سامنے تھے اور مَیں اُس کے آئِین سے برگشتہ نہ ہُؤا۔"},{"number":24,"verse":"مَیں اُس کے حضُور کامِل بھی رہا اور اپنی بدکاری سے باز رہا۔"},{"number":25,"verse":"اِسی لِئے خُداوند نے مُجھے میری راستی کے مُوافِق بلکہ میری اُس پاکِیزگی کے مُطابِق جو اُس کی نظر کے سامنے تھی بدلہ دِیا۔"},{"number":26,"verse":"رحم دِل کے ساتھ تُو رحِیم ہو گا اور کامِل آدمی کے ساتھ کامِل۔"},{"number":27,"verse":"نیکوکار کے ساتھ نیک ہوگا اور کَج رَو کے ساتھ ٹیڑھا۔"},{"number":28,"verse":"مُصِیبت زدہ لوگوں کو تُو بچائے گا۔ پر تیری آنکھیں مغرُوروں پر لگی ہیں تاکہ تُو اُنہیں نِیچا کرے۔"},{"number":29,"verse":"کیونکہ اَے خُداوند! تُو میرا چراغ ہے اور خُداوند میرے اندھیرے کو اُجالا کر دے گا۔"},{"number":30,"verse":"کیونکہ تیری بدَولت مَیں فَوج پر دھاوا کرتا ہُوں اور اپنے خُدا کی بدَولت دِیوار پھاند جاتا ہُوں۔"},{"number":31,"verse":"لیکن خُدا کی راہ کامِل ہے۔ خُداوند کا کلام تایا ہُؤا ہے۔ وہ اُن سب کی سِپرہے جو اُس پر بھروسا رکھتے ہیں۔"},{"number":32,"verse":"کیونکہ خُداوند کے سِوا اَور کَون خُدا ہے؟ اور ہمارے خُدا کو چھوڑ کر اَور کَون چٹان ہے؟"},{"number":33,"verse":"خُدا میرا مضبُوط قلعہ ہے ۔ وہ اپنی راہ میں کامِل شخص کی راہنُمائی کرتا ہے۔"},{"number":34,"verse":"وہ اُس کے پاؤں ہرنِیوں کے سے بنا دیتا ہے اور مُجھے میری اُونچی جگہوں میں قائِم کرتا ہے۔"},{"number":35,"verse":"وہ میرے ہاتھوں کو جنگ کرنا سِکھاتا ہے یہاں تک کہ میرے بازُو پِیتل کی کمان کو جُھکا دیتے ہیں۔"},{"number":36,"verse":"تُو نے مُجھ کو اپنی نجات کی سِپر بھی بخشی اور تیری نرمی نے مُجھے بزُرگ بنایا ہے۔"},{"number":37,"verse":"تُو نے میرے نِیچے میرے قدم کُشادہ کردِئے اور میرے پاؤں نہیں پِھسلے۔"},{"number":38,"verse":"مَیں نے اپنے دُشمنوں کا پِیچھا کر کے اُن کو ہلاک کِیا اور جب تک وہ فنا نہ ہو گئے مَیں واپس نہیں آیا۔"},{"number":39,"verse":"مَیں نے اُن کو فنا کر دِیا اور اَیسا چھید ڈالا ہے کہ وہ اُٹھ نہیں سکتے بلکہ وہ تو میرے پاؤں کے نِیچے گِرے پڑے ہیں۔"},{"number":40,"verse":"کیونکہ تُو نے لڑائی کے لِئے مُجھے قُوّت سے کمربستہ کِیا اور میرے مُخالِفوں کو میرے سامنے زیر کِیا۔"},{"number":41,"verse":"تُو نے میرے دُشمنوں کی پُشت میری طرف پھیر دی تاکہ مَیں اپنے عداوت رکھنے والوں کو کاٹ ڈالُوں۔"},{"number":42,"verse":"اُنہوں نے اِنتظار کِیا پر کوئی نہ تھا جو بچائے بلکہ خُداوند کا بھی اِنتِظار کِیا پر اُس نے اُن کو جواب نہ دِیا"},{"number":43,"verse":"تب مَیں نے اُن کو کُوٹ کُوٹ کر زمِین کی گرد کی مانِند کر دِیا۔ مَیں نے اُن کو گلی کُوچوں کی کِیچڑ کی طرح رَوند رَوند کر چاروںطرف پَھیلا دِیا۔"},{"number":44,"verse":"تُو نے مُجھے میری قَوم کے جھگڑوں سے بھی چُھڑایا۔ تُو نے مُجھے قَوموں کا سردار ہونے کے لِئے رکھ چھوڑا ہے۔ جِس قَوم سے مَیں واقِف بھی نہیں وہ میری مُطِیع ہو گی۔"},{"number":45,"verse":"پردیسی میرے تابِع ہو جائیں گے۔ وہ میرا نام سُنتے ہی میری فرمانبرداری کریں گے۔"},{"number":46,"verse":"پردیسی مُرجھاجائیں گے اور اپنے قلعوں سے تھرتھراتے ہُوئے نِکلیں گے۔"},{"number":47,"verse":"خُداوند زِندہ ہے ۔ میری چٹان مُبارک ہو! اور خُدا میری نجات کی چٹان مُمتازہو!"},{"number":48,"verse":"وُہی خُدا جو میرا اِنتِقام لیتا ہے اور اُمّتوں کو میرے تابِع کر دیتا ہے"},{"number":49,"verse":"اور مُجھے میرے دُشمنوں کے بِیچ سے نِکالتا ہے۔ ہاں تُو مُجھے میرے مُخالِفوں پر سر فراز کرتا ہے۔ تُو مُجھے تُندخُو آدمی سے رہائی دیتا ہے۔"},{"number":50,"verse":"اِس لِئے اَے خُداوند! مَیں قَوموں کے درمِیان تیری شُکرگُزاری اور تیرے نام کی مدح سرائی کرُوں گا۔"},{"number":51,"verse":"وہ اپنے بادشاہ کو بڑی نجات عِنایت کرتاہے اور اپنے ممسُوح داؤُد اور اُس کی نسل پر ہمیشہ شفقت کرتا ہے۔"}]}
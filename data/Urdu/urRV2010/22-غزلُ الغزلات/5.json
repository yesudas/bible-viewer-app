{"bibleAbbr":"urRV2010","bookName":"غزلُ الغزلات","bookEnglishName":"Song of Songs","chapterNumber":5,"verses":[{"number":1,"verse":"( مَرد کا خطاب) مَیں اپنے باغ میں آیا ہُوں اَے میری پِیاری! میری زَوجہ! مَیں نے اپنا مُر اپنے بلسان سمیت جمع کر لِیا۔ مَیں نے اپنا شہد چھتّے سمیت کھا لِیا۔ مَیں نے اپنی مَے دُودھ سمیت پی لی ہے۔ اَے دوستو! کھاؤ پِیو۔ پِیو! ہاں اَے عزِیزو! خُوب جی بھر کے پِیو۔"},{"number":2,"verse":"( عَورت کا خطاب) ( چَوتھی غزل عَورت کا خطاب) مَیں سوتی ہُوں پر میرا دِل جاگتا ہے۔ میرے محبُوب کی آواز ہے جو کھٹکھٹاتا اور کہتاہے میرے لِئے دروازہ کھول میری محبُوبہ! میری پِیاری! میری کبُوتری! میری پاکِیزہ! کیونکہ میرا سر شبنم سے تر ہے۔ اور میری زُلفیں رات کی بُوندوں سے بھری ہیں۔"},{"number":3,"verse":"( مَرد کا خطاب) ( عَورت کا خطاب) مَیں تو کپڑے اُتار چُکی اِب پِھر کَیسے پہنُوں؟ مَیں تو اپنے پاؤں دھو چُکی اب اُن کو کیوں مَیلا کرُ و ں ؟"},{"number":4,"verse":"میرے محبُوب نے اپنا ہاتھ سُوراخ سے اندرکِیا اور میرے دِل و جِگر میں اُس کے لِئے جُنبِش ہُوئی۔"},{"number":5,"verse":"مَیں اپنے محبُوب کے لِئے دروازہ کھولنے کواُٹھی اور میرے ہاتھوں سے مُرٹپکا اور میری اُنگلِیوں سے رقِیق مُرٹپکا اور قُفل کے دستوں پر پڑا۔"},{"number":6,"verse":"مَیں نے اپنے محبُوب کے لِئے دروازہ کھولا لیکن میرا محبُوب مُڑ کر چلا گیا تھا۔ جب وہ بولا تو مَیں بے حواس ہو گئی۔ مَیں نے اُسے ڈھُونڈا پر نہ پایا۔ مَیں نے اُسے پُکارا پر اُس نے مُجھے کُچھ جواب نہ دِ یا ۔"},{"number":7,"verse":"پہرے والے جو شہر میں پِھرتے ہیں مُجھے مِلے۔ اُنہوں نے مُجھے مارا اور گھایل کِیا۔ شہر پناہ کے مُحافِظوں نے میری چادر مُجھ سے چِھین لی ۔"},{"number":8,"verse":"اَے یروشلِیم کی بیٹِیو! مَیں تُم کو قَسم دیتی ہُوں کہ اگر میرا محبُوب تُم کو مِل جائے تو اُس سے کہہ دینا کہ مَیں عِشق کی بِیمار ہُوں۔"},{"number":9,"verse":"( عَورت کا خطاب) تیرے محبُوب کو کِسی دُوسرے محبُوب پر کیا فضِیلت ہے؟ اَے عَورتوں میں سب سے جمیِلہ! تیرے محبُوب کو کِسی دُوسرے محبُوب پر کیا فَوقِیت ہے جو تُو ہم کو اِس طرح قَسم دیتی ہے؟"},{"number":10,"verse":"( عَورت کا خطاب) میرا محبُوب سُرخ و سفید ہے۔ وہ دس ہزار میں مُمتاز ہے۔"},{"number":11,"verse":"اُس کا سر خالِص سونا ہے۔ اُس کی زُلفیں پیچ در پیچ اور کوّے سی کالی ہیں۔"},{"number":12,"verse":"اُس کی آنکھیں اُن کبُوتروں کی مانِندہیں جو دُودھ میں نہا کر لبِ دریا تمکنت سے بَیٹھے ہوں۔"},{"number":13,"verse":"اُس کے رُخسار پُھولوں کے چمن اور بلسان کی اُبھری ہُوئی کِیارِیاں ہیں۔ اُس کے ہونٹ سوسن ہیں جِن سے رقِیق مُر ٹپکتا ہے۔"},{"number":14,"verse":"اُس کے ہاتھ زبرجد سے مُرصّع سونے کے حلقے ہیں۔ اُس کا پیٹ ہاتھی دانت کا کام ہے جِس پر نِیلم کے پُھول بنے ہوں۔"},{"number":15,"verse":"اُس کی ٹانگیں کُندن کے پایوں پر سنگِ مرمر کے سُتُون ہیں۔ وہ دیکھنے میں لُبنا ن اور خُوبی میں رشکِ سرو ہے۔"},{"number":16,"verse":"اُس کا مُنہ از بس شِیرِین ہے ۔ ہاں وہ سراپا عِشق انگیزہے۔ اَے یروشلِیم کی بیٹیو! یہ ہے میرا محبُوب ۔ یہ ہے میرا پِیارا۔"}]}
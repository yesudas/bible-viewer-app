{"bibleAbbr":"urRV2010","bookName":"غزلُ الغزلات","bookEnglishName":"Song of Songs","chapterNumber":3,"verses":[{"number":1,"verse":"مَیں نے رات کو اپنے پلنگ پر اُسے ڈُھونڈا جو میری جان کا پِیارا ہے۔ مَیں نے اُسے ڈُھونڈا پر نہ پایا۔"},{"number":2,"verse":"اب مَیں اُٹھوں گی اور شہر میں پِھرُوں گی۔ کُوچوں میں اور بازاروں میں اُس کو ڈھُونڈُونگی جو میری جان کا پِیارا ہے۔ مَیں نے اُسے ڈھُونڈا پر نہ پایا۔"},{"number":3,"verse":"پہرے والے جو شہر میں پِھرتے ہیں مُجھے مِلے۔ مَیں نے پُوچھا کیا تُم نے اُسے دیکھا جو میری جان کا پِیاراہے؟"},{"number":4,"verse":"ابھی مَیں اُن سے تھوڑا ہی آگے بڑھی تھی کہ میری جان کا پِیارا مُجھے مِل گیا۔ مَیں نے اُسے پکڑ رکھّا اور اُسے نہ چھوڑا جب تک کہ مَیں اُسے اپنی ماں کے گھرمیں اور اپنی والدِہ کے خَلوت خانہ میں نہ لے گئی۔"},{"number":5,"verse":"اَے یروشلِیم کی بیٹیو! مَیں تُم کو غزالوں اور مَیدان کی ہرنِیوں کی قَسم دیتی ہُو ں کہ تُم میرے پِیارے کو نہ جگاؤ نہ اُٹھاؤ جب تک کہ وہ اُٹھنا نہ چاہے۔"},{"number":6,"verse":"( تِیسری غزل عَورت کا خطاب) یہ کَون ہے جو مُر اور لُبان سے اور سَوداگروں کے تمام عِطروں سے مُعطّر ہوکر بیابان سے دُھوئیں کے سُتُون کی مانِند چلا آتاہے؟"},{"number":7,"verse":"دیکھو یہ سُلیما ن کی پالکی ہے۔ جِس کے ساتھ اِسرائیلی بہادُروں میں سے ساٹھ پہلوان ہیں۔"},{"number":8,"verse":"وہ سب کے سب شمشِیرزن اور جنگ میں ماہِر ہیں۔ رات کے خطرہ کے سبب سے ہر ایک کی تلوار اُس کی ران پر لٹک رہی ہے۔"},{"number":9,"verse":"سُلیما ن بادشاہ نے لُبنا ن کی لکڑِیوں سے اپنے لِئے ایک پالکی بنوائی۔"},{"number":10,"verse":"اُس کے ڈنڈے چاندی کے بنوائے۔ اُس کی نشِست سونے کی اور گدّی ارغوانی بنوائی اور اُس کے اندر کا فرش یروشلِیم کی بیٹِیوں نے عِشق سے مُرصّع کِیا۔"},{"number":11,"verse":"اَے صِیُّون کی بیٹیو! باہر نِکلو اور سُلیما ن بادشاہ کو دیکھو۔ اُس تاج کے ساتھ جو اُس کی ماں نے اُس کے بیاہ کے دِن اور اُس کے دِل کی شادمانی کے روز اُس کے سر پر رکھّا۔"}]}
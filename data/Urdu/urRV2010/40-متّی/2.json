{"bibleAbbr":"urRV2010","bookName":"متّی","bookEnglishName":"Matthew","chapterNumber":2,"verses":[{"number":1,"verse":"( پُورب (مَشرِق) سے آنے والے مُلاقاتی) جب یِسُو ع ہیرود یس بادشاہ کے زمانہ میں یہُودیہ کے بَیت لحم میں پَیدا ہُؤا تو دیکھو کئی مجُوسی پُورب سے یروشلِیم میں یہ کہتے ہُوئے آئے کہ۔"},{"number":2,"verse":"یہُودِیوں کا بادشاہ جو پَیدا ہُؤا ہے وہ کہاں ہے؟ کیونکہ پُورب میں اُس کا ستارہ دیکھ کر ہم اُسے سِجدہ کرنے آئے ہیں۔"},{"number":3,"verse":"یہ سُن کر ہیرود یس بادشاہ اور اُس کے ساتھ یروشلِیم کے سب لوگ گھبرا گئے۔"},{"number":4,"verse":"اور اُس نے قَوم کے سب سردار کاہِنوں اور فقِیہوں کو جمع کر کے اُن سے پُوچھا کہ مسِیح کی پَیدایش کہاں ہونی چاہئے؟۔"},{"number":5,"verse":"اُنہوں نے اُس سے کہا یہُودیہ کے بَیت لحم میں کیونکہ نبی کی معرفت یُوں لِکھا گیا ہے کہ"},{"number":6,"verse":"اَے بَیت لحم یہُو داہ کے علاقے تُو یہُودا ہ کے حاکِموں میں ہرگِز سب سے چھوٹا نہیں۔ کیونکہ تُجھ میں سے ایک سردار نکِلے گا جو میری اُمّت اِسرا ئیل کی گلّہ بانی کرے گا۔"},{"number":7,"verse":"اِس پر ہیرود یس نے مجُوسِیوں کو چُپکے سے بُلا کر اُن سے تحقِیق کی کہ وہ ستارہ کِس وقت دِکھائی دِیا تھا۔"},{"number":8,"verse":"اور یہ کہہ کر اُنہیں بَیت لحم کو بھیجا کہ جا کر اُس بچّے کی بابت ٹِھیک ٹِھیک دریافت کرو اور جب وہ مِلے تو مُجھے خبر دو تاکہ مَیں بھی آ کر اُسے سِجدہ کرُوں۔"},{"number":9,"verse":"وہ بادشاہ کی بات سُن کر روانہ ہُوئے اور دیکھو جو ستارہ اُنہوں نے پُورب میں دیکھا تھا وہ اُن کے آگے آگے چلا۔ یہاں تک کہ اُس جگہ کے اُوپر جا کر ٹھہر گیا جہاں وہ بچّہ تھا۔"},{"number":10,"verse":"وہ ستارے کو دیکھ کر نِہایت خُوش ہُوئے۔"},{"number":11,"verse":"اور اُس گھر میں پُہنچ کر بچّے کو اُس کی ماں مر یم کے پاس دیکھا اور اُس کے آگے گِر کر سِجدہ کِیا اور اپنے ڈِبّے کھول کر سونا اور لُبان اور ُمر اُس کونذر کِیا۔"},{"number":12,"verse":"اور ہیرود یس کے پاس پِھر نہ جانے کی ہدایت خواب میں پا کر دُوسری راہ سے اپنے مُلک کو روانہ ہُوئے۔"},{"number":13,"verse":"( مِصر کو بھاگ جانا) جب وہ روانہ ہو گئے تو دیکھو خُداوند کے فرِشتہ نے یُوسف کو خواب میں دِکھائی دے کرکہا اُٹھ ۔ بچّے اور اُس کی ماں کو ساتھ لے کر مِصر کو بھاگ جا اور جب تک کہ مَیں تُجھ سے نہ کہُوں وہیں رہنا کیونکہ ہیرود یس اِس بچّے کو تلاش کرنے کو ہے تاکہ اِسے ہلاک کرے۔"},{"number":14,"verse":"پس وہ اُٹھا اور رات کے وقت بچّے اور اُس کی ماں کوساتھ لے کر مِصر کو روانہ ہو گیا۔"},{"number":15,"verse":"اور ہیرود یس کے مَرنے تک وہیں رہا تاکہ جو خُداوند نے نبی کی معرفت کہا تھا وہ پُورا ہو کہ مِصر میں سے مَیں نے اپنے بیٹے کو بُلایا۔"},{"number":16,"verse":"( بچّوں کا قتلِ عام) جب ہیرود یس نے دیکھا کہ مجُوسِیوں نے میرے ساتھ ہنسی کی تو نِہایت غُصّے ہُؤا اور آدمی بھیج کر بَیت لحم اور اُس کی سب سرحدّوں کے اندر کے اُن سب لڑکوں کو قتل کروا دِیا جو دو دو برس کے یا اِس سے چھوٹے تھے ۔ اُس وقت کے حِساب سے جو اُس نے مجُوسِیوں سے تحقِیق کی تھی۔"},{"number":17,"verse":"اُس وقت وہ بات پُوری ہُوئی جو یِرمیا ہ نبی کی معرفت کہی گئی تھی کہ۔"},{"number":18,"verse":"رامہ میں آواز سُنائی دی۔ رونا اور بڑا ماتم ۔ راخِل اپنے بچّوں کو رو رہی ہے اور تسلّی قبُول نہیں کرتی اِس لِئے کہ وہ نہیں ہیں۔"},{"number":19,"verse":"( مِصر سے واپسی) جب ہیرود یس مَر گیا تو دیکھو خُداوند کے فرِشتہ نے مِصر میں یُوسف کو خواب میں دِکھائی دے کر کہا کہ۔"},{"number":20,"verse":"اُٹھ اِس بچّے اور اِس کی ماں کو لے کر اِسرا ئیل کے مُلک میں چلا جا کیونکہ جو بچّے کی جان کے خواہاں تھے وہ مَر گئے۔"},{"number":21,"verse":"پس وہ اُٹھا اور بچّے اور اُس کی ماں کو ساتھ لے کر اِسرا ئیل کے مُلک میں آگیا۔"},{"number":22,"verse":"مگر جب سُنا کہ اَرخلا ؤس اپنے باپ ہیرود یس کی جگہ یہُودیہ میں بادشاہی کرتا ہے تو وہاں جانے سے ڈرا اور خواب میں ہدایت پا کر گلِیل کے عِلاقہ کو روانہ ہو گیا۔"},{"number":23,"verse":"اور ناصرۃ نام ایک شہر میں جا بسا تاکہ جو نبِیوں کی معرفت کہا گیا تھا وہ پُورا ہو کہ وہ ناصری کہلائے گا۔"}]}
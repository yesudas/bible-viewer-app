{"bibleAbbr":"urRV2010","bookName":"یسعیاہ","bookEnglishName":"Isaiah","chapterNumber":51,"verses":[{"number":1,"verse":"( یروشلیِم کے لِئے تسلّی بخش باتیں) اَے لوگو جو صداقت کی پَیروی کرتے ہو اور خُداوندکے جویان ہو میری سُنو! اُس چٹان پر جِس میں سے تُم کاٹے گئے ہو اور اُس گڑھے کے سُوراخ پر جہاں سے تُم کھودے گئے ہو نظر کرو۔"},{"number":2,"verse":"اپنے باپ ابرہا م پر اور سار ہ پر جِس سے تُم پَیدا ہُوئے نِگاہ کرو کہ جب مَیں نے اُسے بُلایا وہ اکیلاتھا پر مَیں نے اُس کو برکت دی اور اُس کو کثرت بخشی۔"},{"number":3,"verse":"یقِیناً خُداوند صِیُّون کو تسلّی دے گا ۔ وہ اُس کے تمام وِیرانوں کی دِل داری کرے گا ۔ وہ اُس کا بیابان عدن کی مانِند اور اُس کا صحرا خُداوند کے باغ کی مانِند بنائے گا۔ خُوشی اور شادمانی اُس میں پائی جائے گی ۔ شُکرگُذاری اور گانے کی آواز اُس میں ہو گی۔"},{"number":4,"verse":"میری طرف مُتوجِّہ ہو اَے میرے لوگو! میری طرف کان لگا اَے میری اُمّت! کیونکہ شرِیعت مُجھ سے صادِر ہوگی اور مَیں اپنے عدل کو لوگوں کی رَوشنی کے لِئے قائِم کرُوں گا۔"},{"number":5,"verse":"میری صداقت نزدِیک ہے۔ میری نجات ظاہِرہے اور میرے بازُو لوگوں پر حُکمرانی کریں گے ۔ جزِیرے میرا اِنتظارکریں گے اور میرے بازُو پر اُن کا توکُّل ہو گا۔"},{"number":6,"verse":"اپنی آنکھیں آسمان کی طرف اُٹھاؤ اور نِیچے زمِین پر نِگاہ کرو کیونکہ آسمان دُھوئیں کی مانِند غائِب ہوجائیں گے اور زمِین کپڑے کی طرح پُرانی ہو جائے گی اوراُس کے باشِندے مچھّروں کی طرح مَر جائیں گے لیکن میری نجات ابد تک رہے گی اور میری صداقت مَوقُوف نہ ہو گی۔"},{"number":7,"verse":"اَے صداقت شِناسو! میری سُنو ۔ اَے لوگو جِن کے دِل میں میری شرِیعت ہے! اِنسان کی ملامت سے نہ ڈرو اور اُن کی طعنہ زنی سے ہِراسان نہ ہو۔"},{"number":8,"verse":"کیونکہ کِیڑا اُن کو کپڑے کی مانِند کھائے گا اور کِرم اُن کو پشمِینہ کی طرح کھا جائے گا لیکن میری صداقت ابدتک رہے گی اور میری نجات پُشت در پُشت۔"},{"number":9,"verse":"جاگ جاگ اَے خُداوند کے بازُو ۔ توانائی سے مُلبّس ہو! جاگ جَیسا قدِیم زمانہ میں اور گُذشتہ پُشتوں میں ۔ کیا تُو وُہی نہیں جِس نے رہب کو ٹُکڑے ٹُکڑے کِیااور اژدہا کو چھیدا؟۔"},{"number":10,"verse":"کیا تُو وُہی نہیں جِس نے سمُندر یعنی بحرِ عمِیق کے پانی کو سُکھا ڈالا ۔ جِس نے بحر کی تہ کو راستہ بناڈالا تاکہ جِن کا فِدیہ دِیا گیا اُسے عبُور کریں؟۔"},{"number":11,"verse":"سو وہ جِن کو خُداوند نے مخلصی بخشی لَوٹیں گے اور گاتے ہُوئے صِیُّون میں آئیں گے اور ابدی سرُور اُن کے سروں پر ہو گا ۔ وہ خُوشی اور شادمانی حاصِل کریں گے اور غم و اندوہ کافُور ہو جائیں گے۔"},{"number":12,"verse":"تُم کو تسلّی دینے والا مَیں ہی ہُوں ۔ تُو کَون ہے جو فانی اِنسان سے اور آدم زاد سے جو گھاس کی مانِند ہوجائے گا ڈرتا ہے۔"},{"number":13,"verse":"اور خُداوند اپنے خالِق کو بُھول گیا ہے جِس نے آسمان کو تانا اور زمِین کی بُنیاد ڈالی اور تُو ہر وقت ظالِم کے جوش و خروش سے کہ گویا وہ ہلاک کرنے کو تیّار ہے ڈرتا ہے؟ پر ظالِم کا جوش و خروش کہاں ہے؟۔"},{"number":14,"verse":"جلاوطن اسِیر جلدی سے آزاد کِیا جائے گا ۔ وہ غار میں نہ مَرے گا اور اُس کی روٹی کم نہ ہو گی۔"},{"number":15,"verse":"کیونکہ مَیں ہی خُداوند تیرا خُدا ہُوں جو مَوجزن سمُندرکو تھما دیتا ہُوں ۔ میرا نام ربُّ الافواج ہے۔"},{"number":16,"verse":"اور مَیں نے اپنا کلام تیرے مُنہ میں ڈالا اور تُجھے اپنے ہاتھ کے سایہ تلے چُھپا رکھّا تاکہ افلاک کو برپاکرُوں اور زمِین کی بُنیاد ڈالُوں اور اہلِ صِیُّون سے کہُوں کہ تُم میرے لوگ ہو۔"},{"number":17,"verse":"( یروشلیِم کے دُکھوں کا خاتمہ) جاگ جاگ! اُٹھ اَے یروشلیِم ! تُو نے خُداوند کے ہاتھ سے اُس کے غضب کا پِیالہ پِیا ۔ تُو نے ڈگمگانے کا جام تلچھٹ سمیت پی لِیا۔"},{"number":18,"verse":"اُن سب بیٹوں میں جو اُس سے پَیدا ہُوئے کوئی نہیں جو اُس کا رہنُما ہو اور اُن سب بیٹوں میں جِن کو اُس نے پالا ایک بھی نہیں جو اُس کا ہاتھ پکڑے۔"},{"number":19,"verse":"یہ دو حادثے تُجھ پر آ پڑے ۔ کَون تیرا غم خوار ہوگا؟ وِیرانی اور ہلاکت ۔ کال اور تلوار ۔ مَیں کیونکر تُجھے تسلّی دُوں؟۔"},{"number":20,"verse":"تیرے بیٹے ہر کُوچہ کے مدخل میں اَیسے بے ہوش پڑے ہیں جَیسے ہرن دَام میں ۔ وہ خُداوند کے غضب اور تیرے خُداکی دھمکی سے بے خُود ہیں۔"},{"number":21,"verse":"پس اب تُو جو بدحال اور مست ہے پر مَے سے نہیں یہ بات سُن۔"},{"number":22,"verse":"تیرا خُداوند یہووا ہ ہاں تیرا خُدا جو اپنے لوگوں کی وکالت کرتا ہے ۔ یُوں فرماتا ہے کہ دیکھ مَیں ڈگمگانے کا پِیالہ اور اپنے قہر کا جام تیرے ہاتھ سے لے لُوں گا۔ تُو اُسے پِھر کبھی نہ پِئے گی۔"},{"number":23,"verse":"اور مَیں اُسے اُن کے ہاتھ میں دُوں گا جو تُجھے دُکھ دیتے اور جو تُجھ سے کہتے تھے کہ جُھک جا تاکہ ہم تیرے اُوپر سے گُذریں اور تُو نے اپنی پِیٹھ کو گویا زمِین بلکہ گُذرنے والوں کے لِئے سڑک بنا دِیا۔"}]}
{"bibleAbbr":"urRV2010","bookName":"یسعیاہ","bookEnglishName":"Isaiah","chapterNumber":62,"verses":[{"number":1,"verse":"صِیُّون کی خاطِر مَیں چُپ نہ رہُوں گا اور یروشلیِم کی خاطِر مَیں دَم نہ لُوں گا جب تک کہ اُس کی صداقت نُور کی مانِند نہ چمکے اور اُس کی نجات روشن چراغ کی طرح جلوہ گر نہ ہو۔"},{"number":2,"verse":"تب قَوموں پر تیری صداقت اور سب بادشاہوں پر تیری شَوکت ظاہِر ہو گی اور تُو ایک نئے نام سے کہلائے گی جو خُداوند کے مُنہ سے نِکلے گا۔"},{"number":3,"verse":"اور تُو خُداوند کے ہاتھ میں جلالی تاج اور اپنے خُداکی ہتھیلی میں شاہانہ افسر ہو گی۔"},{"number":4,"verse":"تُو آگے کو مترُوکہ نہ کہلائے گی اور تیرے مُلک کا نام پِھر کبھی خرابہ نہ ہو گا بلکہ تُو پِیاری اور تیری سرزمِین سُہاگن کہلائے گی کیونکہ خُداوند تُجھ سے خُوش ہے اورتیری زمِین خاوند والی ہو گی۔"},{"number":5,"verse":"کیونکہ جِس طرح جوان مَرد کُنواری عَورت کو بیاہ لاتاہے اُسی طرح تیرے بیٹے تُجھے بیاہ لیں گے ٍٍ اور جِس طرح دُلہا دُلہن میں راحت پاتا ہے اُسی طرح تیرا خُدا تُجھ میں مسرُور ہو گا۔"},{"number":6,"verse":"اَے یروشلیِم مَیں نے تیری دِیواروں پر نِگہبان مُقرّرکِئے ہیں ۔ وہ دِن رات کبھی خاموش نہ ہوں گے ۔ اَے خُداوند کا ذِکر کرنے والو خاموش نہ ہو۔"},{"number":7,"verse":"اور جب تک وہ یروشلیِم کو قائِم کر کے رُویِ زمِین پر محمُود نہ بنائے اُسے آرام نہ لینے دو۔"},{"number":8,"verse":"خُداوند نے اپنے دہنے ہاتھ اور اپنے قوی بازُو کی قَسم کھائی ہے کہ یقِیناً مَیں آگے کو تیرا غلّہ تیرے دُشمنوں کے کھانے کو نہ دُوں گا اور بے گانوں کے بیٹے تیری مَے جِس کے لِئے تُو نے مِحنت کی نہیں پِئیں گے۔"},{"number":9,"verse":"بلکہ وُہی جِنہوں نے فصل جمع کی ہے اُس میں سے کھائیں گے اور خُداوند کی حمد کریں گے اور وہ جو ذخِیرہ میں لائے ہیں اُسے میرے مَقدِس کی بارگاہوں میں پِئیں گے۔"},{"number":10,"verse":"گُذر جاؤ! پھاٹکوں میں سے گُذر جاؤ! لوگوں کے لِئے راہ درُست کرو اور شاہراہ اُونچی اور بُلند کرو ۔ پتّھر چُن کر صاف کر دو ۔ لوگوں کے لِئے جھنڈا کھڑا کرو۔"},{"number":11,"verse":"دیکھ خُداوند نے اِنتہایِ زمِین تک اِعلان کر دِیا ہے ۔ دُخترِ صِیُّون سے کہو دیکھ تیرا نجات دینے والاآتا ہے ۔ دیکھ اُس کا اجر اُس کے ساتھ اور اُس کا کام اُس کے سامنے ہے۔"},{"number":12,"verse":"اور وہ مُقدّس لوگ اور خُداوند کے خرِیدے ہُوئے کہلائیں گے اور تُو مطلُوبہ یعنی غَیر مترُوک شہر کہلائے گی۔"}]}
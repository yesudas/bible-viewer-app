{"bibleAbbr":"urRV2010","bookName":"یسعیاہ","bookEnglishName":"Isaiah","chapterNumber":43,"verses":[{"number":1,"verse":"( خُداونداپنی اُمّت کو چُھڑانے کا وعدہ کرتا ہے) اور اب اَے یعقُو ب! خُداوند جِس نے تُجھ کو پَیدا کِیااور جِس نے اَے اِسرائیل تُجھ کو بنایا یُوں فرماتا ہے کہ خَوف نہ کر کیونکہ مَیں نے تیرا فِدیہ دِیا ہے ۔ مَیں نے تیرا نام لے کر تُجھے بُلایا ہے ۔ تُو میرا ہے۔"},{"number":2,"verse":"جب تُو سَیلاب میں سے گُذرے گا تو مَیں تیرے ساتھ ہُوں گا اور جب تُو ندیوں کو عبُور کرے گا تو وہ تُجھے نہ ڈُبائیں گی۔ جب تُو آگ پر چلے گا تو تُجھے آنچ نہ لگے گی اور شُعلہ تُجھے نہ جلائے گا۔"},{"number":3,"verse":"کیونکہ مَیں خُداوند تیرا خُدا اِسرائیل کا قُدُّوس تیرا نجات دینے والا ہُوں ۔ مَیں نے تیرے فِدیہ میں مِصر کو اور تیرے بدلے کُو ش اور سبا کو دِیا۔"},{"number":4,"verse":"چُونکہ تُو میری نِگاہ میں بیش قِیمت اور مُکرّم ٹھہرا اور مَیں نے تُجھ سے مُحبّت رکھّی اِس لِئے مَیں تیرے بدلے لوگ اور تیری جان کے عِوض میں اُمّتیں دے دُوں گا۔"},{"number":5,"verse":"تُو خَوف نہ کر کیونکہ مَیں تیرے ساتھ ہُوں ۔ مَیں تیری نسل کو مشرِق سے لے آؤُں گا اور مغرِب سے تُجھے فراہم کرُوں گا۔"},{"number":6,"verse":"مَیں شِمال سے کہُوں گا کہ دے ڈال اور جنُوب سے کہ رکھ نہ چھوڑ ۔ میرے بیٹوں کو دُور سے اور میری بیٹِیوں کو زمِین کی اِنتہا سے لاؤ۔"},{"number":7,"verse":"ہر ایک کو جو میرے نام سے کہلاتا ہے اور جِس کو مَیں نے اپنے جلال کے لِئے خلق کِیا جِسے مَیں نے پَیدا کِیاہاں جِسے مَیں ہی نے بنایا۔"},{"number":8,"verse":"( اِسرا ئیل خُداوندکا گواہ ہے) اُن اندھے لوگوں کو جو آنکھیں رکھتے ہیں اور اُن بہروں کو جِن کے کان ہیں باہر لاؤ۔"},{"number":9,"verse":"تمام قَومیں فراہم کی جائیں اور سب اُمّتیں جمع ہوں ۔ اُن کے درمِیان کَون ہے جو اُسے بیان کرے یا ہم کو پِچھلی باتیں بتائے؟ وہ اپنے گواہوں کو لائیں تاکہ وہ سچّے ثابِت ہوں اور لوگ سُنیں اور کہیں کہ یہ سچ ہے۔"},{"number":10,"verse":"خُداوند فرماتا ہے تُم میرے گواہ ہو اور میرا خادِم بھی جِسے مَیں نے برگُزِیدہ کِیا تاکہ تُم جانو اورمُجھ پر اِیمان لاؤ اور سمجھو کہ مَیں وُہی ہُوں ۔ مُجھ سے پہلے کوئی خُدا نہ ہُؤا اور میرے بعد بھی کوئی نہ ہو گا۔"},{"number":11,"verse":"مَیں ہی یہووا ہ ہُوں اور میرے سِوا کوئی بچانے والانہیں۔"},{"number":12,"verse":"مَیں نے اِعلان کِیا اور مَیں نے نجات بخشی اور مَیں ہی نے ظاہِر کِیا جب تُم میں کوئی اجنبی معبُود نہ تھا۔ سو تُم میرے گواہ ہو خُداوند فرماتا ہے کہ مَیں ہی خُدا ہُوں۔"},{"number":13,"verse":"آج سے مَیں ہی ہُوں اور کوئی نہیں جو میرے ہاتھ سے چُھڑا سکے ۔ مَیں کام کرُوں گا ۔ کَون ہے جو اُسے رَدّکر سکے؟۔"},{"number":14,"verse":"( بابل سے رِہائی) خُداوند تُمہارا نجات دینے والا اِسرائیل کا قُدُّوس یُوں فرماتا ہے کہ تُمہاری خاطِر مَیں نے بابل پر خُرُوج کرایا اور مَیں اُن سب کو فراریوں کی حالت میں اور کَسدیوں کو بھی جو اپنے جہازوں میں للکارتے تھے لے آؤُں گا۔"},{"number":15,"verse":"مَیں خُداوند تُمہارا قُدُّوس اِسرائیل کا خالِق تُمہارا بادشاہ ہُوں۔"},{"number":16,"verse":"جِس نے سمُندر میں راہ اور سَیلاب میں گُذرگاہ بنائی۔"},{"number":17,"verse":"جو جنگی رتھوں اور گھوڑوں اور لشکر اور بہادُروں کونِکال لاتا ہے ۔ (وہ سب کے سب لیٹ گئے ۔ وہ پِھر نہ اُٹھیں گے وہ بُجھ گئے ہاں وہ بتّی کی طرح بُجھ گئے)۔"},{"number":18,"verse":"یعنی خُداوند یُوں فرماتا ہے کہ پِچھلی باتوں کو یادنہ کرو اور قدِیم باتوں پر سوچتے نہ رہو۔"},{"number":19,"verse":"دیکھو مَیں ایک نیا کام کرُوں گا ۔ اب وہ ظہُور میں آئے گا ۔ کیا تُم اُس سے ناواقِف رہو گے؟ ہاں مَیں بیابان میں ایک راہ اور صحرا میں ندیاں جاری کرُوں گا۔"},{"number":20,"verse":"جنگلی جانور گِیدڑ اور شُتر مُرغ میری تعظِیم کریں گے کیونکہ مَیں بیابان میں پانی اور صحرا میں ندیاں جاری کرُوں گا تاکہ میرے لوگوں کے لِئے یعنی میرے برگُزِیدوں کے پِینے کے لِئے ہوں۔"},{"number":21,"verse":"مَیں نے اِن لوگوں کو اپنے لِئے بنایا تاکہ وہ میری حمد کریں۔"},{"number":22,"verse":"( اِسرا ئیل کا گُناہ) تَو بھی اَے یعقُو ب! تُو نے مُجھے نہ پُکارا بلکہ اَے اِسرائیل ! تُو مُجھ سے تنگ آ گیا۔"},{"number":23,"verse":"تُو برّوں کو اپنی سوختنی قُربانِیوں کے لِئے میرے حضُور نہیں لایا اور تُو نے اپنے ذبِیحوں سے میری تعظِیم نہیں کی ۔ مَیں نے تُجھے ہدیہ لانے پر مجبُور نہیں کِیا اور لُبان جلانے کی تکلِیف نہیں دی۔"},{"number":24,"verse":"تُو نے رُوپیہ سے میرے لِئے اگر کو نہیں خرِیدا اورتُو نے مُجھے اپنے ذبِیحوں کی چربی سے سیر نہیں کِیا لیکن تُو نے اپنے گُناہوں سے مُجھے زیربار کِیا اور اپنی خطاؤں سے مُجھے بیزار کر دِیا۔"},{"number":25,"verse":"مَیں ہی وہ ہُوں جو اپنے نام کی خاطِر تیرے گُناہوں کو مِٹاتا ہُوں اور مَیں تیری خطاؤں کو یاد نہیں رکُھّوں گا۔"},{"number":26,"verse":"مُجھے یاد دِلا ۔ ہم آپس میں بحث کریں ۔ اپنا حال بیان کر تاکہ تُو صادِق ٹھہرے۔"},{"number":27,"verse":"تیرے بڑے باپ نے گُناہ کِیا اور تیرے تفسِیر کرنے والوں نے میری مُخالفت کی ہے۔"},{"number":28,"verse":"اِس لِئے مَیں نے مَقدِس کے امِیروں کو ناپاک ٹھہرایا اور یعقُو ب کو لَعنت اور اِسرائیل کو طعنہ زنی کے حوالہ کِیا۔"}]}
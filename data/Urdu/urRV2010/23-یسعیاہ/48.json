{"bibleAbbr":"urRV2010","bookName":"یسعیاہ","bookEnglishName":"Isaiah","chapterNumber":48,"verses":[{"number":1,"verse":"( خُدامُستقبِل کا خُداوند ہے) یہ بات سُنو اَے یعقُو ب کے گھرانے جو اِسرائیل کے نام سے کہلاتے ہو اور یہُودا ہ کے چشمہ سے نِکلے ہو جوخُداوند کا نام لے کر قَسم کھاتے ہو اور اِسرائیل کے خُدا کا اِقرار کرتے ہو پر امانت اور صداقت سے نہیں۔"},{"number":2,"verse":"کیونکہ وہ شہر قُدس کے لوگ کہلاتے ہیں اور اِسرائیل کے خُدا پر توکُّل کرتے ہیں جِس کا نام ربُّ الافواج ہے۔"},{"number":3,"verse":"مَیں نے قدِیم سے ہونے والی باتوں کی خبر دی ہے ۔ ہاں وہ میرے مُنہ سے نِکلِیں ۔ مَیں نے اُن کو ظاہِر کِیا۔ مَیں ناگہان اُن کو عمل میں لایا اور وہ وقُوع میں آئِیں۔"},{"number":4,"verse":"چُونکہ مَیں جانتا تھا کہ تُو ضِدّی ہے اور تیری گردن کا پٹھا لوہے کا ہے اور تیری پیشانی پِیتل کی ہے۔"},{"number":5,"verse":"اِس لِئے مَیں نے قدِیم ہی سے یہ باتیں تُجھے کہہ سُنائِیں اور اُن کے واقِع ہونے سے پیشتر تُجھ پر ظاہِر کر دِیا تا نہ ہو کہ تُو کہے میرے بُت نے یہ کام کِیا اور میرے کھودے ہُوئے صنم نے اور میری ڈھالی ہُوئی مُورت نے یہ باتیں فرمائِیں۔"},{"number":6,"verse":"تُو نے یہ سُنا ہے سو اِس سب پر توجُّہ کر ۔ کیا تُم اِس کا اِقرار نہ کرو گے؟ اب مَیں تُجھے نئی چِیزیں اورپوشِیدہ باتیں جِن سے تُو واقِف نہ تھا دِکھاتا ہُوں۔"},{"number":7,"verse":"وہ ابھی خلق کی گئی ہیں ۔ قدِیم سے نہیں بلکہ آج سے پہلے تُو نے اُن کو سُنا بھی نہ تھا تا نہ ہو کہ تُوکہے دیکھ مَیں جانتا تھا۔"},{"number":8,"verse":"ہاں تُو نے نہ سُنا نہ جانا ۔ ہاں قدِیم ہی سے تیرے کان کُھلے نہ تھے کیونکہ مَیں جانتا تھا کہ تُو بِالکُل بے وفا ہے اور رَحِم ہی سے خطاکار کہلاتا ہے۔"},{"number":9,"verse":"مَیں اپنے نام کی خاطِر اپنے غضب میں تاخِیر کرُوں گا اور اپنے جلال کی خاطِر تُجھ سے باز رہُوں گا کہ تُجھے کاٹ نہ ڈالُوں۔"},{"number":10,"verse":"دیکھ مَیں نے تُجھے صاف کِیا لیکن چاندی کی مانِندنہیں ۔ مَیں نے مُصِیبت کی کُٹھالی میں تُجھے صاف کِیا۔"},{"number":11,"verse":"مَیں نے اپنی خاطِر ہاں اپنی ہی خاطِر یہ کِیا ہے کیونکہ میرے نام کی تکفِیر کیوں ہو؟ مَیں تو اپنی شَوکت دُوسرے کو نہیں دینے کا۔"},{"number":12,"verse":"( خورس ، خُداوندکا چُنا ہُؤا لیڈر) اَے یعقُو ب! میری سُن اور اَے اِسرائیل جو میرا بُلایا ہُؤا ہے! مَیں وُہی ہُوں ۔ مَیں ہی اوّل اور مَیں ہی آخِر ہُوں۔"},{"number":13,"verse":"یقِیناً میرے ہی ہاتھ نے زمِین کی بُنیاد ڈالی اورمیرے دہنے ہاتھ نے آسمان کو پَھیلایا ۔ مَیں اُن کو پُکارتاہُوں اور وہ حاضِر ہو جاتے ہیں۔"},{"number":14,"verse":"تُم سب جمع ہو کر سُنو ۔ اُن میں سے کِس نے اِن باتوں کی خبر دی ہے؟ وہ جِسے خُداوند نے پسند کِیا ہے اُس کی خُوشی کو بابل کے مُتعلِّق عمل میں لائے گا اور اُسی کا ہاتھ کسدیوں کی مُخالفت میں ہو گا۔"},{"number":15,"verse":"مَیں نے ہاں مَیں ہی نے کہا ۔ مَیں ہی نے اُسے بُلایا۔ مَیں اُسے لایا ہُوں اور وہ اپنی روِش میں برومند ہوگا۔"},{"number":16,"verse":"میرے نزدِیک آؤ اور یہ سُنو ۔ مَیں نے شرُوع ہی سے پوشِیدگی میں کلام نہیں کِیا ۔ جِس وقت سے کہ وہ تھامَیں وہِیں تھا اور اب خُداوند خُدا نے اور اُس کی رُوح نے مُجھ کو بھیجا ہے۔ اپنی اُمّت کے لِئے خُداوندکا منصُوبہ"},{"number":17,"verse":"خُداوند تیرا فِدیہ دینے والا اِسرائیل کا قُدُّوس یُوں فرماتا ہے کہ مَیں ہی خُداوند تیرا خُدا ہُوں جوتُجھے مُفِید تعلِیم دیتا ہُوں اور تُجھے اُس راہ میں جِس میں تُجھے جانا ہے لے چلتا ہُوں۔"},{"number":18,"verse":"کاش کہ تُو میرے احکام کا شِنوا ہوتا اور تیری سلامتی نہر کی مانِند اور تیری صداقت سمُندر کی مَوجوں کی مانِندہوتی۔"},{"number":19,"verse":"تیری نسل ریت کی مانِند ہوتی اور تیرے صُلبی فرزند اُس کے ذرّوں کی مانِند بکثرت ہوتے اور اُس کا نام میرے حضُور سے کاٹا اور مِٹایا نہ جاتا۔"},{"number":20,"verse":"تُم بابل سے نِکلو ۔ کسدیوں کے درمِیان سے بھاگو۔ نغمہ کی آواز سے بیان کرو ۔ اِسے مشہُور کرو ۔ ہاں اِس کی خبر زمِین کے کناروں تک پُہنچاؤ ۔ کہتے جاؤ کہ خُداوند نے اپنے خادِم یعقُو ب کا فِدیہ دِیا۔"},{"number":21,"verse":"اور جب وہ اُن کو بیابان میں سے لے گیا تو وہ پِیاسے نہ ہُوئے ۔ اُس نے اُن کے لِئے چٹان میں سے پانی نِکالا۔ اُس نے چٹان کو چِیرا اور پانی پُھوٹ نِکلا۔"},{"number":22,"verse":"خُداوند فرماتا ہے کہ شرِیروں کے لِئے سلامتی نہیں۔"}]}
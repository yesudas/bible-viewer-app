{"bibleAbbr":"urRV2010","bookName":"یسعیاہ","bookEnglishName":"Isaiah","chapterNumber":35,"verses":[{"number":1,"verse":"( پاکِیزگی کی شاہراہ) بیابان اور وِیرانہ شادمان ہوں گے اور دشت خُوشی کرے گااور نرگِس کی مانِند شگُفتہ ہو گا۔"},{"number":2,"verse":"اُس میں کثرت سے کلِیاں نِکلیں گی ۔ وہ شادمانی سے گاکر خُوشی کرے گا ۔ لُبنا ن کی شَوکت اورکرمِل اور شارُو ن کی زِینت اُسے دی جائے گی ۔ وہ خُداوند کا جلال اور ہمارے خُدا کی حشمت دیکھیں گے۔"},{"number":3,"verse":"کمزور ہاتھوں کو زور اور ناتوان گُھٹنوں کو توانائی دو۔"},{"number":4,"verse":"اُن کو جو کچ دِلے ہیں کہو ہِمّت باندھو مت ڈرو ۔ دیکھوتُمہارا خُدا سزا اور جزا لِئے آتا ہے ۔ ہاں خُدا ہی آئے گا اور تُم کو بچائے گا۔"},{"number":5,"verse":"اُس وقت اندھوں کی آنکھیں وا کی جائیں گی اور بہروں کے کان کھولے جائیں گے۔"},{"number":6,"verse":"تب لنگڑے ہرن کی مانِند چَوکڑیاں بھریں گے اور گُونگے کی زُبان گائے گی کیونکہ بیابان میں پانی اور دشت میں ندیاں پُھوٹ نِکلیں گی۔"},{"number":7,"verse":"بلکہ سراب تالاب ہو جائے گا اور پِیاسی زمِین چشمہ بن جائے گی ۔ گِیدڑوں کی ماندوں میں جہاں وہ پڑے تھے نَے اور نل کا ٹِھکانا ہو گا۔"},{"number":8,"verse":"اور وہاں ایک شاہراہ اور گُذر گاہ ہو گی جو مُقدّس راہ کہلائے گی جِس سے کوئی ناپاک گُذر نہ کرے گا ۔ لیکن یہ مُسافِروں کے لِئے ہو گی ۔ احمق بھی اُس میں گُمراہ نہ ہوں گے۔"},{"number":9,"verse":"وہاں شیرِ بَبر نہ ہو گا اور نہ کوئی درِندہ اُس پرچڑھے گا نہ وہاں پایا جائے گا لیکن جِن کا فِدیہ دِیا گیاوہاں سَیر کریں گے۔"},{"number":10,"verse":"اور جِن کو خُداوند نے مخلصی بخشی لَوٹیں گے اور صِیُّون میں گاتے ہُوئے آئیں گے اور ابدی سرُور اُن کے سروں پرہو گا ۔ وہ خُوشی اور شادمانی حاصِل کریں گے اور غم واندوہ کافُور ہو جائیں گے۔ اسُوری یروشلیِم کو دھمکا تے ہیں"}]}
{"bibleAbbr":"urRV2010","bookName":"یسعیاہ","bookEnglishName":"Isaiah","chapterNumber":52,"verses":[{"number":1,"verse":"( خُداوند یروشلیِم کو چُھڑائے گا) جاگ جاگ اَے صِیُّون اپنی شَوکت سے مُلبّس ہو! اَے یروشلیِم مُقدّس شہر اپنا خُوش نُما لِباس پہن لے! کیونکہ آگے کو کوئی نامختُون یا ناپاک تُجھ میں کبھی داخِل نہ ہو گا۔"},{"number":2,"verse":"اپنے اُوپر سے گرد جھاڑ دے ۔ اُٹھ کر بَیٹھ ۔ اَے یروشلیِم ! اَے اسِیر دُخترِ صِیُّون ! اپنی گردن کے بندھنوں کو کھول ڈال۔"},{"number":3,"verse":"کیونکہ خُداوند یُوں فرماتا ہے کہ تُم مُفت بیچے گئے اور تُم بے زر ہی آزاد کِئے جاؤ گے۔"},{"number":4,"verse":"خُداوند خُدا یُوں فرماتا ہے کہ میرے لوگ اِبتدا میں مِصر کو گئے کہ وہاں مُسافِر ہو کر رہیں ۔ اسُوریوں نے بھی بے سبب اُن پر ظُلم کِیا۔"},{"number":5,"verse":"پس خُداوند یُوں فرماتا ہے کہ اب میرا یہاں کیا کام حالانکہ میرے لوگ مُفت اسِیری میں گئے ہیں؟ وہ جو اُن پر مُسلّط ہیں للکارتے ہیں خُداوند فرماتا ہے اور ہرروز مُتواتِر میرے نام کی تکفِیر کی جاتی ہے۔"},{"number":6,"verse":"یقِیناً میرے لوگ میرا نام جانیں گے اور اُس روز سمجھیں گے کہ کہنے والا مَیں ہی ہُوں ۔ دیکھو مَیں حاضِر ہُوں۔"},{"number":7,"verse":"اُس کے پاؤں پہاڑوں پر کیا ہی خُوش نُما ہیں جو خُو ش خبری لاتا ہے اور سلامتی کی مُنادی کرتا ہے اور خَیرِیت کی خبر اور نجات کا اِشتِہار دیتا ہے ۔ جو صِیُّون سے کہتا ہے تیرا خُدا سلطنت کرتا ہے۔"},{"number":8,"verse":"اپنے نِگہبانوں کی آواز سُن ۔ وہ اپنی آواز بُلند کرتے ہیں ۔ وہ آواز مِلا کر گاتے ہیں کیونکہ جب خُداوند صِیُّون کو واپس آئے گا تو وہ اُسے رُوبرُو دیکھیں گے۔"},{"number":9,"verse":"اَے یروشلیِم کے وِیرانو! خُوشی سے للکارو ۔ مِل کرنغمہ سرائی کرو کیونکہ خُداوند نے اپنی قَوم کو دِلاسادِیا ۔ اُس نے یروشلیِم کا فِدیہ دِیا۔"},{"number":10,"verse":"خُداوند نے اپنا پاک بازُو تمام قَوموں کی آنکھوں کے سامنے ننگا کِیا ہے اور زمِین سراسر ہمارے خُدا کی نجات کو دیکھے گی۔"},{"number":11,"verse":"اَے خُداوند کے ظرُوف اُٹھانے والو! روانہ ہو روانہ ہو ۔ وہاں سے چلے جاؤ ۔ ناپاک چِیزوں کو ہاتھ نہ لگاؤ۔ اُس کے درمِیان سے نِکل جاؤ اور پاک ہو۔"},{"number":12,"verse":"کیونکہ تُم نہ تو جلد نِکل جاؤ گے اور نہ بھاگنے والے کی طرح چلو گے کیونکہ خُداوند تُمہارا ہراول اور اِسرا ئیل کا خُدا تُمہارا چنڈاول ہو گا۔ دُکھ اُٹھانے والا خادِم"},{"number":13,"verse":"دیکھو میرا خادِم اِقبال مند ہو گا ۔ وہ اعلیٰ و برتراور نِہایت بُلند ہو گا۔"},{"number":14,"verse":"جِس طرح بُہتیرے تُجھ کو دیکھ کر دنگ ہو گئے (اُس کا چِہرہ ہر ایک بشر سے زائِد اور اُس کا جِسم بنی آدم سے زِیادہ بِگڑ گیا تھا)۔"},{"number":15,"verse":"اُسی طرح وہ بُہت سی قَوموں کو پاک کرے گا ۔ اور بادشاہ اُس کے سامنے خاموش ہوں گے کیونکہ جو کُچھ اُن سے کہا نہ گیا تھا وہ دیکھیں گے اور جو کُچھ اُنہوں نے سُنا نہ تھاوہ سمجھیں گے۔"}]}
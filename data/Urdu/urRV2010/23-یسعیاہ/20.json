{"bibleAbbr":"urRV2010","bookName":"یسعیاہ","bookEnglishName":"Isaiah","chapterNumber":20,"verses":[{"number":1,"verse":"جِس سال سرجُو ن شاہِ اسُور نے ترتان کو اشدُود کی طرف بھیجا اور اُس نے آ کر اشدُو د سے لڑائی کی اوراُسے فتح کر لِیا۔"},{"number":2,"verse":"اُس وقت خُداوند نے یسعیا ہ بِن آمُوص کی معرفت یُوں فرمایا کہ جا اور ٹاٹ کا لِباس اپنی کمر سے کھول ڈال اور اپنے پاؤں سے جُوتے اُتار ۔ سو اُس نے اَیسا ہی کِیا ۔ وہ برہنہ اور ننگے پاؤں پِھرا کرتا تھا۔"},{"number":3,"verse":"تب خُداوند نے فرمایا جِس طرح میرا بندہ یسعیا ہ تِین برس تک برہنہ اور ننگے پاؤں پِھرا کِیا تاکہ مِصریوں اور کُوشِیوں کے بارے میں نِشان اور اچنبھا ہو۔"},{"number":4,"verse":"اُسی طرح شاہِ اسُور مِصری اَسِیروں اور کُوشی جلاوطنوں کو کیا بُوڑھے کیا جوان برہنہ اور ننگے پاؤں اور بے پردہ سُرنیوں کے ساتھ مِصریوں کی رُسوائی کے لِئے لے جائے گا۔"},{"number":5,"verse":"تب وہ ہِراسان ہوں گے اور کُوش سے جو اُن کی اُمّیدگاہ تھی اور مِصر سے جو اُن کا فخر تھا شرمِندہ ہوں گے۔"},{"number":6,"verse":"اور اُس وقت اِس ساحِل کے باشِندے کہیں گے دیکھو ہماری اُمّید گاہ کا یہ حال ہُؤا جِس میں ہم مدد کے لِئے بھاگے تاکہ اسُور کے بادشاہ سے بچ جائیں ۔ پس ہم کِس طرح رہائی پائیں؟۔"}]}
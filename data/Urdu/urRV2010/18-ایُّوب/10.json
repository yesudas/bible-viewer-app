{"bibleAbbr":"urRV2010","bookName":"ایُّوب","bookEnglishName":"Job","chapterNumber":10,"verses":[{"number":1,"verse":"میری رُوح میری زِندگی سے بیزار ہے۔ مَیں اپنا شِکوہ خُوب دِل کھول کر کرُوں گا۔ مَیں اپنے دِل کی تلخی میں بولُوں گا۔"},{"number":2,"verse":"مَیں خُدا سے کہُوںگا مُجھے مُلزِم نہ ٹھہرا۔ مُجھے بتا کہ تُو مُجھ سے کیوں جھگڑتا ہے۔"},{"number":3,"verse":"کیا تُجھے اچھّا لگتا ہے کہ اندھیر کرے اور اپنے ہاتھوں کی بنائی ہُوئی چِیز کو حقِیر جانے اور شرِیروں کی مشورت کو روشن کرے؟"},{"number":4,"verse":"کیا تیری آنکھیں گوشت کی ہیں یا تُو اَیسے دیکھتا ہے جَیسے آدمی دیکھتاہے؟"},{"number":5,"verse":"کیا تیرے دِن آدمی کے دِن کی طرح اور تیرے سال اِنسان کے ایّام کی مانِند ہیں"},{"number":6,"verse":"کہ تُو میری بدکاری کو پُوچھتا اور میرا گُناہ ڈُھونڈتا ہے"},{"number":7,"verse":"گو تُجھے معلُوم ہے کہ مَیں شرِیر نہیں ہُوں اور کوئی نہیں جو تیرے ہاتھ سے چُھڑاسکے؟"},{"number":8,"verse":"تیرے ہی ہاتھوں نے مُجھے بنایا اور سراسر جوڑ کر کامِل کِیا۔ پِھر بھی تُو مُجھے ہلاک کرتا ہے۔"},{"number":9,"verse":"یاد کر کہ تُو نے گُندھی ہُوئی مِٹّی کی طرح مُجھے بنایا اور کیا تُو مُجھے پِھر خاک میں مِلائے گا؟"},{"number":10,"verse":"کیا تُو نے مُجھے دُودھ کی طرح نہیں اُنڈیلا اور پنِیر کی طرح نہیں جمایا؟"},{"number":11,"verse":"پِھر تُو نے مُجھ پر چمڑا اور گوشت چڑھایا اور ہڈِ ّیوں اور نسوں سے مُجھے جوڑ دِیا۔"},{"number":12,"verse":"تُو نے مُجھے جان بخشی اور مُجھ پر کرم کِیا اور تیری نِگہبانی نے میری رُوح سلامت رکھّی"},{"number":13,"verse":"تَو بھی تُو نے یہ باتیں اپنے دِل میں چُھپا رکھّی تِھیں۔ مَیں جانتا ہُوں کہ تیرا یِہی اِرادہ ہے کہ"},{"number":14,"verse":"اگر مَیں گُناہ کرُوں تو تُو مُجھ پر نِگران ہو گا۔ اور تُو مُجھے میری بدکاری سے بری نہیں کرے گا۔"},{"number":15,"verse":"اگر مَیں بدی کرُوں تو مُجھ پرافسوس! اگر مَیں صادِق بنُوں تَو بھی اپنا سر نہیں اُٹھانے کا کیونکہ مَیں رُسوائی سے بھرا ہُوں اور اپنی مُصِیبت کو دیکھتا رہتاہُوں"},{"number":16,"verse":"اور اگر سر اُٹھاؤں تو تُو شیر کی طرح مُجھے شِکارکرتا ہے اور پِھر عجِیب صُورت میں مُجھ پر ظاہِر ہوتا ہے۔"},{"number":17,"verse":"تُو میرے خِلاف نئے نئے گواہ لاتا ہے اور اپنا قہر مُجھ پر بڑھاتا ہے۔ نئی نئی فَوجیں مُجھ پر چڑھ آتی ہیں۔"},{"number":18,"verse":"پس تُو نے مُجھے رَحِم سے نِکالا ہی کیوں؟ مَیں جان دے دیتا اور کوئی آنکھ مُجھے دیکھنے نہ پاتی۔"},{"number":19,"verse":"مَیں اَیسا ہوتا کہ گویا تھا ہی نہیں۔ مَیں رَحِم ہی سے قبر میں پُہنچا دِیا جاتا۔"},{"number":20,"verse":"کیا میرے دِن تھوڑے سے نہیں؟ بازآ اور مُجھے چھوڑ دے تاکہ مَیں کُچھ راحت پاؤُں۔"},{"number":21,"verse":"اِس سے پہلے کہ مَیں وہاں جاؤُں جہاں سے پِھر نہ لَوٹُوں گا یعنی تارِیکی اور مَوت اور سایہ کی سرزمِین کو"},{"number":22,"verse":"گہری تارِیکی کی سرزمِین جو خُود تارِیکی ہی ہے ۔ مَوت کے سایہ کی سرزمِین جو بے ترتِیب ہے اور جہاں روشنی بھی اَیسی ہے جَیسی تارِیکی ۔"}]}
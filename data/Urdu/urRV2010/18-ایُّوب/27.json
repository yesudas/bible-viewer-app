{"bibleAbbr":"urRV2010","bookName":"ایُّوب","bookEnglishName":"Job","chapterNumber":27,"verses":[{"number":1,"verse":"اور ایُّوب نے پِھر اپنی مثل شرُوع کی اور کہنے لگا:-"},{"number":2,"verse":"زِندہ خُدا کی قَسم جِس نے میرا حق چِھین لِیا اور قادِرِ مُطلِق کی سَوگند جِس نے میری جان کو دُکھ دِیا ہے ۔"},{"number":3,"verse":"(کیونکہ میری جان مُجھ میں اب تک سالِم ہے اور خُدا کا دَم میرے نتھنوں میں ہے)۔"},{"number":4,"verse":"یقِناً میرے لب ناراستی کی باتیں نہ کہیں گے نہ میری زُبان سے فریب کی بات نِکلے گی۔"},{"number":5,"verse":"خُدا نہ کرے کہ مَیں تُمہیں راست ٹھہراؤُں۔ مَیں مَرتے دَم تک اپنی راستی کو ترک نہ کرُوں گا۔"},{"number":6,"verse":"مَیں اپنی صداقت پر قائِم ہُوں اور اُسے نہ چھوڑُوں گا۔ جب تک میری زِندگی ہے میرا دِل مُجھے ملامت نہ کرے گا۔"},{"number":7,"verse":"میرا دُشمن شرِیروں کی مانِند ہو اور میرے خِلاف اُٹھنے والا ناراستوں کی مانِند!"},{"number":8,"verse":"کیونکہ گو بے دِین دَولت حاصِل کر لے تَو بھی اُس کی اُمّید کیا ہے جب خُدا اُس کی جان لے لے؟"},{"number":9,"verse":"کیا خُدا اُس کی فریاد سُنے گا جب مُصِیبت اُس پرآئے؟"},{"number":10,"verse":"کیا وہ قادرِ مُطلق میں مسرُور رہے گا اور ہر وقت خُدا سے دُعاکرے گا؟"},{"number":11,"verse":"مَیں تُمہیں خُدا کے برتاؤ کی تعلِیم دُوں گا اور قادرِ مُطلق کی بات نہ چُھپاؤُں گا۔"},{"number":12,"verse":"دیکھو! تُم سبھوں نے خُود یہ دیکھا ہے پِھر تُم بِالکُل خُود بِین کَیسے ہوگئے؟"},{"number":13,"verse":"خُدا کی طرف سے شرِیر آدمی کا حِصّہ اور ظالِموں کی مِیراث جو وہ قادرِ مُطلق کی طرف سے پاتے ہیں یِہی ہے۔"},{"number":14,"verse":"اگر اُس کے بچّے بُہت ہو جائیں تو وہ تلوار کے لِئے ہیں اور اُس کی اَولاد روٹی سے سیر نہ ہو گی۔"},{"number":15,"verse":"اُس کے باقی لوگ مَر کر دفن ہوں گے اور اُس کی بیوائیں نَوحہ نہ کریں گی۔"},{"number":16,"verse":"چاہے وہ خاک کی طرح چاندی جمع کر لے اور کثرت سے لِباس تیّار کر رکھّے۔"},{"number":17,"verse":"وہ تیّار کر لے پر جو راست ہیں وہ اُن کو پہنیں گے اور جو بے گُناہ ہیں وہ اُس چاندی کو بانٹ لیں گے۔"},{"number":18,"verse":"اُس نے مکڑی کی طرح اپنا گھر بنایا اور اُس جھونپڑی کی طرح جِسے رکھوالا بناتا ہے۔"},{"number":19,"verse":"وہ لیٹتا ہے دَولت مند پر وہ دفن نہ کِیا جائے گا۔ وہ اپنی آنکھ کھولتا ہے اور وہ ہے ہی نہیں۔"},{"number":20,"verse":"دہشت اُسے پانی کی طرح آ لیتی ہے۔ رات کو طُوفان اُسے اُڑا لے جاتا ہے۔"},{"number":21,"verse":"مشرِقی ہوا اُسے اُڑا لے جاتی ہے اور وہ جاتا رہتا ہے۔ وہ اُسے اُس کی جگہ سے اُکھاڑ پھینکتی ہے۔"},{"number":22,"verse":"کیونکہ خُدا اُس پر برسائے گا اور چھوڑنے کا نہیں۔ وہ اُس کے ہاتھ سے نِکل بھاگنا چاہے گا۔"},{"number":23,"verse":"لوگ اُس پر تالِیاں بجائیں گے اور سُسکار کر اُسے اُس کی جگہ سے نِکال دیں گے۔"}]}
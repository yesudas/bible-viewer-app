{"bibleAbbr":"urRV2010","bookName":"ایُّوب","bookEnglishName":"Job","chapterNumber":26,"verses":[{"number":1,"verse":"تب ایُّوب نے جواب دِیا:-"},{"number":2,"verse":"جو بے طاقت ہے اُس کی تُو نے کَیسی مددکی! جِس بازُو میں قُوّت نہ تھی اُس کو تُو نے کَیسا سنبھالا!"},{"number":3,"verse":"نادان کو تُو نے کَیسی صلاح دی اور حقِیقی معرفت خُوب ہی بتائی!"},{"number":4,"verse":"تُو نے جو باتیں کہیِں سو کِس سے؟ اور کِس کی رُوح تُجھ میں سے ہو کر نِکلی؟"},{"number":5,"verse":"مُردوں کی رُوحیں پانی اور اُس کے رہنے والوں کے نِیچے کانپتی ہیں۔"},{"number":6,"verse":"پاتال اُس کے حضُور کُھلا ہے اور جہنّم بے پردہ ہے۔"},{"number":7,"verse":"وہ شِمال کو فضا میں پَھیلاتا ہے اور زمِین کو خلا میں لٹکاتا ہے۔"},{"number":8,"verse":"وہ اپنے دَلدار بادلوں میں پانی کو باندھ دیتا ہے اور بادل اُس کے بوجھ سے پھٹتا نہیں۔"},{"number":9,"verse":"وہ اپنے تخت کو ڈھانک لیتا ہے اور اُس کے اُوپر اپنے بادل کو تان دیتا ہے۔"},{"number":10,"verse":"اُس نے روشنی اور اندھیرے کے مِلنے کی جگہ تک پانی کی سطح پر حدباندھ دی ہے۔"},{"number":11,"verse":"آسمان کے سُتُون کانپتے اور اُس کی جِھڑکی سے حَیران ہوتے ہیں۔"},{"number":12,"verse":"وہ اپنی قُدرت سے سمُندر کو مَوجزن کرتا اور اپنے فہم سے رہب کو چھید دیتا ہے۔"},{"number":13,"verse":"اُس کے دَم سے آسمان آراستہ ہوتا ہے۔ اُس کے ہاتھ نے تیزرَو سانپ کو چھیدا ہے۔"},{"number":14,"verse":"دیکھو! یہ تو اُس کی راہوں کے فقط کنارے ہیں اور اُس کی کَیسی دِھیمی آواز ہم سُنتے ہیں! پر کَون اُس کی قُدرت کی گرج کو سمجھ سکتاہے؟"}]}
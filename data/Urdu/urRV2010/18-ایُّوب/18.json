{"bibleAbbr":"urRV2010","bookName":"ایُّوب","bookEnglishName":"Job","chapterNumber":18,"verses":[{"number":1,"verse":"تب بِلدد سُوخی نے جواب دِیا:-"},{"number":2,"verse":"تُم کب تک لفظوں کی جُستجُو میں رہوگے؟ غَور کر لو ۔ پِھر ہم بولیں گے۔"},{"number":3,"verse":"ہم کیوں جانوروں کی مانِند سمجھے جاتے اور تُمہاری نظر میں ناپاک ٹھہرے ہیں؟"},{"number":4,"verse":"تُو جو اپنے قہر میں اپنے کو پھاڑتا ہے تو کیا زمِین تیرے سبب سے اُجڑ جائے گی یا چٹان اپنی جگہ سے ہٹا دی جائے گی ؟"},{"number":5,"verse":"بلکہ شرِیر کا چراغ گُل کر دِیا جائے گا اور اُس کی آگ کا شُعلہ بے نُور ہو جائے گا۔"},{"number":6,"verse":"روشنی اُس کے ڈیرے میں تارِیکی ہو جائے گی اور جو چراغ اُس کے اُوپر ہے بُجھا دِیا جائے گا۔"},{"number":7,"verse":"اُس کی قُوّت کے قدم چھوٹے کِئے جائیں گے اور اُسی کی مصلحت اُسے نِیچے گِرائے گی۔"},{"number":8,"verse":"کیونکہ وہ اپنے ہی پاؤں سے جال میں پھنستا ہے اور پھندوں پر چلتا ہے۔ دام اُس کی ایڑی کو پکڑ لے گا"},{"number":9,"verse":"اور جال اُس کو پھنسا لے گا۔"},{"number":10,"verse":"کمند اُس کے لِئے زمِین میں چُھپا دی گئی ہے اور پھندا اُس کے لِئے راستہ میں رکھّا گیا ہے۔"},{"number":11,"verse":"دہشت ناک چِیزیں ہر طرف سے اُسے ڈرائیں گی اور اُس کے درپَے ہو کر اُسے بھگائیں گی۔"},{"number":12,"verse":"اُس کا زور بُھوک کا مارا ہو گا اور آفت اُس کے شامِلِ حال رہے گی۔"},{"number":13,"verse":"وہ اُس کے جِسم کے اعضا کو کھا جائے گی بلکہ مَوت کا پہلوٹھا اُس کے اعضا کو چٹ کر جائے گا۔"},{"number":14,"verse":"وہ اپنے ڈیرے سے جِس پر اُس کا بھروسا ہے اُکھاڑ دِیاجائے گا اور دہشت کے بادشاہ کے پاس پُہنچایا جائے گا۔"},{"number":15,"verse":"وہ جو اُس کا نہیں اُس کے ڈیرے میں بسے گا۔ اُس کے مکان پر گندھک چِھترائی جائے گی۔"},{"number":16,"verse":"نِیچے اُس کی جڑیں سُکھائی جائیں گی اور اُوپر اُس کی ڈالی کاٹی جائے گی۔"},{"number":17,"verse":"اُس کی یادگار زمِین پر سے مِٹ جائے گی اور کُوچوں میں اُس کا نام نہ ہو گا۔"},{"number":18,"verse":"وہ رَوشنی سے اندھیرے میں ہنکا دِیا جائے گا اور دُنیا سے کھدیڑ دِیا جائے گا۔"},{"number":19,"verse":"اُس کے لوگوں میں اُس کا نہ کوئی بیٹا ہو گا نہ پوتا اور جہاں وہ ٹِکا ہُؤا تھا وہاں کوئی اُس کا باقی نہ رہے گا۔"},{"number":20,"verse":"وہ جو پِیچھے آنے والے ہیں اُس کے دِن پر حَیران ہوں گے جَیسے وہ جو پہلے ہُوئے ڈر گئے تھے۔"},{"number":21,"verse":"ناراستوں کے مسکن یقِیناً اَیسے ہی ہیں۔ اور جو خُدا کو نہیں پہچانتا اُس کی جگہ اَیسی ہی ہے۔"}]}
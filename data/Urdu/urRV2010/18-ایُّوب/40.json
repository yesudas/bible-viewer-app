{"bibleAbbr":"urRV2010","bookName":"ایُّوب","bookEnglishName":"Job","chapterNumber":40,"verses":[{"number":1,"verse":"خُداوند نے ایُّوب سے یہ بھی کہا:-"},{"number":2,"verse":"کیا جو فضُول حُجّت کرتا ہے وہ قادرِ مُطلق سے جھگڑا کرے؟ جو خُدا سے بحث کرتا ہے وہ اِس کا جواب دے۔"},{"number":3,"verse":"تب ایُّوب نے خُداوند کو جواب دِیا :-"},{"number":4,"verse":"دیکھ! مَیں ناچِیز ہُوں ۔ مَیں تُجھے کیا جواب دُوں ؟ مَیں اپنا ہاتھ اپنے مُنہ پر رکھتا ہُوں۔"},{"number":5,"verse":"اب جواب نہ دُوں گا ۔ ایک بار مَیں بول چُکا بلکہ دو بار ۔ پر اب آگے نہ بڑھُوں گا۔"},{"number":6,"verse":"تب خُداوند نے ایُّوب کو بگولے میں سے جواب دِیا :-"},{"number":7,"verse":"مَرد کی مانِند اب اپنی کمر کس لے۔ مَیں تُجھ سے سوال کرتا ہُوں اور تُو مُجھے بتا۔"},{"number":8,"verse":"کیا تُو میرے اِنصاف کو بھی باطِل ٹھہرائے گا؟ کیا تُو مُجھے مُجرِم ٹھہرائے گا تاکہ خُود راست ٹھہرے؟"},{"number":9,"verse":"یا کیا تیرا بازُو خُدا کا سا ہے؟ اور کیا تُو اُ س کی سی آواز سے گرج سکتا ہے؟"},{"number":10,"verse":"اب اپنے کو شان و شَوکت سے آراستہ کر اور عِزّت و جلال سے مُلبّس ہو جا۔"},{"number":11,"verse":"اپنے قہر کے سَیلابوں کو بہادے اور ہر مغرُور کو دیکھ اور ذلِیل کر۔"},{"number":12,"verse":"ہر مغرُور کو دیکھ اور اُسے نِیچا کر اور شرِیروں کو جہاں کھڑے ہوں پامال کر دے۔"},{"number":13,"verse":"اُن کو اِکٹّھا مِٹّی میں چُھپا دے اور اُس پوشِیدہ مقام میں اُن کے مُنہ باندھ دے۔"},{"number":14,"verse":"تب مَیں بھی تیرے بارے میں مان لُوں گا کہ تیرا ہی دہنا ہاتھ تُجھے بچا سکتا ہے۔"},{"number":15,"verse":"اب دریائی گھوڑے کو دیکھ جِسے مَیں نے تیرے ساتھ بنایا۔ وہ بَیل کی طرح گھاس کھاتا ہے۔"},{"number":16,"verse":"دیکھ! اُ س کی طاقت اُ س کی کمر میں ہے اور اُ س کا زور اُ س کے پیٹ کے پٹّھوں میں۔"},{"number":17,"verse":"وہ اپنی دُم کو دیودار کی طرح ہِلاتا ہے۔ اُ س کی رانوں کی نسیں باہم پَیوستہ ہیں۔"},{"number":18,"verse":"اُ س کی ہڈِّیاں پِیتل کے نلوں کی طرح ہیں۔ اُ س کے اعضا لوہے کی بینڈوں کی مانِند ہیں۔"},{"number":19,"verse":"وہ خُدا کی خاص صنعت ہے۔ اُ س کے خالِق ہی نے اُسے تلوار بخشی ہے۔"},{"number":20,"verse":"یقِیناً ٹِیلے اُ س کے لِئے خُوراک بہم پُہنچاتے ہیں جہاں مَیدان کے سب جانور کھیلتے کُودتے ہیں۔"},{"number":21,"verse":"وہ کنول کے درخت کے نِیچے لیٹتا ہے۔ سرکنڈوں کی آڑ اور دلدل میں۔"},{"number":22,"verse":"کنول کے درخت اُسے اپنے سایہ کے نِیچے چُھپا لیتے ہیں۔ نالے کی بیدیں اُسے گھیر لیتی ہیں۔"},{"number":23,"verse":"دیکھ! اگر دریا میں باڑھ ہو تو وہ نہیں کانپتا۔ خواہ یَرد ن اُ س کے مُنہ تک چڑھ آئے وہ بے خَوف ہے ۔"},{"number":24,"verse":"جب وہ چَوکس ہو تو کیا کوئی اُسے پکڑلے گا یا پھندا لگا کر اُ س کی ناک کوچھیدے گا؟"}]}
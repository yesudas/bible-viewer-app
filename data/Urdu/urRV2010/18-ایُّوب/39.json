{"bibleAbbr":"urRV2010","bookName":"ایُّوب","bookEnglishName":"Job","chapterNumber":39,"verses":[{"number":1,"verse":"کیا تُو جانتا ہے پہاڑ کی جنگلی بکریاں کب بچّے دیتی ہیں؟ یا جب ہرنِیاں بیاتی ہیں تو کیا تُو دیکھ سکتاہے؟"},{"number":2,"verse":"کیا تُو اُن مہِینوں کو جِنہیں وہ پُورا کرتی ہیں گِن سکتا ہے؟ یا تُجھے وہ وقت معلُوم ہے جب وہ بچّے دیتی ہیں؟"},{"number":3,"verse":"وہ جُھک جاتی ہیں ۔ وہ اپنے بچّے دیتی ہیں اور اپنے درد سے رہائی پاتی ہیں۔"},{"number":4,"verse":"اُن کے بچّے موٹے تازہ ہوتے ہیں ۔ وہ کُھلے مَیدان میں بڑھتے ہیں۔ وہ نِکل جاتے ہیں اور پِھر نہیں لَوٹتے۔"},{"number":5,"verse":"گورخر کو کِس نے آزادکِیا؟ جنگلی گدھے کے بند کِس نے کھولے؟"},{"number":6,"verse":"بیابان کو مَیں نے اُ س کا مکان بنایا اور زمِینِ شور کو اُ س کا مسکن۔"},{"number":7,"verse":"وہ شہر کے شور و غُل کو ہیچ سمجھتا ہے اور ہانکنے والے کی ڈانٹ کو نہیں سُنتا۔"},{"number":8,"verse":"پہاڑوں کا سِلسِلہ اُ س کی چراگاہ ہے اور وہ ہریالی کی تلاش میں رہتا ہے۔"},{"number":9,"verse":"کیا جنگلی سانڈ تیری خِدمت پر راضی ہوگا؟ کیا وہ تیری چرنی کے پاس رہے گا؟"},{"number":10,"verse":"کیا تُو جنگلی سانڈ کو رسّے سے باندھ کر ریگھاری میں چلا سکتاہے؟ یا وہ تیرے پِیچھے پِیچھے وادِیوں میں ہینگا پھیر ے گا؟"},{"number":11,"verse":"کیا تُو اُ س کی بڑی طاقت کے سبب سے اُس پر بھروسا کرے گا؟ یا کیا تُو اپنا کام اُس پر چھوڑدے گا؟"},{"number":12,"verse":"کیا تُو اُس پر اِعتماد کرے گا کہ وہ تیرا غلّہ گھر لے آئے اور تیرے کھلِیہان کا اناج اِکٹّھاکرے؟"},{"number":13,"verse":"شُتر مُرغ کے بازُو آسُودہ ہیں لیکن کیا اُ س کے پر و بال سے شفقت ظاہِر ہوتی ہے؟"},{"number":14,"verse":"کیونکہ وہ تو اپنے انڈے زمِین پر چھوڑ دیتی ہے اور ریت سے اُن کو گرمی پُہنچاتی ہے"},{"number":15,"verse":"اور بُھول جاتی ہے کہ وہ پاؤں سے کُچلے جائیں گے یا کوئی جنگلی جانور اُن کو روند ڈالے گا۔"},{"number":16,"verse":"وہ اپنے بچّوں سے اَیسی سخت دِلی کرتی ہے کہ گویا وہ اُ س کے نہیں۔ خواہ اُ س کی مِحنت رایگاں جائے اُسے کُچھ خَوف نہیں۔"},{"number":17,"verse":"کیونکہ خُدا نے اُسے عقل سے محرُوم رکھّا اور اُسے سمجھ نہیں دی۔"},{"number":18,"verse":"جب وہ تن کر سِیدھی کھڑی ہو جاتی ہے تو گھوڑے اور اُ س کے سوار دونوں کو ناچِیز سمجھتی ہے۔"},{"number":19,"verse":"کیا گھوڑے کو اُ س کا زور تُو نے دِیا ہے؟ کیا اُ س کی گردن کو لہراتی ایال سے تُو نے مُلبّس کِیا؟"},{"number":20,"verse":"کیا اُسے ٹِڈّی کی طرح تُو نے کُدایاہے؟ اُ س کے فرّانے کی شان مُہِیب ہے۔"},{"number":21,"verse":"وہ وادی میں ٹاپ مارتا ہے اور اپنے زور میں خُوش ہے۔ وہ مُسلّح آدمِیوں کا سامنا کرنے کو نِکلتا ہے۔"},{"number":22,"verse":"وہ خَوف کو ناچِیز جانتا ہے اور گھبراتا نہیں اور وہ تلوار سے مُنہ نہیں موڑتا۔"},{"number":23,"verse":"ترکش اُس پر کھڑکھڑاتا ہے۔ چمکتا ہُؤا بھالا اور سانگ بھی۔"},{"number":24,"verse":"وہ تُندی اور قہر میں زمِین پَیما ئی کرتا ہے اور اُسے یقِین نہیں ہوتا کہ یہ تُرہی کی آواز ہے۔"},{"number":25,"verse":"جب جب تُرہی بجتی ہے وہ ہِن ہِن کرتا ہے اور لڑائی کو دُور سے سُونگھ لیتا ہے۔ سرداروں کی گرج اور للکار کو بھی۔"},{"number":26,"verse":"کیا باز تیری حِکمت سے اُڑتا ہے اور جنُوب کی طرف اپنے بازُو پَھیلاتاہے؟"},{"number":27,"verse":"کیا عُقاب تیرے حُکم سے اُوپر چڑھتا ہے اور بُلندی پر اپنا گھونسلا بناتاہے؟"},{"number":28,"verse":"وہ چٹان پر رہتا اور وہِیں بسیرا کرتا ہے۔ یعنی چٹان کی چوٹی پر اور پناہ کی جگہ میں۔"},{"number":29,"verse":"وہِیں سے وہ شِکار تاڑ لیتا ہے اُ س کی آنکھیں اُسے دُور سے دیکھ لیتی ہیں۔"},{"number":30,"verse":"اُ س کے بچّے بھی خُون چُوستے ہیں اور جہاں مقتُول ہیں وہاں وہ بھی ہے۔"}]}
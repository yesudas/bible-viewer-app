{"bibleAbbr":"urRV2010","bookName":"ایُّوب","bookEnglishName":"Job","chapterNumber":35,"verses":[{"number":1,"verse":"اِس کے عِلاوہ الِیہُو نے یہ بھی کہا:-"},{"number":2,"verse":"کیا تُو اِسے اپنا حق سمجھتا ہے یا یہ دعویٰ کرتا ہے کہ تیری صداقت خُدا کی صداقت سے زِیادہ ہے۔"},{"number":3,"verse":"جو تُو کہتا ہے کہ مُجھے اِس سے کیا نفع مِلے گا؟ اور مُجھے اِس میں گُنہگار ہونے کی نِسبت کَونسا زِیادہ فائِدہ ہوگا؟"},{"number":4,"verse":"مَیں تُجھے اور تیرے ساتھ تیرے رفِیقوں کو جواب دُوں گا۔"},{"number":5,"verse":"آسمان کی طرف نظر کر اوردیکھ اور افلاک پر جو تُجھ سے بُلند ہیں نِگاہ کر۔"},{"number":6,"verse":"اگر تُو گُناہ کرتا ہے تو اُس کا کیا بِگاڑتاہے؟ اور اگر تیری تقصِیریں بڑھ جائیں تو تُو اُس کا کیا کرتا ہے ؟"},{"number":7,"verse":"اگر تُو صادِق ہے تو اُس کو کیا دے دیتا ہے؟ یا اُسے تیرے ہاتھ سے کیا مِل جاتا ہے؟"},{"number":8,"verse":"تیری شرارت تُجھ جَیسے آدمی کے لِئے ہے اور تیری صداقت آدم زاد کے لِئے۔"},{"number":9,"verse":"ظُلم کی کثرت کی وجہ سے وہ چِلاّتے ہیں۔ زبردست کے بازُو کے سبب سے وہ مدد کے لِئے دُہائی دیتے ہیں۔"},{"number":10,"verse":"پر کوئی نہیں کہتا کہ خُدا میرا خالِق کہاں ہے جو رات کے وقت نغمے عِنایت کرتا ہے۔"},{"number":11,"verse":"جو ہم کو زمِین کے جانوروں سے زِیادہ تعلِیم دیتا ہے اور ہمیں ہوا کے پرِندوں سے زِیادہ عقل مند بناتا ہے؟"},{"number":12,"verse":"وہ دُہائی دیتے ہیں پر کوئی جواب نہیں دیتا۔ یہ بُرے آدمِیوں کے غرُور کے سبب سے ہے۔"},{"number":13,"verse":"یقِیناً خُدا بطالت کو نہیں سُنے گا اور قادرِ مُطلق اُس کا لِحاظ نہ کرے گا۔"},{"number":14,"verse":"خاص کر جب تُو کہتا ہے کہ تُو اُسے دیکھتا نہیں۔ مُقدّمہ اُس کے سامنے ہے اور تُو اُس کے لِئے ٹھہرا ہُؤا ہے۔"},{"number":15,"verse":"پر اب چُونکہ اُس نے اپنے غضب میں سزا نہ دی اور وہ غرُور کا زیادہ خیال نہیں کرتا"},{"number":16,"verse":"اِس لِئے ایُّوب خُود بِینی کے سبب سے اپنا مُنہ کھولتاہے اور نادانی سے باتیں بناتا ہے۔"}]}
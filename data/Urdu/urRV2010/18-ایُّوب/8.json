{"bibleAbbr":"urRV2010","bookName":"ایُّوب","bookEnglishName":"Job","chapterNumber":8,"verses":[{"number":1,"verse":"تب بِلدد سُوخی کہنے لگا:-"},{"number":2,"verse":"تُو کب تک اَیسے ہی بکتارہے گا؟ اور تیرے مُنہ کی باتیں کب تک آندھی کی طرح ہوں گی ؟"},{"number":3,"verse":"کیا خُدا بے اِنصافی کرتا ہے؟ کیا قادرِ مُطلق عدل کا خُون کرتا ہے؟"},{"number":4,"verse":"اگر تیرے فرزندوں نے اُس کا گُناہ کِیا ہے اور اُس نے اُنہیں اُن ہی کی خطا کے حوالہ کردِیا"},{"number":5,"verse":"تَو بھی اگر تُو خُدا کو خُوب ڈھونڈتا اور قادرِ مُطلق کے حضُور مِنّت کرتا"},{"number":6,"verse":"تو اگر تُو پاک دِل اور راستبازہوتا تو وہ ضرُور اب تیرے لِئے بیدار ہوجاتا اور تیری راستبازی کے مسکن کو برومند کرتا۔"},{"number":7,"verse":"اور اگرچہ تیرا آغاز چھوٹا ساتھا تَو بھی تیرا انجام بُہت بڑا ہوتا۔"},{"number":8,"verse":"ذرا پِچھلے زمانہ کے لوگوں سے پُوچھ اور جو کُچھ اُن کے باپ دادا نے تحقِیق کی ہے اُس پر دھیان کر"},{"number":9,"verse":"(کیونکہ ہم تو کل کے ہیں اور کُچھ نہیں جانتے اور ہمارے دِن زمِین پر سایہ کی مانِندہیں)۔"},{"number":10,"verse":"کیا وہ تُجھے نہ سِکھائیں گے اورنہ بتائیں گے اور اپنے دِل کی باتیں نہیں کریں گے؟"},{"number":11,"verse":"کیا ناگرموتھا بغَیر کِیچڑ کے اُگ سکتاہے؟ کیا سرکنڈا بغَیر پانی کے بڑھ سکتا؟"},{"number":12,"verse":"جب وہ ہرا ہی ہے اور کاٹا بھی نہیں گیا تَو بھی اَور پَودوں سے پہلے سُوکھ جاتا ہے۔"},{"number":13,"verse":"اَیسی ہی اُن سب کی راہیں ہیں جو خُدا کو بُھول جاتے ہیں۔ بے خُدا آدمی کی اُمّید ٹُوٹ جائے گی۔"},{"number":14,"verse":"اُس کا اِعتماد جاتارہے گا اور اُس کا بھروسا مکڑی کا جالا ہے۔"},{"number":15,"verse":"وہ اپنے گھر پر ٹیک لگائے گا لیکن وہ کھڑانہ رہے گا۔ وہ اُسے مضبُوطی سے تھامے گا پر وہ قائِم نہ رہے گا۔"},{"number":16,"verse":"وہ دُھوپ پا کر ہرا بھرا ہو جاتاہے اور اُس کی ڈالِیاں اُسی کے باغ میں پَھیلتی ہیں۔"},{"number":17,"verse":"اُس کی جڑیں ڈھیر میں لِپٹی ہُوئی ہیں۔ وہ پتّھروں کی جگہ کو دیکھ لیتا ہے۔"},{"number":18,"verse":"اگر وہ اپنی جگہ سے نیست کِیاجائے تو وہ اُس کا اِنکار کر کے کہنے لگے گی کہ مَیں نے تُجھے دیکھا ہی نہیں۔"},{"number":19,"verse":"دیکھ! اُس کی راہ کی خُوشی اِتنی ہی ہے اور مِٹّی میں سے دُوسرے اُگ آئیں گے۔"},{"number":20,"verse":"دیکھ! خُدا کامِل آدمی کو چھوڑ نہ دے گا۔ نہ وہ بدکرداروں کو سنبھالے گا۔"},{"number":21,"verse":"وہ اب بھی تیرے مُنہ کو ہنسی سے بھردے گا اور تیرے لبوں کو للکار کی آواز سے۔"},{"number":22,"verse":"تیرے نفرت کرنے والے شرم کا جامہ پہنیں گے اور شرِیروں کا ڈیرا قائِم نہ رہے گا۔"}]}
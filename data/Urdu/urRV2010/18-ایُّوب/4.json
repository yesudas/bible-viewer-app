{"bibleAbbr":"urRV2010","bookName":"ایُّوب","bookEnglishName":"Job","chapterNumber":4,"verses":[{"number":1,"verse":"( پہلا مُکالمہ) تب تیمانی الِیفز کہنے لگا:-"},{"number":2,"verse":"اگر کوئی تُجھ سے بات چِیت کرنے کی کوشِش کرے تو کیاتُو رنجِیدہ ہوگا؟ پر بولے بغَیر کَون رہ سکتاہے ؟"},{"number":3,"verse":"دیکھ! تُو نے بُہتوں کو سِکھایا اور کمزور ہاتھوں کو مضبُوط کِیا۔"},{"number":4,"verse":"تیری باتوں نے گِرتے ہُوئے کو سنبھالا اور تُو نے لڑکھڑاتے گُھٹنوں کو پایدار کِیا۔"},{"number":5,"verse":"پر اب تو تُجھی پر آ پڑی اور تُو بے دِل ہُؤا جاتاہے ۔ اُس نے تُجھے چُھؤا اور تُو گھبرا اُٹھا۔"},{"number":6,"verse":"کیا تیری خُدا ترسی ہی تیرا بھروسا نہیں؟ کیا تیری راہوں کی راستی تیری اُمّیدنہیں؟"},{"number":7,"verse":"کیا تُجھے یاد ہے کہ کبھی کوئی معصُوم بھی ہلاک ہُؤاہے؟ یا کہِیں راستباز بھی کاٹ ڈالے گئے؟"},{"number":8,"verse":"میرے دیکھنے میں تو جو گُناہ کو جوتتے اور دُکھ بوتے ہیں وُہی اُس کو کاٹتے ہیں۔"},{"number":9,"verse":"وہ خُدا کے دَم سے ہلاک ہوتے اور اُس کے غضب کے جھوکے سے بھسم ہوتے ہیں۔"},{"number":10,"verse":"بَبر کی گرج اور خُون خوار بَبر کی دھاڑ اور بَبر کے بچّوں کے دانت ۔ یہ سب توڑے جاتے ہیں ۔"},{"number":11,"verse":"شِکار نہ پانے سے بُڈّھا بَبر ہلاک ہوتا اور شیرنی کے بچّے تِتّربِتّر ہو جاتے ہیں۔"},{"number":12,"verse":"ایک بات چُپکے سے میرے پاس پُہنچائی گئی ۔ اُس کی بِھنک میرے کان میں پڑی۔"},{"number":13,"verse":"رات کی رویتوں کے خیالوں کے درمِیان جب لوگوں کو گہری نِیند آتی ہے۔"},{"number":14,"verse":"مُجھے خَوف اور کپکپی نے اَیسا پکڑا کہ میری سب ہڈِّیوں کو ہِلاڈالا۔"},{"number":15,"verse":"تب ایک رُوح میرے سامنے سے گذُری اور میرے رونگٹے کھڑے ہو گئے۔"},{"number":16,"verse":"وہ چُپ چاپ کھڑی ہو گئی پر مَیں اُس کی شکل پہچان نہ سکا ۔ ایک صُورت میری آنکھوں کے سامنے تھی اور سنّاٹا تھا ۔ پِھر مَیں نے ایک آواز سُنی ۔کہ"},{"number":17,"verse":"کیا فانی اِنسان خُدا سے زِیادہ عادِل ہو گا؟ کیا آدمی اپنے خالِق سے زِیادہ پاک ٹھہرے گا؟"},{"number":18,"verse":"دیکھ! اُسے اپنے خادِموں کا اِعتبار نہیں اور وہ اپنے فرِشتوں پر حماقت کو عائِد کرتا ہے۔"},{"number":19,"verse":"پِھر بھلا اُن کی کیا حقِیقت ہے جو مِٹّی کے مکانوں میں رہتے ہیں۔ جِن کی بُنیاد خاک میں ہے اور جو پتنگے سے بھی جلدی پِس جاتے ہیں!"},{"number":20,"verse":"وہ صُبح سے شام تک ہلاک ہوتے ہیں۔ وہ ہمیشہ کے لِئے فنا ہو جاتے ہیں اور کوئی اُن کا خیال بھی نہیں کرتا۔"},{"number":21,"verse":"کیا اُن کے ڈیرے کی ڈوری اُن کے اندر ہی اندر توڑی نہیں جاتی؟ وہ مَرتے ہیں اور یہ بھی بغَیر دانائی کے۔"}]}
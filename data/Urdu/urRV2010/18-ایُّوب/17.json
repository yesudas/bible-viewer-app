{"bibleAbbr":"urRV2010","bookName":"ایُّوب","bookEnglishName":"Job","chapterNumber":17,"verses":[{"number":1,"verse":"میری جان تباہ ہو گئی ۔ میرے دِن ہو چُکے۔ قبر میرے لِئے تیّار ہے۔"},{"number":2,"verse":"یقِیناً ہنسی اُڑانے والے میرے ساتھ ساتھ ہیں اور میری آنکھ اُن کی چھیڑ چھاڑ پر لگی رہتی ہے۔"},{"number":3,"verse":"ضمانت دے ۔ اپنے اور میرے بِیچ میں تُو ہی ضامِن ہو۔ کَون ہے جو میرے ہاتھ پر ہاتھ مارے؟"},{"number":4,"verse":"کیونکہ تُو نے اِن کے دِل کو سمجھ سے روکا ہے اِس لِئے تُو اِن کو سرفراز نہ کرے گا۔"},{"number":5,"verse":"جو لُوٹ کی خاطِر اپنے دوستوں کو مُلزِم ٹھہراتا ہے اُس کے بچّوں کی آنکھیں بھی جاتی رہیں گی۔"},{"number":6,"verse":"اُس نے مُجھے لوگوں کے لِئے ضربُ المثل بنا دِیا ہے اور مَیں اَیسا ہو گیا کہ لوگ میرے مُنہ پر تُھوکیں۔"},{"number":7,"verse":"میری آنکھ غم کے مارے دُھندلا گئی اور میرے سب اعضا پرچھائیں کے مانِند ہیں۔"},{"number":8,"verse":"راستباز آدمی اِس بات سے حَیران ہوں گے۔ اور معصُوم آدمی بے خُدا لوگوں کے خِلاف جوش میں آئے گا۔"},{"number":9,"verse":"تَو بھی صادِق اپنی راہ میں ثابِت قدم رہے گا اور جِس کے ہاتھ صاف ہیں وہ زورآور ہی ہوتا جائے گا"},{"number":10,"verse":"پر تُم سب کے سب آتے ہو تو آؤ۔ مُجھے تُمہارے درمِیان ایک بھی عقل مند آدمی نہ مِلے گا۔"},{"number":11,"verse":"میرے دِن ہو چُکے ۔ میرے مقصُود بلکہ میرے دِل کے ارمان مِٹ گئے۔"},{"number":12,"verse":"وہ رات کو دِن سے بدلتے ہیں۔ وہ کہتے ہیں روشنی تارِیکی کے نزدِیک ہے۔"},{"number":13,"verse":"اگر مَیں اُمّید کرُوں کہ پاتال میرا گھر ہے۔ اگر مَیں نے اندھیرے میں اپنا بِچَھونا بِچھا لِیاہے۔"},{"number":14,"verse":"اگر مَیں نے سڑاہٹ سے کہا ہے کہ تُو میرا باپ ہے اور کِیڑے سے کہ تُو میری ماں اور بہن ہے"},{"number":15,"verse":"تو میری اُمّید کہاں رہی؟ اور جو میری اُمّید ہے اُسے کَون دیکھے گا؟"},{"number":16,"verse":"وہ پاتال کے پھاٹکوں تک نِیچے اُتر جائے گی جب ہم مِل کر خاک میں آرام پائیں گے ۔"}]}
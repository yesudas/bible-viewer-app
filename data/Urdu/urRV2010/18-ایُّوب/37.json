{"bibleAbbr":"urRV2010","bookName":"ایُّوب","bookEnglishName":"Job","chapterNumber":37,"verses":[{"number":1,"verse":"اِس بات سے بھی میرا دِل کانپتا ہے اور اپنی جگہ سے اُچھل پڑتا ہے۔"},{"number":2,"verse":"ذرا اُ س کے بولنے کی آواز کو سُنو اور اُس زمزمہ کو جو اُ س کے مُنہ سے نِکلتا ہے۔"},{"number":3,"verse":"وہ اُسے سارے آسمان کے نِیچے اور اپنی بِجلی کو زمِین کی اِنتہا تک بھیجتا ہے۔"},{"number":4,"verse":"اِس کے بعد رعد کی آواز آتی ہے ۔ وہ اپنے جلال کی آواز سے گرجتا ہے اور جب اُ س کی آواز سُنائی دیتی ہے تو وہ اُسے روکتا ہے۔"},{"number":5,"verse":"خُدا عجِیب طَور پر اپنی آواز سے گرجتا ہے۔ وہ بڑے بڑے کام کرتا ہے جِن کو ہم سمجھ نہیں سکتے۔"},{"number":6,"verse":"کیونکہ وہ برف کو فرماتا ہے کہ تُو زمِین پر گِر۔ اِسی طرح وہ بارِش سے اور مُوسلا دھار مِینہ سے کہتا ہے۔"},{"number":7,"verse":"وہ ہر آدمی کے ہاتھ پر مُہر کر دیتا ہے تاکہ سب لوگ جِن کو اُس نے بنایا ہے اِس بات کو جان لیں۔"},{"number":8,"verse":"تب درِندے غاروں میں گُھس جاتے اور اپنی اپنی ماند میں پڑے رہتے ہیں۔"},{"number":9,"verse":"آندھی جنُوب کی کوٹھری سے اور سردی شِمال سے آتی ہے۔"},{"number":10,"verse":"خُدا کے دَم سے برف جم جاتی ہے اور پانی کا پَھیلاؤ تنگ ہو جاتا ہے۔"},{"number":11,"verse":"بلکہ وہ گھٹا پر نمی کو لادتا ہے اور اپنے بِجلی والے بادلوں کو دُور تک پَھیلاتا ہے۔"},{"number":12,"verse":"اُسی کی ہدایت سے وہ اِدھر اُدھر پِھرائے جاتے ہیں تاکہ جو کُچھ وہ اُنہیں فرمائے اُسی کو وہ دُنیا کے آباد حِصّہ پر انجام دیں"},{"number":13,"verse":"خواہ تنبِیہ کے لِئے یا اپنے مُلک کے لِئے۔ یا رحمت کے لِئے وہ اُسے بھیجے۔"},{"number":14,"verse":"اَے ایُّوب اِس کو سُن لے۔ چُپ چاپ کھڑا رہ اور خُدا کے حَیرت انگیز کاموں پر غَور کر۔"},{"number":15,"verse":"کیا تُجھے معلُوم ہے کہ خُدا کیوں کر اُنہیں تاکِید کرتا ہے اور اپنے بادل کی بِجلی کو چمکاتاہے؟"},{"number":16,"verse":"کیا تُو بادلوں کے مُوازنہ سے واقِف ہے؟ یہ اُسی کے حَیرت انگیز کام ہیں جو عِلم میں کامِل ہے۔"},{"number":17,"verse":"جب زمِین پر جنُوبی ہَوا کی وجہ سے سنّاٹا ہوتاہے تو تیرے کپڑے کیوں گرم ہو جاتے ہیں؟"},{"number":18,"verse":"کیا تُو اُ س کے ساتھ فلک کو پَھیلا سکتا ہے جو ڈھلے ہُوئے آئِینہ کی طرح مضبُوط ہے؟"},{"number":19,"verse":"ہم کو سِکھا کہ ہم اُس سے کیا کہیں کیونکہ اندھیرے کے سبب سے ہم اپنی تقرِیر کو درُست نہیں کر سکتے"},{"number":20,"verse":"کیا اُ س کو بتایا جائے کہ مَیں بولنا چاہتاہُوں؟ یا کیا کوئی آدمی یہ خواہش کرے کہ وہ نِگل لِیاجائے؟"},{"number":21,"verse":"ابھی تو آدمی اُس نُور کو نہیں دیکھتے جو افلاک پر روشن ہے لیکن ہوا چلتی ہے اور اُنہیں صاف کر دیتی ہے۔"},{"number":22,"verse":"شِمال سے سُنہری روشنی آتی ہے۔ خُدا مُہِیب شَوکت سے مُلبّس ہے۔"},{"number":23,"verse":"ہم قادرِ مُطلق کو پا نہیں سکتے۔ وہ قُدرت اور عدل میں شاندار ہے اور اِنصاف کی فراوانی میں ظُلم نہ کرے گا۔"},{"number":24,"verse":"اِسی لِئے لوگ اُس سے ڈرتے ہیں۔ وہ دانا دِلوں کی پروا نہیں کرتا۔"}]}
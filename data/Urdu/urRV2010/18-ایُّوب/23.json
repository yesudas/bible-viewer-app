{"bibleAbbr":"urRV2010","bookName":"ایُّوب","bookEnglishName":"Job","chapterNumber":23,"verses":[{"number":1,"verse":"تب ایُّوب نے جواب دیا:-"},{"number":2,"verse":"میری شِکایت آج بھی تلخ ہے۔ میری مار میرے کراہنے سے بھی بھاری ہے۔"},{"number":3,"verse":"کاش کہ مُجھے معلُوم ہوتا کہ وہ مُجھے کہاں مِل سکتا ہے تاکہ مَیں عَین اُس کی مسند تک پُہنچ جاتا!"},{"number":4,"verse":"مَیں اپنا مُعاملہ اُس کے حضُور پیش کرتا اور اپنا مُنہ دلِیلوں سے بھر لیتا۔"},{"number":5,"verse":"مَیں اُن لفظوں کو جان لیتا جِن میں وہ مُجھے جواب دیتا اور جو کُچھ وہ مُجھ سے کہتا مَیں سمجھ لیتا۔"},{"number":6,"verse":"کیا وہ اپنی قُدرت کی عظمت میں مُجھ سے لڑتا؟ نہیں ۔ بلکہ وہ میری طرف توجُّہ کرتا۔"},{"number":7,"verse":"راستباز وہاں اُس کے ساتھ بحث کر سکتے۔ یُوں مَیں اپنے مُنصِف کے ہاتھ سے ہمیشہ کے لِئے رہائی پاتا۔"},{"number":8,"verse":"دیکھو! مَیں آگے جاتا ہُوں پر وہ وہاں نہیں اور پِیچھے ہٹتا ہُوں پر مَیں اُسے دیکھ نہیں سکتا۔"},{"number":9,"verse":"بائیں ہاتھ پِھرتا ہُوں جب وہ کام کرتا ہے پر وہ مُجھے دِکھائی نہیں دیتا ۔ وہ دہنے ہاتھ کی طرف چُھپ جاتا ہے اَیسا کہ مَیں اُسے دیکھ نہیں سکتا۔"},{"number":10,"verse":"لیکن وہ اُس راستہ کو جِس پر مَیں چلتا ہُوں جانتا ہے۔ جب وہ مُجھے تالے گا تو مَیں سونے کی مانِند نِکل آؤں گا ۔"},{"number":11,"verse":"میرا پاؤں اُس کے قدموں سے لگا رہا ہے۔ مَیں اُس کے راستہ پر چلتا رہا ہُوں اور برگشتہ نہیں ہُؤا۔"},{"number":12,"verse":"مَیں اُس کے لبوں کے حُکم سے ہٹا نہیں۔ مَیں نے اُس کے مُنہ کی باتوں کو اپنی ضرُوری خُوراک سے بھی زِیادہ ذخِیرہ کِیا۔"},{"number":13,"verse":"لیکن وہ ایک خیال میں رہتا ہے اور کَون اُس کو پِھراسکتاہے؟ اور جو کُچھ اُس کا جی چاہتا ہے وہ کرتا ہے۔"},{"number":14,"verse":"کیونکہ جو کُچھ میرے لِئے مُقرّر ہے وہ پُورا کرتا ہے اور بُہت سی اَیسی باتیں اُس کے ہاتھ میں ہیں۔"},{"number":15,"verse":"اِسی لِئے مَیں اُس کے حضُور میں گھبرا جاتا ہُوں۔ مَیں جب سوچتا ہُوں تو اُس سے ڈر جاتا ہُوں"},{"number":16,"verse":"کیونکہ خُدا نے میرے دِل کو بودا کر ڈالا ہے اور قادرِ مُطلِق نے مُجھ کو گھبرا دِیا ہے۔"},{"number":17,"verse":"اِس لِئے کہ مَیں اِس ظُلمت سے پہلے کاٹ ڈالا نہ گیا اور اُس نے بڑی تارِیکی کو میرے سامنے سے نہ چُھپایا۔"}]}
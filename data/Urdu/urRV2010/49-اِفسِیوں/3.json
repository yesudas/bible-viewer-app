{"bibleAbbr":"urRV2010","bookName":"اِفسِیوں","bookEnglishName":"Ephesians","chapterNumber":3,"verses":[{"number":1,"verse":"( غَیر قوموں کے لِئے پَولُس کی خِدمت) اِسی سبب سے مَیں پَولُس تُم غَیر قَوم والوں کی خاطِر مسِیح یِسُو ع کا قَیدی ہُوں۔"},{"number":2,"verse":"شاید تُم نے خُدا کے اُس فضل کے اِنتِظام کا حال سُنا ہو گا جو تُمہارے لِئے مُجھ پر ہُؤا۔"},{"number":3,"verse":"یعنی یہ کہ وہ بھید مُجھے مُکاشفہ سے معلُوم ہُؤا ۔ چُنانچہ مَیں نے پہلے اُس کا مُختصر حال لِکھا ہے۔"},{"number":4,"verse":"جِسے پڑھ کر تُم معلُوم کر سکتے ہو کہ مَیں مسِیح کا وہ بھید کِس قدر سمجھتا ہُوں۔"},{"number":5,"verse":"جو اَور زمانوں میں بنی آدم کو اِس طرح معلُوم نہ ہُؤا تھا جِس طرح اُس کے مُقدّس رسُولوں اور نبِیوں پر رُوح میں اب ظاہِر ہو گیا ہے۔"},{"number":6,"verse":"یعنی یہ کہ مسِیح یِسُو ع میں غَیر قَومیں خُوشخبری کے وسِیلہ سے مِیراث میں شرِیک اور بدن میں شامِل اور وعدہ میں داخِل ہیں۔"},{"number":7,"verse":"اور خُدا کے اُس فضل کی بخشِش سے جو اُس کی قُدرت کی تاثِیر سے مُجھ پر ہُؤا مَیں اِس خُوشخبری کا خادِم بنا۔"},{"number":8,"verse":"مُجھ پر جو سب مُقدّسوں میں چھوٹے سے چھوٹا ہُوں یہ فضل ہُؤا کہ مَیں غَیر قَوموں کو مسِیح کی بے قِیاس دَولت کی خُوشخبری دُوں۔"},{"number":9,"verse":"اور سب پر یہ بات رَوشن کرُوں کہ جو بھید ازل سے سب چِیزوں کے پَیدا کرنے والے خُدا میں پوشِیدہ رہا اُس کا کیا اِنتِظام ہے۔"},{"number":10,"verse":"تاکہ اب کلِیسیا کے وسِیلہ سے خُدا کی طرح طرح کی حِکمت اُن حُکومت والوں اور اِختیار والوں کو جو آسمانی مقاموں میں ہیں معلُوم ہو جائے۔"},{"number":11,"verse":"اُس ازلی اِرادہ کے مُطابِق جو اُس نے ہمارے خُداوند مسِیح یِسُو ع میں کِیا تھا۔"},{"number":12,"verse":"جِس میں ہم کو اُس پر اِیمان رکھنے کے سبب سے دِلیری ہے اور بھروسے کے ساتھ رسائی۔"},{"number":13,"verse":"پس مَیں درخواست کرتا ہُوں کہ تُم میری اُن مُصِیبتوں کے سبب سے جو تُمہاری خاطِر سہتا ہُوں ہمّت نہ ہارو کیونکہ وہ تُمہارے لِئے عِزّت کا باعِث ہیں۔"},{"number":14,"verse":"( مسِیح کی مُحبّت) اِس سبب سے مَیں اُس باپ کے آگے گُھٹنے ٹیکتا ہُوں۔"},{"number":15,"verse":"جِس سے آسمان اور زمِین کا ہر ایک خاندان نامزد ہے۔"},{"number":16,"verse":"کہ وہ اپنے جلال کی دَولت کے مُوافِق تُمہیں یہ عِنایت کرے کہ تُم اُس کے رُوح سے اپنی باطِنی اِنسانِیّت میں بُہت ہی زور آور ہو جاؤ۔"},{"number":17,"verse":"اور اِیمان کے وسِیلہ سے مسِیح تُمہارے دِلوں میں سکُونت کرے تاکہ تُم مُحبّت میں جڑ پکڑ کے اور بُنیاد قائِم کر کے۔"},{"number":18,"verse":"سب مُقدّسوں سمیت بخُوبی معلُوم کر سکو کہ اُس کی چَوڑائی اور لمبائی اور اُونچائی اور گہرائی کِتنی ہے۔"},{"number":19,"verse":"اور مسِیح کی اُس مُحبّت کو جان سکو جو جاننے سے باہر ہے تاکہ تُم خُدا کی ساری معمُوری تک معمُور ہو جاؤ۔"},{"number":20,"verse":"اب جو اَیسا قادِر ہے کہ اُس قُدرت کے مُوافِق جو ہم میں تاثِیر کرتی ہے ہماری درخواست اور خیال سے بُہت زِیادہ کام کر سکتا ہے۔"},{"number":21,"verse":"کلِیسیا میں اور مسِیح یِسُو ع میں پُشت در پُشت اور ابدُا لآباد اُس کی تمجِید ہوتی رہے ۔ آمِین۔"}]}
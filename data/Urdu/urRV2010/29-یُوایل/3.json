{"bibleAbbr":"urRV2010","bookName":"یُوایل","bookEnglishName":"Joel","chapterNumber":3,"verses":[{"number":1,"verse":"( خُدا قَوموں کی عدالت کرے گا) اُن ایّام میں اور اُسی وقت جب مَیں یہُودا ہ اور یروشلیِم کے اسِیروں کو واپس لاؤُں گا۔"},{"number":2,"verse":"تو سب قَوموں کو جمع کرُوں گا اور اُن کو یہُوسفط کی وادی میں اُتار لاؤُں گا اور وہاں اُن پر اپنی قَوم اور مِیراث اِسرائیل کے لِئے جِن کو اُنہوں نے قَوموں کے درمیان پراگندہ کِیا اور میرے مُلک کو بانٹ لِیا حُجّت ثابِت کرُوں گا۔"},{"number":3,"verse":"ہاں اُنہوں نے میرے لوگوں پر قُرعہ ڈالا اور ایک کسبی کے بدلے ایک لڑکا دِیا اور مَے کے لِئے ایک لڑکی بیچی تاکہ مَیخواری کریں۔"},{"number":4,"verse":"پس اَے صُور و صَیدا اور فلِستِین کے تمام علاقو میرے لِئے تُمہاری کیا حقِیقت ہے؟ کیا تُم مُجھ کو بدلہ د و گے؟ اور اگر دو گے تو مَیں وہِیں فَوراً تُمہارا بدلہ تُمہارے سر پر پھینک دُوں گا۔"},{"number":5,"verse":"چُونکہ تُم نے میرا سونا چاندی لے لِیا ہے اور میری لطِیف و نفِیس چِیزیں اپنے مَندروں میں لے گئے ہو۔"},{"number":6,"verse":"اور تُم نے یہُودا ہ اور یروشلیِم کی اَولاد کو یُونانیوں کے ہاتھ بیچا ہے تاکہ اُن کو اُن کی حدُود سے دُور کرو۔"},{"number":7,"verse":"اِس لِئے مَیں اُن کو اُس جگہ سے جہاں تُم نے بیچا ہے برانگیختہ کرُوں گا اور تُمہارا بدلہ تُمہارے سر پر لاؤُں گا۔"},{"number":8,"verse":"اور تُمہارے بیٹے بیٹِیوں کو بنی یہُوداہ کے ہاتھ بیچُوں گا اور وہ اُن کو اہِلِ سبا کے ہاتھ جو دُور کے مُلک میں رہتے ہیں بیچیں گے کیونکہ یہ خُداوند کا فرمان ہے۔"},{"number":9,"verse":"قَوموں کے درمیان اِس بات کی مُنادی کرو ۔ لڑائی کی تیّاری کرو ۔ بہادُروں کو برانگیختہ کرو ۔ جنگی جوان حاضِر ہوں ۔ وہ چڑھائی کریں۔"},{"number":10,"verse":"اپنے ہل کی پھالوں کو پِیٹ کر تلواریں بناؤ اور ہنسوؤں کو پِیٹ کر بھالے ۔ کمزور کہے کہ مَیں زورآور ہُوں۔"},{"number":11,"verse":"اَے اِردگِرد کی سب قَومو جلد آ کر جمع ہو جاؤ ۔ اَے خُداوند اپنے بہادُروں کو وہاں بھیج دے۔"},{"number":12,"verse":"قَومیں برانگیختہ ہوں اور یہُوسفط کی وادی میں آئیں کیونکہ مَیں وہاں بَیٹھ کر اِردگِرد کی سب قَوموں کی عدالت کرُوں گا۔"},{"number":13,"verse":"ہنسوا لگاؤ کیونکہ کھیت پک گیا ہے ۔ آؤ رَوندو کیونکہ حَوض لبالب اور کولھُو لبریز ہیں کیونکہ اُن کی شرارت عظِیم ہے۔"},{"number":14,"verse":"گروہ پر گروہ اِنفصا ل کی وادی میں ہے کیونکہ خُداوندکا دِن اِنفصا ل کی وادی میں آ پُہنچا۔"},{"number":15,"verse":"سُورج اور چاند تارِیک ہو جائیں گے اور سِتاروں کا چمکنا بند ہو جائے گا۔"},{"number":16,"verse":"( خُدااپنی اُمّت کو برکت بخشے گا) کیونکہ خُداوندصِیّوُن سے نعرہ مارے گا اور یروشلیِم سے آواز بُلند کرے گا اور آسمان و زمِین کانپیں گے لیکن خُداوند اپنے لوگوں کی پناہ گاہ اور بنی اِسرائیل کا قلعہ ہے۔"},{"number":17,"verse":"پس تُم جانو گے کہ مَیں خُداوند تُمہارا خُدا ہُوں جو صِیُّون میں اپنے کوہِ مُقدّس پر رہتا ہُوں ۔ تب یروشلیِم بھی مُقدّس ہو گا اور پِھر اُس میں کِسی اجنبی کا گُذر نہ ہو گا۔"},{"number":18,"verse":"اور اُس روز پہاڑوں پر سے نئی مَے ٹپکے گی اور ٹِیلوں پر سے دُودھ بہے گا اور یہُودا ہ کی سب ندیوں میں پانی جاری ہو گا اور خُداوند کے گھر سے ایک چشمہ پُھوٹ نِکلے گا اور وادیِ شِطِّیم کو سیراب کرے گا۔"},{"number":19,"verse":"مِصر وِیرانہ ہو گا اور ادُو م سُنسان بیابان کیونکہ اُنہوں نے بنی یہُوداہ پر ظُلم کِیا اور اُن کے مُلک میں بے گُناہوں کا خُون بہایا۔"},{"number":20,"verse":"لیکن یہُودا ہ ہمیشہ آباد اور یروشلیِم پُشت در پُشت قائِم رہے گا۔"},{"number":21,"verse":"کیونکہ مَیں اُن کا خُون پاک قرار دُوں گا جو مَیں نے اب تک پاک قرار نہ دِیا تھا کیونکہ خُداوند صِیُّون میں سکُونت پذِیر ہے۔"}]}
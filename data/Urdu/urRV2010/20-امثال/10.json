{"bibleAbbr":"urRV2010","bookName":"امثال","bookEnglishName":"Proverbs","chapterNumber":10,"verses":[{"number":1,"verse":"( سُلیما ن کی امثال) سُلیمان کی امثال دانا بیٹا باپ کو خُوش رکھتا ہے لیکن احمق بیٹا اپنی ماں کا غم ہے۔"},{"number":2,"verse":"شرارت کے خزانے عبث ہیں لیکن صداقت مَو ت سے چُھڑاتی ہے۔"},{"number":3,"verse":"خُداوند صادِق کی جان کو فاقہ نہ کرنے دے گاپر شرِیروں کی ہوس کو دُور و دفع کرے گا۔"},{"number":4,"verse":"جو ڈِھیلے ہاتھ سے کام کرتا ہے کنگال ہو جاتا ہے لیکن محِنتی کا ہاتھ دَولت مند بنا دیتا ہے۔"},{"number":5,"verse":"وہ جو گرمی میں جمع کرتا ہے دانا بیٹا ہے پر وہ بیٹا جو دِرَو کے وقت سوتا رہتا ہے شرم کا باعِث ہے۔"},{"number":6,"verse":"صادِق کے سر پر برکتیں ہوتی ہیں لیکن شرِیروں کے مُنہ کوظُلم ڈھانکتا ہے۔"},{"number":7,"verse":"راست آدمی کی یادگار مُبارک ہے لیکن شرِیروں کا نام سڑ جائے گا۔"},{"number":8,"verse":"دانا دِل فرمان بجا لائے گاپر بکواسی احمق پچھاڑ کھائے گا۔"},{"number":9,"verse":"راست رَو بے کھٹکے چلتا ہے لیکن جو کج روی کرتا ہے ظاہِر ہو جائے گا۔"},{"number":10,"verse":"آنکھ مارنے والا رنج پُہنچاتا ہے اور بکواسی احمق پچھاڑ کھائے گا۔"},{"number":11,"verse":"صادِق کامُنہ حیات کا چشمہ ہے لیکن شرِیروں کے مُنہ کوظُلم ڈھانکتا ہے۔"},{"number":12,"verse":"عداوت جھگڑے پَیدا کرتی ہے لیکن مُحبّت سب خطاؤں کو ڈھانک دیتی ہے۔"},{"number":13,"verse":"عقل مند کے لبوں پر حِکمت ہے لیکن بے عقل کی پِیٹھ کے لِئے لٹھ ہے۔"},{"number":14,"verse":"دانا آدمی عِلم جمع کرتے ہیں لیکن احمق کا مُنہ قرِیبی ہلاکت ہے۔"},{"number":15,"verse":"دَولت مند کی دَولت اُس کا مُحکم شہر ہے۔کنگال کی ہلاکت اُسی کی تنگ دستی ہے۔"},{"number":16,"verse":"صادِق کی محِنت زِندگانی کا باعِث ہے۔شرِیر کی اِقبال مندی گُناہ کراتی ہے۔"},{"number":17,"verse":"تربِیّت پذِیر زِندگی کی راہ پر ہے لیکن ملامت کو ترک کرنے والا گُمراہ ہو جاتا ہے۔"},{"number":18,"verse":"عداوت کو چِھپانے والا دروغ گو ہے اور تُہمت لگانے والا احمق ہے۔"},{"number":19,"verse":"کلام کی کثرت خطا سے خالی نہیں لیکن ہونٹوں کو قابُو میں رکھنے والا دانا ہے۔"},{"number":20,"verse":"صادِق کی زُبان خالِص چاندی ہے۔شرِیروں کے دِل بے قدر ہیں۔"},{"number":21,"verse":"صادِق کے ہونٹ بُہتوں کو غذا پُہنچاتے ہیں لیکن احمق بے عقلی سے مَرتے ہیں۔"},{"number":22,"verse":"خُداوند ہی کی برکت دَولت بخشتی ہے اور وہ اُس کے ساتھ دُکھ نہیں مِلاتا۔"},{"number":23,"verse":"احمق کے لِئے شرارت کھیل ہے پر حِکمت عقل مند کے لِئے ہے۔"},{"number":24,"verse":"شرِیر کا خَوف اُس پر آ پڑے گااور صادِقوں کی مُراد پُوری ہو گی۔"},{"number":25,"verse":"جب بگُولا گُذرتا ہے تو شرِیر نیست ہو جاتا ہے لیکن صادِق ابدی بُنیاد ہے۔"},{"number":26,"verse":"جَیسا دانتوں کے لِئے سِرکہ اور آنکھوں کے لِئے دُھواں وَیسا ہی کاہِل اپنے بھیجنے والوں کے لِئے ہے۔"},{"number":27,"verse":"خُداوند کا خَوف عُمر کی درازی بخشتا ہے لیکن شرِیروں کی زِندگی کوتاہ کر دی جائے گی۔"},{"number":28,"verse":"صادِقوں کی اُمّید خُوشی لائے گی لیکن شرِیروں کی توقُّع خاک میں مِل جائے گی۔"},{"number":29,"verse":"خُداوند کی راہ راست بازوں کے لِئے پناہ گاہ لیکن بدکرداروں کے لِئے ہلاکت ہے۔"},{"number":30,"verse":"صادِقوں کو کبھی جُنبِش نہ ہو گی لیکن شرِیر زمِین پر قائِم نہیں رہیں گے"},{"number":31,"verse":"صادِق کے مُنہ سے حِکمت نِکلتی ہے لیکن کج گو زُبان کاٹ ڈالی جائے گی۔"},{"number":32,"verse":"صادِق کے ہونٹ پسندیدہ بات سے آشنا ہیں لیکن شرِیروں کے مُنہ کج گوئی سے ۔"}]}
{"bibleAbbr":"urRV2010","bookName":"امثال","bookEnglishName":"Proverbs","chapterNumber":9,"verses":[{"number":1,"verse":"( حِکمت اور حماقت کا موازنہ) حِکمت نے اپنا گھر بنا لِیا۔ اُس نے اپنے ساتوں سُتُون تراش لِئے ہیں۔"},{"number":2,"verse":"اُس نے اپنے جانوروں کو ذبح کر لِیا اور اپنی مَے مِلا کر تیّار کر لی۔ اُس نے اپنا دسترخوان بھی چُن لِیا۔"},{"number":3,"verse":"اُس نے اپنی سہیلیوں کو روانہ کِیا ہے۔وہ خُود شہر کی اُونچی جگہوں پر پُکارتی ہے۔"},{"number":4,"verse":"جو سادہ دِل ہے اِدھر آ جائے۔اور بے عقل سے وہ یہ کہتی ہے"},{"number":5,"verse":"آؤ! میری روٹی میں سے کھاؤاور میری مِلائی ہُوئی مَے میں سے پِیو۔"},{"number":6,"verse":"اَے سادہ دِلو! باز آؤ اور زِندہ رہواور فہم کی راہ پر چلو۔"},{"number":7,"verse":"ٹھٹھّاباز کو تنبِیہ کرنے والا لَعن طعن اُٹھائے گااور شرِیر کو ملامت کرنے والے پر دھبّا لگے گا۔"},{"number":8,"verse":"ٹھٹّھاباز کو ملامت نہ کر ۔ نہ ہو کہ وہ تُجھ سے عداوت رکھنے لگے۔دانا کو ملامت کر اور وہ تُجھ سے مُحبّت رکھّے گا۔"},{"number":9,"verse":"دانا کو تربِیّت کر اور وہ اَور بھی دانا بن جائے گا۔صادِق کو سِکھا اور وہ عِلم میں ترقّی کرے گا۔"},{"number":10,"verse":"خُداوند کا خَوف حِکمت کا شرُوع ہے اور اُس قُدُّوس کی پہچان فہم ہے۔"},{"number":11,"verse":"کیونکہ میری بدَولت تیرے ایّام بڑھ جائیں گے اور تیری زِندگی کے سال زِیادہ ہوں گے۔"},{"number":12,"verse":"اگر تُو دانا ہے تو اپنے لِئے اور اگر تُو ٹھٹّھاباز ہے تو خُود ہی بُھگتے گا۔"},{"number":13,"verse":"احمق عَورت غَوغائی ہے۔وہ نادان ہے اور کُچھ نہیں جانتی۔"},{"number":14,"verse":"وہ اپنے گھر کے دروازہ پرشہر کی اُونچی جگہوں میں بَیٹھ جاتی ہے"},{"number":15,"verse":"تاکہ آنے جانے والوں کو بُلائے جو اپنے اپنے راستہ پر سِیدھے جا رہے ہیں۔"},{"number":16,"verse":"سادہ دِل اِدھر آ جائیں اور بے عقل سے وہ یہ کہتی ہے"},{"number":17,"verse":"چوری کا پانی مِیٹھا ہے اور پوشِیدگی کی روٹی لذِیذ"},{"number":18,"verse":"پر وہ نہیں جانتا کہ وہاں مُردے پڑے ہیں اور اُس عَورت کے مِہمان پاتال کی تہہ میں ہیں۔"}]}
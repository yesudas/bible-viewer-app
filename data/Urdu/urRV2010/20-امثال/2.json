{"bibleAbbr":"urRV2010","bookName":"امثال","bookEnglishName":"Proverbs","chapterNumber":2,"verses":[{"number":1,"verse":"( حِکمت کے اِنعامات) اَے میرے بیٹے! اگر تُو میری باتوں کو قبُول کرے اور میرے فرمان کو نِگاہ میں رکھّے۔"},{"number":2,"verse":"اَیسا کہ تُو حِکمت کی طرف کان لگائے اور فہم سے دِل لگائے"},{"number":3,"verse":"بلکہ اگر تُو عقل کو پُکارے اور فہم کے لِئے آواز بُلند کرے"},{"number":4,"verse":"اور اُس کو اَیسا ڈھُونڈے جَیسے چاندی کواور اُس کی اَیسی تلاش کرے جَیسی پوشِیدہ خزانوں کی"},{"number":5,"verse":"تو تُو خُداوند کے خَوف کو سمجھے گااور خُدا کی معرِفت کو حاصِل کرے گا"},{"number":6,"verse":"کیونکہ خُداوند حِکمت بخشتا ہے۔عِلم و فہم اُسی کے مُنہ سے نِکلتے ہیں۔"},{"number":7,"verse":"وہ راست بازوں کے لِئے مدد تیّار رکھتا ہے اور راست رَو کے لِئے سِپر ہے۔"},{"number":8,"verse":"تاکہ وہ عدل کی راہوں کی نِگہبانی کرے اور اپنے مُقدّسوں کی راہ کو محفُوظ رکھّے۔"},{"number":9,"verse":"تب تُو صداقت اور عدل اور راستی کوبلکہ ہر ایک اچھّی راہ کو سمجھے گا۔"},{"number":10,"verse":"کیونکہ حِکمت تیرے دِل میں داخِل ہو گی اور عِلم تیری جان کو مرغُوب ہو گا۔"},{"number":11,"verse":"تِمیز تیری نِگہبان ہو گی۔فہم تیری حِفاظت کرے گا"},{"number":12,"verse":"تاکہ تُجھے شرِیر کی راہ سے اور کج گو سے بچائیں۔"},{"number":13,"verse":"جو راست بازی کی راہ کو ترک کرتے ہیں تاکہ تارِیکی کی راہوں میں چلیں۔"},{"number":14,"verse":"جو بدکاری سے خُوش ہوتے ہیں اور شرارت کی کج روی میں خُوش رہتے ہیں۔"},{"number":15,"verse":"جِن کی روِشیں ناہمواراور جِن کی راہیں ٹیڑھی ہیں۔"},{"number":16,"verse":"تاکہ تُجھے بیگانہ عَورت سے بچائیں یعنی چِکنی چُپڑی باتیں کرنے والی پرائی عَورت سے"},{"number":17,"verse":"جو اپنی جوانی کے ساتھی کو چھوڑ دیتی اور اپنے خُدا کے عہد کو بُھول جاتی ہے۔"},{"number":18,"verse":"کیونکہ اُس کا گھر مَوت کی اُترائی پر ہے اور اُس کی راہیں پاتال کو جاتی ہیں۔"},{"number":19,"verse":"جو کوئی اُس کے پاس جاتا ہے واپس نہیں آتااور زِندگی کی راہوں تک نہیں پُہنچتا۔"},{"number":20,"verse":"تاکہ تُو نیکوں کی راہ پر چلے اور صادِقوں کی راہوں پر قائِم رہے۔"},{"number":21,"verse":"کیونکہ راست باز مُلک میں بسیں گے اور کامِل اُس میں آباد رہیں گے۔"},{"number":22,"verse":"لیکن شرِیر زمِین پر سے کاٹ ڈالے جائیں گے اور دغاباز اُس سے اُکھاڑ پھینکے جائیں گے۔"}]}
{"bibleAbbr":"urRV2010","bookName":"ہوسیعَِ","bookEnglishName":"Hosea","chapterNumber":14,"verses":[{"number":1,"verse":"( ہوسِیعَ کی اِسرا ئیل سے اِلتجا) اَے اِسرائیل خُداوند اپنے خُدا کی طرف رجُوع لا کیونکہ تُو اپنی بدکرداری کے سبب سے گِر گیا ہے۔"},{"number":2,"verse":"کلام لے کر خُداوند کی طرف رجُوع لاؤ اور کہو ہماری تمام بدکرداری کو دُور کر اور فضل سے ہم کو قبُول فرما ۔ تب ہم اپنے لبوں سے قُربانِیاں گُذرانیں گے۔"},{"number":3,"verse":"اسُور ہم کو نہیں بچائے گا ۔ ہم گھوڑوں پر سوار نہیں ہوں گے اور اپنی دستکاری کو خُدا نہ کہیں گے کیونکہ یتِیموں پر رحم کرنے والا تُو ہی ہے۔"},{"number":4,"verse":"( خُداوند اِسرا ئیل کے لِئے نئی زِندگی کا وعدہ کرتا ہے) مَیں اُن کی برگشتگی کا چارہ کرُوں گا ۔ مَیں کُشادہ دِلی سے اُن سے مُحبّت رکُھّوں گا کیونکہ میرا قہر اُن پر سے ٹل گیا ہے۔"},{"number":5,"verse":"مَیں اِسرائیل کے لِئے اوس کی مانِند ہُوں گا ۔ وہ سوسن کی طرح پُھولے گا اور لُبنا ن کی طرح اپنی جڑیں پَھیلائے گا۔"},{"number":6,"verse":"اُس کی ڈالِیاں پَھیلیں گی اور اُس میں زَیتُون کے درخت کی خُوبصُورتی اورلُبنا ن کی سی خُوشبُو ہو گی۔"},{"number":7,"verse":"اُس کے زیرِ سایہ رہنے والے بحال ہو جائیں گے ۔ وہ گیہُوں کی مانِند تر و تازہ اور تاک کی مانِند شگُفتہ ہوں گے ۔ اُن کی شُہرت لُبنا ن کی مَے کی سی ہو گی۔"},{"number":8,"verse":"اِفرائِیم کہے گا اب مُجھے بُتوں سے کیا کام؟ مَیں خُداوند نے اُس کی سُنی ہے اور اُس پر نِگاہ کرُوں گا ۔ مَیں سرسبز سرو کی مانِند ہُوں ۔ تُو مُجھ ہی سے برومند ہُؤا۔"},{"number":9,"verse":"( حاصل کلام) دانِشمند کَون ہے کہ وہ یہ باتیں سمجھے اور دُور اندیش کَون ہے جو اِن کو جانے؟ کیونکہ خُداوند کی راہیں راست ہیں اور صادِق اُن میں چلیں گے لیکن خطاکار اُن میں گِر پڑیں گے۔"}]}
{"bibleAbbr":"urRV2010","bookName":"ہوسیعَِ","bookEnglishName":"Hosea","chapterNumber":8,"verses":[{"number":1,"verse":"( خُداوند بُت پرستی پر اِسرائیل کی مُذمّت کرتا ہے) تُرہی اپنے مُنہ سے لگا ۔ وہ عُقاب کی طرح خُداوند کے گھر پر ٹُوٹ پڑا ہے کیونکہ اُنہوں نے میرے عہد سے تجاوُز کِیا اور میری شرِیعت کے خِلاف چلے۔"},{"number":2,"verse":"وہ مُجھے یُوں پُکارتے ہیں کہ اَے ہمارے خُدا ہم بنی اِسرائیل تُجھے پہچانتے ہیں۔"},{"number":3,"verse":"اِسرائیل نے بھلائی کو ترک کر دِیا ۔ دُشمن اُس کا پِیچھا کریں گے۔"},{"number":4,"verse":"اُنہوں نے بادشاہ مُقرّر کِئے پر میری طرف سے نہیں ۔ اُنہوں نے اُمرا کو ٹھہرایا ہے اور مَیں نے اُن کو نہ جانا ۔ اُنہوں نے اپنے سونے چاندی سے بُت بنائے تاکہ نیست و نابُود ہوں۔"},{"number":5,"verse":"اَے سامر یہ تیرا بچھڑا مردُود ہے ۔ میرا قہر اُن پر بھڑکا ہے ۔ وہ کب تک گُناہ سے پاک نہ ہوں گے؟۔"},{"number":6,"verse":"کیونکہ یہ بھی اِسرائیل ہی کی کرتُوت ہے ۔ کارِیگر نے اُس کو بنایا ہے ۔ وہ خُدا نہیں۔ سامر یہ کا بچھڑا یقِیناً ٹُکڑے ٹُکڑے کِیا جائے گا۔"},{"number":7,"verse":"بیشک اُنہوں نے ہوا بوئی ۔ وہ گِردباد کاٹیں گے نہ اُس میں ڈنٹھل نِکلے گا نہ اُس کی بالوں سے غلّہ پَیدا ہو گا اور اگر پَیدا ہو بھی تو اجنبی اُسے چٹ کر جائیں گے۔"},{"number":8,"verse":"اِسرائیل نِگلا گیا ۔ اب وہ قَوموں کے درمِیان ناپسندِیدہ برتن کی مانِند ہوں گے۔"},{"number":9,"verse":"کیونکہ وہ تنہا گورخر کی مانِند اسُور کو چلے گئے ہیں ۔ اِفرائِیم نے اُجرت پر یار بُلائے۔"},{"number":10,"verse":"اگرچہ اُنہوں نے قَوموں کو اُجرت دی ہے تَو بھی اب مَیں اُن کو جمع کرُوں گا اور وہ بادشاہ و اُمرا کے بوجھ سے غمگِین ہوں گے۔"},{"number":11,"verse":"چُونکہ اِفرائِیم نے گُنہگاری کے لِئے بُہت سی قُربان گاہیں بنائِیں اِس لِئے وہ قُربان گاہیں اُس کے گُنہگاری کا باعِث ہُوئِیں۔"},{"number":12,"verse":"اگرچہ مَیں نے اپنی شرِیعت کے احکام کو اُن کے لِئے ہزارہا بار لِکھا پر وہ اُن کو اجنبی خیال کرتے ہیں۔"},{"number":13,"verse":"وہ میرے ہدیوں کی قُربانِیوں کے لِئے گوشت گُذرانتے اور کھاتے ہیں لیکن خُداوند اُن کو قبُول نہیں کرتا ۔اب وہ اُن کی بدکرداری کو یاد کرے گا اور اُن کو اُن کے گُناہوں کی سزا دے گا ۔ وہ مِصر کو واپس جائیں گے۔"},{"number":14,"verse":"اِسرائیل نے اپنے خالِق کو فراموش کر کے بُت خانے بنائے ہیں اور یہُودا ہ نے بُہت سے حصِین شہر تعمِیر کِئے ہیں لیکن مَیں اُس کے شہروں پر آگ بھیجُوں گا اور وہ اُن کے قصروں کو بھسم کر دے گی۔ ہوسِیعَ اِسرا ئیل کے لِئے سزا کا اِعلان کرتاہے"}]}
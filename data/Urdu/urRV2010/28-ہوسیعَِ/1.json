{"bibleAbbr":"urRV2010","bookName":"ہوسیعَِ","bookEnglishName":"Hosea","chapterNumber":1,"verses":[{"number":1,"verse":"شاہانِ یہُودا ہ عُزِّیّاہ اور یُوتام اور آخز اورحِزقیاہ اور شاہِ اِسرائیل یُربعا م بِن یُوآس کے ایّام میں خُداوند کا کلام ہوسِیعَ بِن بیر ی پر نازِل ہُؤا۔"},{"number":2,"verse":"( ہوسِیعَ کی بِیوی اور اَولاد) جب خُداوند نے شرُوع میں ہوسِیع َ کی معرفت کلام کِیاتو اُس کو فرمایا کہ جا ایک بدکار بِیوی اور بدکاری کی اَولاد اپنے لِئے لے کیونکہ مُلک نے خُداوند کو چھوڑکر بڑی بدکاری کی ہے۔"},{"number":3,"verse":"پس اُس نے جا کر جُمر بِنت دِبلائِیم کو لِیا ۔ وہ حامِلہ ہُوئی اور بیٹا پَیدا ہُؤا۔"},{"number":4,"verse":"اور خُداوند نے اُسے کہا اُس کا نام یزرعیل رکھ کیونکہ مَیں عنقرِیب ہی یاہُو کے گھرانے سے یِزرعیل کے خُون کا بدلہ لُوں گا اور اِسرائیل کے گھرانے کی سلطنت کوتمام کرُوں گا۔"},{"number":5,"verse":"اور اُسی وقت یِزرعیل کی وادی میں اِسرائیل کی کمان توڑُوں گا۔"},{"number":6,"verse":"اور وہ پِھر حامِلہ ہُوئی اور بیٹی پَیدا ہُوئی اورخُداوند نے اُسے فرمایا کہ اُس کا نام لورُحا مہ رکھ کیونکہ مَیں اِسرائیل کے گھرانے پر پِھر رحم نہ کرُوں گا کہ اُن کو مُعاف کرُوں۔"},{"number":7,"verse":"لیکن یہُودا ہ کے گھرانے پر رحم کرُوں گا اور مَیں خُداونداُن کا خُدا اُن کو رہائی دُوں گا اور اُن کو کمان اور تلواراور لڑائی اور گھوڑوں اور سواروں کے وسِیلہ سے نہیں چُھڑاؤُں گا۔"},{"number":8,"verse":"اور لورُ حامہ کا دُودھ چُھڑانے کے بعد وہ پِھر حامِلہ ہُوئی اور بیٹا پَیدا ہُؤا۔"},{"number":9,"verse":"اور اُس نے فرمایا کہ اُس کا نام لوعمّی رکھ کیونکہ تُم میرے لوگ نہیں ہو اور مَیں تُمہارا نہیں ہُوں گا۔ بنی اِسرائیل کوبحال کِیا جائے گا"},{"number":10,"verse":"تَو بھی بنی اِسرائیل دریا کی ریت کی مانِند بے شُمار و بے قِیاس ہوں گے اور جہاں اُن سے یہ کہا جاتا تھا کہ تُم میرے لوگ نہیں ہو زِندہ خُدا کے فرزند کہلائیں گے۔"},{"number":11,"verse":"اور بنی یہُوداہ اور بنی اِسرائیل باہم فراہم ہوں گے اور اپنے لِئے ایک ہی سردار مُقرّر کریں گے اور اِس مُلک سے خُرُوج کریں گے کیونکہ یزرعیل کا دِن عظِیم ہو گا۔"}]}
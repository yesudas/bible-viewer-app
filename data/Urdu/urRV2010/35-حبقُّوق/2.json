{"bibleAbbr":"urRV2010","bookName":"حبقُّوق","bookEnglishName":"Habakkuk","chapterNumber":2,"verses":[{"number":1,"verse":"( خُداوندحبقُّوق کو جواب دیتا ہے) مَیں اپنی دِیدگاہ پر کھڑا رہُوں گا اور بُرج پر چڑھ کر اِنتظار کرُوں گا کہ وہ مُجھ سے کیا کہتا ہے اور مَیں اپنی فریاد کی بابت کیا جواب دُوں۔"},{"number":2,"verse":"تب خُداوند نے مُجھے جواب دِیا اور فرمایا کہ رویا کو تختیوں پر اَیسی صفائی سے لِکھ کہ لوگ دَوڑتے ہُوئے بھی پڑھ سکیں۔"},{"number":3,"verse":"کیونکہ یہ رویا ایک مُقرّرہ وقت کے لِئے ہے ۔ یہ جلد وقُوع میں آئے گی اور خطا نہ کرے گی ۔ اگرچہ اِس میں دیرہو تَو بھی اِس کا مُنتظِر رہ کیونکہ یہ یقِیناً وقُوع میں آئے گی ۔ تاخِیر نہ کرے گی۔"},{"number":4,"verse":"دیکھ مُتکِبّر آدمی کا دِل راست نہیں ہے لیکن صادِق اپنے اِیمان سے زِندہ رہے گا۔"},{"number":5,"verse":"( ناراستوں کے خِلاف فتویٰ) بے شک مُتکبِّر آدمی مَے کی مانِند دغاباز ہے ۔ وہ اپنے گھر میں نہیں رہتا ۔ وہ پاتال کی مانِند اپنی ہوس بڑھاتا ہے ۔ وہ مَوت کی مانِند ہے ۔ کبھی آسُودہ نہیں ہوتا بلکہ سب قَوموں کو اپنے پاس جمع کرتا ہے اور سب اُمّتوں کو اپنے نزدِیک فراہم کرتا ہے۔"},{"number":6,"verse":"کیا یہ سب اُس پر مثل نہ لائیں گے اور طنزاً نہ کہیں گے کہ اُس پر افسوس جو اَوروں کے مال سے مالدار ہوتا ہے! لیکن یہ کب تک؟ اور اُس پر جو کثرت سے گِرَو لیتا ہے!۔"},{"number":7,"verse":"کیا وہ تُجھے کھا جانے کو اچانک نہ اُٹھیں گے اور تُجھے مُضطرِب کرنے کو بیدار نہ ہوں گے اور تُو اُن کے لِئے لُوٹ نہ ہو گا؟۔"},{"number":8,"verse":"چُونکہ تُو نے بُہت سی قَوموں کو لُوٹ لِیا اور مُلک و شہر و باشِندوں میں خُونریزی اور سِتم گری کی ہے اِس لِئے باقی ماندہ لوگ تُجھے غارت کریں گے۔"},{"number":9,"verse":"اُس پر افسوس جو اپنے گھرانے کے لِئے ناجائِز نفع اُٹھاتاہے تاکہ اپنا آشیانہ بُلندی پر بنائے اور مُصِیبت سے محفُوظ رہے!۔"},{"number":10,"verse":"تُو نے بُہت سی اُمّتوں کو برباد کر کے اپنے گھرانے کے لِئے رُسوائی حاصِل کی اور اپنی جان کا گُنہگار ہُؤا۔"},{"number":11,"verse":"کیونکہ دِیوار سے پتّھر چِلاّئیں گے اور چھت سے شہتِیرجواب دیں گے۔"},{"number":12,"verse":"اُس پر افسوس جو قصبہ کو خُونریزی سے اور شہر کو بدکرداری سے تعمِیر کرتا ہے!۔"},{"number":13,"verse":"کیا یہ ربُّ الافواج کی طرف سے نہیں کہ لوگوں کی مِحنت آگ کے لِئے ہو اور قَوموں کی مشقّت بطالت کے لِئے؟۔"},{"number":14,"verse":"کیونکہ جِس طرح سمُندر پانی سے بھرا ہے اُسی طرح زمِین خُداوند کے جلال کے عِرفان سے معمُور ہو گی۔"},{"number":15,"verse":"اُس پر افسوس جو اپنے ہمسایہ کو اپنے قہر کا جام پِلا کر متوالا کرتا ہے تاکہ اُس کو بے پردہ کرے!۔"},{"number":16,"verse":"تُو عِزّت کے عِوض رُسوائی سے بھر گیا ہے ۔ تُو بھی پی کر اپنی نامختُونی ظاہِر کر ۔ خُداوند کے دہنے ہاتھ کا پِیالہ اپنے دَور میں تُجھ تک پُہنچے گا اور رُسوائی تیری شَوکت کو ڈھانپ لے گی۔"},{"number":17,"verse":"چُونکہ تُو نے مُلک و شہر و باشِندوں میں خُونریزی اور سِتم گری کی ہے اِس لِئے وہ زِیادتی جو لُبنا ن پر ہُوئی اور وہ ہلاکت جِس سے جانور ڈر گئے تُجھ پر آئے گی۔"},{"number":18,"verse":"کھودی ہُوئی مُورت سے کیا حاصِل کہ اُس کے بنانے والے نے اُسے کھود کر بنایا؟ ڈھالی ہُوئی مُورت اور جُھوٹ سِکھانے والے سے کیا فائِدہ کہ اُس کا بنانے والا اُس پر بھروسا رکھتا اور گُونگے بُتوں کو بناتا ہے؟۔"},{"number":19,"verse":"اُس پر افسوس جو لکڑی سے کہتا ہے جاگ! اور بے زُبان پتّھر سے کہ اُٹھ! کیا وہ تعلیِم دے سکتا ہے؟ دیکھ وہ تو سونے چاندی سے مڑھا ہے لیکن اُس میں مُطلق دَم نہیں۔"},{"number":20,"verse":"مگر خُداوند اپنی مُقدّس ہَیکل میں ہے ۔ ساری زمِین اُس کے حضُور خاموش رہے۔"}]}
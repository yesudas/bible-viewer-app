{"bibleAbbr":"urRV2010","bookName":"۱-کُرِنتھِیوں","bookEnglishName":"1 Corinthians","chapterNumber":16,"verses":[{"number":1,"verse":"( مُقدّسوں کے لِئے چندہ) اب اُس چندے کی بابت جو مُقدّسوں کے لِئے کِیا جاتا ہے جَیسا مَیں نے گلِتیہ کی کلِیسیاؤں کو حُکم دِیا وَیسا ہی تُم بھی کرو۔"},{"number":2,"verse":"ہفتہ کے پہلے دِن تُم میں سے ہر شخص اپنی آمدنی کے مُوافِق کُچھ اپنے پاس رکھ چھوڑا کرے تاکہ میرے آنے پر چندے نہ کرنے پڑیں۔"},{"number":3,"verse":"اور جب مَیں آؤں گا تو جنہیں تُم منظُور کرو گے اُن کو مَیں خَط دے کر بھیج دُوں گا کہ تُمہاری خَیرات یروشلِیم کو پُہنچا دیں۔"},{"number":4,"verse":"اور اگر میرا بھی جانا مُناسِب ہُؤا تو وہ میرے ساتھ ہی جائیں گے۔"},{"number":5,"verse":"( پَولُس کے منصُوبے) اور مَیں مَکِدُنیہ ہو کر تُمہارے پاس آؤں گاکیونکہ مُجھے مَکِدُنیہ ہو کر جانا تو ہے ہی۔"},{"number":6,"verse":"مگر رہُوں شاید تُمہارے ہی پاس اور جاڑا بھی تُمہارے ہی پاس کاٹُوں تاکہ جِس طرف مَیں جانا چاہُوں تُم مُجھے اُس طرف روانہ کر دو۔"},{"number":7,"verse":"کیونکہ مَیں اب راہ میں تُم سے مُلاقات کرنا نہیں چاہتا بلکہ مُجھے اُمّید ہے کہ خُداوند نے چاہا تو کُچھ عرصہ تُمہارے پاس رہُوں گا۔"},{"number":8,"verse":"لیکن مَیں عِیدِ پنتِیکُست تک اِفِسُس میں رہُوں گا۔"},{"number":9,"verse":"کیونکہ میرے لِئے ایک وسِیع اور کارآمد دروازہ کُھلا ہے اور مُخالِف بُہت سے ہیں۔"},{"number":10,"verse":"اگر تِیمُتِھیُس آ جائے تو خیال رکھنا کہ وہ تُمہارے پاس بے خَوف رہے کیونکہ وہ میری طرح خُداوند کا کام کرتا ہے۔"},{"number":11,"verse":"پس کوئی اُسے حقِیر نہ جانے بلکہ اُس کو صحِیح سلامت اِس طرف روانہ کرنا کہ میرے پاس آ جائے کیونکہ مَیں مُنتظِر ہُوں کہ وہ بھائِیوں سمیت آئے۔"},{"number":12,"verse":"اور بھائی اپُلّو س سے مَیں نے بُہت اِلتماس کِیا کہ تُمہارے پاس بھائِیوں کے ساتھ جائے مگر اِس وقت جانے پر وہ مُطلِق راضی نہ ہُؤا لیکن جب اُس کو مَوقع مِلے گا تو جائے گا۔"},{"number":13,"verse":"( اِختتامی باتیں) جاگتے رہو ۔ اِیمان میں قائِم رہو ۔ مردانگی کرو ۔ مضبُوط ہو۔"},{"number":14,"verse":"جو کُچھ کرتے ہو مُحبّت سے کرو۔"},{"number":15,"verse":"اَے بھائِیو! تُم ستِفناس کے خاندان کو جانتے ہو کہ وہ اَخِیہ کے پہلے پَھل ہیں اور مُقدّسوں کی خِدمت کے لِئے مُستعِد رہتے ہیں۔"},{"number":16,"verse":"پس مَیں تُم سے اِلتماس کرتا ہُوں کہ اَیسے لوگوں کے تابِع رہو بلکہ ہر ایک کے جو اِس کام اور مِحنت میں شرِیک ہے۔"},{"number":17,"verse":"اور مَیں ستِفنا س اور فرتُونا تُس اور اخیکُس کے آنے سے خُوش ہُوں کیونکہ جو تُم سے رہ گیا تھا اُنہوں نے پُورا کر دِیا۔"},{"number":18,"verse":"اور اُنہوں نے میری اور تُمہاری رُوح کو تازہ کِیا ۔ پس اَیسوں کو مانو۔"},{"number":19,"verse":"آسیہ کی کلِیسیائیں تُم کو سلام کہتی ہیں ۔ اَکوِلہ اور پَرِسکہ اُس کلِیسیا سمیت جو اُن کے گھر میں ہے تُمہیں خُداوند میں بُہت بُہت سلام کہتے ہیں۔"},{"number":20,"verse":"سب بھائی تُمہیں سلام کہتے ہیں ۔ پاک بوسہ لے کر آپس میں سلام کرو۔"},{"number":21,"verse":"مَیں پَولُس اپنے ہاتھ سے سلام لِکھتا ہُوں۔"},{"number":22,"verse":"جو کوئی خُداوند کو عزِیز نہیں رکھتا ملعُون ہو ۔ ہمارا خُداوند آنے والا ہے۔"},{"number":23,"verse":"خُداوند یِسُو ع مسِیح کا فضل تُم پر ہوتا رہے۔"},{"number":24,"verse":"میری مُحبّت مسِیح یِسُو ع میں تُم سب سے رہے ۔ آمِین۔"}]}
{"bibleAbbr":"urRV2010","bookName":"یرمِیاہ","bookEnglishName":"Jeremiah","chapterNumber":10,"verses":[{"number":1,"verse":"( بُت پرستی اور حقِیقی پرستِش کا موازنہ) اَے اِسرائیل کے گھرانے! وہ کلام جو خُداوند تُم سے کرتا ہے سُنو۔"},{"number":2,"verse":"خُداوند یُوں فرماتا ہے کہ تُم دِیگر اقوام کی روِش نہ سِیکھو اور آسمانی علامات سے ہِراسان نہ ہو اگرچہ دِیگر اقوام اُن سے ہِراسان ہوتی ہیں۔"},{"number":3,"verse":"کیونکہ اُن کے آئِین بطالت ہیں چُنانچہ کوئی جنگل میں کُلہاڑی سے درخت کاٹتا ہے جو بڑھئی کے ہاتھ کا کام ہے۔"},{"number":4,"verse":"وہ اُسے چاندی اور سونے سے آراستہ کرتے ہیں اور اُس میں ہتھوڑوں سے میخیں لگا کر اُسے مضبُوط کرتے ہیں تاکہ قائِم رہے۔"},{"number":5,"verse":"وہ کھجُور کی مانِند مخرُوطی سُتُون ہیں پر بولتے نہیں ۔ اُن کو اُٹھا کر لے جانا پڑتا ہے کیونکہ وہ چل نہیں سکتے ۔ اُن سے نہ ڈرو کیونکہ وہ نُقصان نہیں پُہنچا سکتے اور اُن سے فائِدہ بھی نہیں پُہنچ سکتا۔"},{"number":6,"verse":"اَے خُداوند! تیرا کوئی نظِیر نہیں ۔ تُو عظِیم ہے اور قُدرت کے سبب سے تیرا نام بزُرگ ہے۔"},{"number":7,"verse":"اَے قَوموں کے بادشاہ! کَون ہے جو تُجھ سے نہ ڈرے؟ یقِیناً یہ تُجھ ہی کو زیبا ہے کیونکہ قَوموں کے سب حکِیموں میں اور اُن کی تمام مملکتوں میں تیرا ہمتا کوئی نہیں۔"},{"number":8,"verse":"مگر وہ سب حَیوانِ خصلت اور احمق ہیں ۔ بُتوں کی تعلِیم کیا ۔ وہ تو لکڑی ہیں!۔"},{"number":9,"verse":"ترسِیس سے چاندی کا پِیٹا ہُؤا پتّر اور اُوفا ز سے سونا آتا ہے جو کارِیگر کی کارِیگری اور سُنار کی دست کاری ہے ۔ اُن کا لِباس نِیلا اور ارغوانی ہے اور یہ سب کُچھ ماہِر اُستادوں کی دست کاری ہے۔"},{"number":10,"verse":"لیکن خُداوند سچّا خُدا ہے ۔ وہ زِندہ خُدا اور ابدی بادشاہ ہے ۔ اُس کے قہر سے زمِین تھرتھراتی ہے اور قَوموں میں اُس کے قہر کی تاب نہیں۔"},{"number":11,"verse":"تُم اُن سے یُوں کہنا کہ یہ معبُود جِنہوں نے آسمان اور زمِین کو نہیں بنایا زمِین پر سے اور آسمان کے نِیچے سے نیست ہو جائیں گے۔"},{"number":12,"verse":"( خُداوندکی سِتایش کا گِیت) اُسی نے اپنی قُدرت سے زمِین کو بنایا ۔ اُسی نے اپنی حِکمت سے جہان کو قائِم کِیا اور اپنی عقل سے آسمان کو تان دِیا ہے۔"},{"number":13,"verse":"اُس کی آواز سے آسمان میں پانی کی فراوانی ہوتی ہے اور وہ زمِین کی اِنتِہا سے بُخارات اُٹھاتا ہے ۔ وہ بارِش کے لِئے بِجلی چمکاتا ہے اور اپنے خزانوں سے ہوا چلاتا ہے۔"},{"number":14,"verse":"ہر آدمی حَیوانِ خصلت اور بے عِلم ہو گیا ہے ۔ ہر ایک سُنار اپنی کھودی ہُوئی مُورت سے رُسوا ہے کیونکہ اُس کی ڈھالی ہُوئی مُورت باطِل ہے ۔ اُن میں دَم نہیں۔"},{"number":15,"verse":"وہ باطِل فعلِ فریب ہیں ۔ سزا کے وقت برباد ہو جائیں گی۔"},{"number":16,"verse":"یعقُو ب کا بخرہ اُن کی مانِند نہیں کیونکہ وہ سب چِیزوں کا خالِق ہے اور اِسرائیل اُس کی مِیراث کا عصا ہے۔ ربُّ الافواج اُس کا نام ہے۔"},{"number":17,"verse":"( آنے والی اَسیِری) اَے مُحاصرہ میں رہنے والی! زمِین پر سے اپنی گٹھری اُٹھا لے۔"},{"number":18,"verse":"کیونکہ خُداوند یُوں فرماتا ہے کہ دیکھ مَیں اِس مُلک کے باشِندوں کو اب کی بار گویا فلاخن میں رکھ کر پھینک دُوں گا اور اُن کو اَیسا تنگ کرُوں گا کہ جان لیں۔"},{"number":19,"verse":"ہائے میری خستگی! میرا زخم درد ناک ہے اور مَیں نے سمجھ لِیا کہ یقِیناً مُجھے یہ دُکھ برداشت کرنا ہے۔"},{"number":20,"verse":"میرا خَیمہ غارت کِیا گیا اور میری سب طنابیں توڑ دی گئِیں ۔ میرے بچّے میرے پاس سے چلے گئے اور وہ ہیں نہیں ۔ اب کوئی نہ رہا جو میرا خَیمہ کھڑا کرے اور میرے پردے لگائے۔"},{"number":21,"verse":"کیونکہ چرواہے حَیوان بن گئے اور خُداوند کے طالِب نہ ہُوئے اِس لِئے وہ کامیاب نہ ہُوئے اور اُن کے سب گلّے تِتّربِتّر ہو گئے۔"},{"number":22,"verse":"دیکھ شِمال کے مُلک سے بڑے غَوغا اور ہنگامہ کی آواز آتی ہے تاکہ یہُودا ہ کے شہروں کو اُجاڑ کر گِیدڑوں کا مسکن بنائے۔"},{"number":23,"verse":"اَے خُداوند! مَیں جانتا ہُوں کہ اِنسان کی راہ اُس کے اِختیار میں نہیں۔ اِنسان اپنی روِش میں اپنے قدموں کی راہنُمائی نہیں کر سکتا۔"},{"number":24,"verse":"اَے خُداوند! مُجھے تنبِیہہ کر پر اندازہ سے ۔ اپنے قہر سے نہیں ۔ نہ ہو کہ تُو مُجھے نابُود کر دے۔"},{"number":25,"verse":"اَے خُداوند! اُن قَوموں پر جو تُجھے نہیں جانتِیں اور اُن گھرانوں پر جو تیرا نام نہیں لیتے اپنا قہر اُنڈیل دے کیونکہ وہ یعقُوب کو کھا گئے ۔ وہ اُسے نِگل گئے اور چٹ کر گئے اور اُس کے مسکن کو اُجاڑ دِیا۔"}]}
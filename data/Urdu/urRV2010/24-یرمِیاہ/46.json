{"bibleAbbr":"urRV2010","bookName":"یرمِیاہ","bookEnglishName":"Jeremiah","chapterNumber":46,"verses":[{"number":1,"verse":"( کرکمِیس کے مقام پر مِصر کی شکست) خُداوند کا کلام جو یَرمِیا ہ نبی پر اقوام کی بابت نازِل ہُؤا۔"},{"number":2,"verse":"مِصر کی بابت :۔ شاہِ مِصر فرعَون نِکو ہ کی فَوج کی بابت جو دریایِ فُرا ت کے کنارے پر کرکمِیس میں تھی جِس کو شاہِ بابل نبُوکَدر ضر نے شاہِ یہُودا ہ یہُویقِیم بِن یوسیا ہ کے چَوتھے برس میں شِکست دی۔"},{"number":3,"verse":"سِپر اور ڈھال کو تیّار کرو اور لڑائی پر چلے آؤ۔"},{"number":4,"verse":"گھوڑوں پر ساز لگاؤ ۔ اَے سوارو! تُم سوار ہو اور خَود پہن کر نِکلو۔ نیزوں کو صَیقل کرو۔ بکتر پہنو۔"},{"number":5,"verse":"مَیں اُن کو گھبرائے ہُوئے کیوں دیکھتا ہُوں؟ وہ پلٹ گئے۔ اُن کے بہادُروں نے شِکست کھائی ۔ وہ بھاگ نِکلے اور پِیچھے پِھر کر نہیں دیکھتے کیونکہ چاروں طرف خَوف ہے خُداوند فرماتا ہے۔"},{"number":6,"verse":"نہ سبُکپا بھاگنے پائے گا نہ بہادُر بچ نِکلے گا ۔ شِمال میں دریایِ فُرا ت کے کنارے اُنہوں نے ٹھوکر کھائی اور گِر پڑے۔"},{"number":7,"verse":"یہ کَون ہے جو دریایِ نِیل کی مانِند بڑھا چلا آتا ہے۔ جِس کا پانی سَیلاب کی مانِند مَوجزن ہے؟۔"},{"number":8,"verse":"مِصر نِیل کی طرح اُٹھتا ہے اور اُس کا پانی سَیلاب کی مانِند مَوجزن ہے اور وہ کہتا ہے کہ مَیں چڑُھوں گا اور زمِین کو چُھپا لُوں گا ۔ مَیں شہروں کو اور اُن کے باشِندوں کو نیست کر دُوں گا۔"},{"number":9,"verse":"گھوڑے برانگیختہ ہوں ۔ رتھ ہوا ہو جائیں اور کُو ش و فُو ط کے بہادُر جو سِپر بردار ہیں اور لُودی جو کمان کشی اور تِیر اندازی میں ماہِر ہیں نِکلیں۔"},{"number":10,"verse":"کیونکہ یہ خُداوند ربُّ الافواج کا دِن یعنی اِنتقام کا روز ہے تاکہ وہ اپنے دُشمنوں سے اِنتقام لے ۔ پس تلوار کھا جائے گی اور سیر ہو گی اور اُن کے خُون سے مست ہو گی کیونکہ خُداوند ربُّ الافواج کے لِئے شِمالی سرزمِین میں دریایِ فُرا ت کے کنارے ایک ذبِیحہ ہے۔"},{"number":11,"verse":"اَے کُنواری دُخترِ مِصر ! جِلعاد کو چڑھ جا اور بلسان لے ۔ تُو بے فائِدہ طرح طرح کی دوائیں اِستعمال کرتی ہے ۔ تُو شِفا نہ پائے گی۔"},{"number":12,"verse":"قَوموں نے تیری رُسوائی کا حال سُنا اور زمِین تیرے نالہ سے معمُور ہو گئی کیونکہ بہادُر ایک دُوسرے سے ٹکرا کر باہم گِر گئے۔"},{"number":13,"verse":"( نبُوکد رضر (نبُوکدنضر )کی آمد) وہ کلام جو خُداوند نے یَرمِیا ہ نبی کو شاہِ بابل نبُوکدر ضر کے آنے اور مُلکِ مِصر کو شِکست دینے کے بارے میں فرمایا۔"},{"number":14,"verse":"مِصر میں آشکارا کرو ۔ مِجدا ل میں اِشتہار دو ہاں نُوف اوتحفخِیس میں مُنادی کرو ۔ کہو کہ اپنے آپ کو تیّار کر کیونکہ تلوار تیری چاروں طرف کھائے جاتی ہے۔"},{"number":15,"verse":"تیرے بہادُر کیوں بھاگ گئے؟ وہ کھڑے نہ رہ سکے کیونکہ خُداوند نے اُن کو گِرا دِیا۔"},{"number":16,"verse":"اُس نے بُہتوں کو گُمراہ کِیا ۔ ہاں وہ ایک دُوسرے پر گِر پڑے اور اُنہوں نے کہا اُٹھو ہم مُہلک تلوار کے ظُلم سے اپنے لوگوں میں اور اپنے وطن کو پِھرجائیں۔"},{"number":17,"verse":"وہ وہاں چِلاّئے کہ شاہِ مِصر فِرعَو ن برباد ہُؤا۔ اُس نے مُقرّرہ وقت کو گُذر جانے دِیا۔"},{"number":18,"verse":"وہ بادشاہ جِس کا نام ربُّ الافواج ہے یُوں فرماتا ہے کہ مُجھے اپنی حیات کی قَسم جَیسا تبُور پہاڑوں میں اور جَیسا کرمِل سمُندر کے کنارے ہے وَیسا ہی وہ آئے گا۔"},{"number":19,"verse":"اَے بیٹی جو مِصر میں رہتی ہے! اَسِیری میں جانے کا سامان کر کیونکہ نُوف وِیران اور بھسم ہو گا ۔ اُس میں کوئی بسنے والا نہ رہے گا۔"},{"number":20,"verse":"مِصر نِہایت خُوب صُورت بچِھیا ہے لیکن شِمال سے تباہی آتی ہے بلکہ آ پُہنچی۔"},{"number":21,"verse":"اُس کے مزدُور سِپاہی بھی اُس کے درمِیان موٹے بچھڑوں کی مانِند ہیں پر وہ بھی رُوگردان ہُوئے ۔ وہ اِکٹّھے بھاگے ۔ وہ کھڑے نہ رہ سکے کیونکہ اُن کی ہلاکت کا دِن اُن پر آ گیا ۔ اُن کی سزا کا وقت آ پُہنچا۔"},{"number":22,"verse":"وہ سانپ کی مانِند چلچلائے گی کیونکہ وہ فَوج لے کر چڑھائی کریں گے اور کُلہاڑے لے کر لکڑہاروں کی مانِند اُس پر چڑھ آئیں گے۔"},{"number":23,"verse":"وہ اُس کا جنگل کاٹ ڈالیں گے ۔ اگرچہ وہ اَیسا گھنا ہے کہ کوئی اُس میں سے گُذر نہیں سکتا خُداوند فرماتا ہے کیونکہ وہ ٹِڈّیوں سے زِیادہ بلکہ بے شُمار ہیں۔"},{"number":24,"verse":"دُخترِ مِصر رُسوا ہو گی۔ وہ شِمالی لوگوں کے حوالہ کی جائے گی۔"},{"number":25,"verse":"ربُّ الافواج اِسرائیل کا خُدا فرماتا ہے دیکھ مَیں آمُو نِ نُو کو اور فرعو ن اور مِصر اور اُس کے معبُودوں اور اُس کے بادشاہوں کو یعنی فرعون اور اُن کو جو اُس پر بھروسا رکھتے ہیں سزا دُوں گا۔"},{"number":26,"verse":"اور مَیں اُن کو اُن کے جانی دُشمنوں اور شاہِ بابل نبُوکدر ضر اور اُس کے مُلازِموں کے حوالہ کر دُوں گا لیکن اِس کے بعد وہ پِھر اَیسی آباد ہو گی جَیسی اگلے دِنوں میں تھی خُداوند فرماتا ہے۔"},{"number":27,"verse":"( خُداوند اپنے لوگوں کو بچائے گا) لیکن اَے میرے خادِم یعقُو ب ہِراسان نہ ہو اور اَے اِسرائیل گھبرا نہ جا کیونکہ دیکھ مَیں تُجھے دُور سے اور تیری اَولاد کو اُن کی اَسِیری کی زمِین سے رہائی دُوں گا اور یعقُو ب واپس آئے گا اور آرام و راحت سے رہے گا اور کوئی اُسے نہ ڈرائے گا۔"},{"number":28,"verse":"اَے میرے خادِم یعقُو ب ہِراسان نہ ہو خُداوند فرماتا ہے کیونکہ مَیں تیرے ساتھ ہُوں ۔ اگرچہ مَیں اُن سب قَوموں کو جِن میں مَیں نے تُجھے ہانک دِیا نیست و نابُود کرُوں تَو بھی مَیں تُجھے نیست و نابُود نہ کرُوں گا بلکہ مُناسِب تنبِیہہ کرُوں گا اور ہرگِز بے سزا نہ چھوڑُوں گا۔"}]}
{"bibleAbbr":"urRV2010","bookName":"یرمِیاہ","bookEnglishName":"Jeremiah","chapterNumber":20,"verses":[{"number":1,"verse":"( فشحُور کاہِن کے ساتھ یرمِیاہ کا جھگڑا) فشحُور بِن اِمّیر کاہِن نے جو خُداوند کے گھر میں سردار ناظِم تھا یَرمِیا ہ کو یہ باتیں نبُوّت سے کہتے سُنا۔"},{"number":2,"verse":"تب فشحُور نے یَرمِیا ہ نبی کو مارا اور اُسے اُس کاٹھ میں ڈالا جو بِنیمِین کے بالائی پھاٹک میں خُداوند کے گھر میں تھا۔"},{"number":3,"verse":"اور دُوسرے دِن یُوں ہوا کہ فشحُور نے یَرمِیا ہ کو کاٹھ سے نِکالا ۔ تب یرمِیا ہ نے اُسے کہا کہ خُداوند نے تیرا نام فشحُور نہیں بلکہ مُجورمِسّا بِیب رکھّاہے۔"},{"number":4,"verse":"کیونکہ خُداوند یُوں فرماتا ہے کہ دیکھ مَیں تُجھ کو تیرے لِئے اور تیرے سب دوستوں کے لِئے دہشت کا باعِث بناؤُں گا اور وہ اپنے دُشمنوں کی تلوار سے قتل ہوں گے اور تیری آنکھیں دیکھیں گی اور مَیں تمام یہُودا ہ کو شاہِ بابل کے حوالہ کر دُوں گا اور وہ اُن کو اَسِیر کر کے بابل میں لے جائے گا اور اُن کو تلوار سے قتل کرے گا۔"},{"number":5,"verse":"اور مَیں اِس شہر کی ساری دَولت اور اِس کے تمام محاصِل اور اِس کی سب نفِیس چِیزوں کو اور یہُودا ہ کے بادشاہوں کے سب خزانوں کو دے ڈالُوں گا ۔ ہاں مَیں اُن کو اُن کے دُشمنوں کے حوالہ کر دُوں گا جو اُن کو لُوٹیں گے اور بابل کو لے جائیں گے۔"},{"number":6,"verse":"اور اَے فشحُور تُو اور تیرا سارا گھرانا اَسِیری میں جاؤ گے اور تُو بابل میں پُہنچے گا اور وہاں مَرے گا اور وہِیں دفن کِیا جائے گا ۔ تُو اور تیرے سب دوست جِن سے تُو نے جُھوٹی نبُو ّت کی۔"},{"number":7,"verse":"( یَرمِیاہ خُداوند سے شِکایت کرتا ہے) اَے خُداوند! تُو نے مُجھے ترغِیب دی ہے اور مَیں نے مان لِیا ۔ تُو مُجھ سے توانا تھا اور تُو غالِب آیا ۔ مَیں دِن بھر ہنسی کا باعِث بنتا ہُوں ۔ ہر ایک میری ہنسی اُڑاتا ہے۔"},{"number":8,"verse":"کیونکہ جب جب مَیں کلام کرتا ہُوں زور سے پُکارتا ہُوں ۔ مَیں نے غضب اور ہلاکت کا اِعلان کِیا کیونکہ خُداوند کا کلام دِن بھر میری ملامت اور ہنسی کا باعِث ہوتا ہے۔"},{"number":9,"verse":"اور اگر مَیں کہُوں کہ مَیں اُس کا ذِکر نہ کرُوں گا نہ پِھر کبھی اُس کے نام سے کلام کرُوں گا تو اُس کا کلام میرے دِل میں جلتی آگ کی مانِند ہے جو میری ہڈِّیوں میں پوشِیدہ ہے اور مَیں ضبط کرتے کرتے تھک گیا اور مُجھ سے رہا نہیں جاتا۔"},{"number":10,"verse":"کیونکہ مَیں نے بُہتوں کی تُہمت سُنی ۔ چاروں طرف دہشت ہے ۔ اُس کی شکایت کرو ۔ وہ کہتے ہیں ہم اُس کی شِکایت کریں گے ۔ میرے سب دوست میرے ٹھوکر کھانے کے مُنتظِر ہیں اور کہتے ہیں شاید وہ ٹھوکر کھائے ۔ تب ہم اُس پر غالِب آئیں گے اور اُس سے بدلہ لیں گے۔"},{"number":11,"verse":"لیکن خُداوند مُہِیب بہادُر کی مانِند میری طرف ہے ۔ اِس لِئے مُجھے ستانے والوں نے ٹھوکر کھائی اور غالِب نہ آئے ۔ وہ نِہایت شرمِندہ ہُوئے اِس لِئے کہ اُنہوں نے اپنا مقصد نہ پایا ۔ اُن کی شرمِندگی ہمیشہ تک رہے گی۔ کبھی فراموش نہ ہو گی۔"},{"number":12,"verse":"پس اَے ربُّ الافواج! تُو جو صادِقوں کو آزماتا اور دِل و دِماغ کو دیکھتا ہے اُن سے بدلہ لے کر مُجھے دِکھا اِس لِئے کہ مَیں نے اپنا دعویٰ تُجھ پر ظاہِر کِیا ہے۔"},{"number":13,"verse":"خُداوند کی مدح سرائی کرو۔ خُداوند کی سِتایش کرو کیونکہ اُس نے مِسکِین کی جان کو بدکرداروں کے ہاتھ سے چُھڑایا ہے۔"},{"number":14,"verse":"لَعنت اُس دِن پر جِس میں مَیں پَیدا ہُؤا ۔ وہ دِن جِس میں میری ماں نے مُجھ کو جنم دِیا ہرگِز مُبارک نہ ہو۔"},{"number":15,"verse":"لَعنت اُس آدمی پر جِس نے میرے باپ کو یہ کہہ کر خبر دی کہ تیرے ہاں بیٹا پَیدا ہُؤا اور اُسے بُہت خُوش کِیا۔"},{"number":16,"verse":"ہاں وہ آدمی اُن شہروں کی مانِند ہو جِن کو خُداوند نے شِکست دی اور افسوس نہ کِیا اور وہ صُبح کو خَوفناک شور سُنے اور دوپہر کے وقت بڑی للکار۔"},{"number":17,"verse":"اِس لِئے کہ اُس نے مُجھے رَحِم ہی میں قتل نہ کِیا کہ میری ماں میری قبر ہوتی اور اُس کا رَحِم ہمیشہ تک بھرا رہتا۔"},{"number":18,"verse":"مَیں پَیدا ہی کیوں ہُؤا کہ مشقّت اور رنج دیکُھوں اور میرے دِن رُسوائی میں کٹیں؟۔"}]}
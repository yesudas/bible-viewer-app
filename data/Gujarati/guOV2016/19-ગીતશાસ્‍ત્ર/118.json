{"bibleAbbr":"guOV2016","bookName":"ગીતશાસ્‍ત્ર","bookEnglishName":"Psalms","chapterNumber":118,"verses":[{"number":1,"verse":"( વિજય માટે આભારસ્તુતિ) ( ; ; ; ; ; ; ; ; .) યહોવાનો આભાર માનો; કેમ કે તે ઉત્તમ છે; તેમની કૃપા સર્વકાળ [ટકે છે]."},{"number":2,"verse":"ઇઝરાયલ, તું એમ જ કહેજે, “તેમની કૃપા સર્વકાળ [ટકે છે] ”"},{"number":3,"verse":"હારુનપુત્રો, તમે કહેજો, “તેમની કૃપા સર્વકાળ [ટકે છે] ”"},{"number":4,"verse":"યહોવાના ભક્તો, તમે પણ કહેજો, “તેમની કૃપા સર્વકાળ [ટકે છે] ”"},{"number":5,"verse":"સંકટમાં મેં યહોવાને વિનંતી કરી, એટલે યહોવાએ મને ઉત્તર આપીને વિશાળ જગામાં [બેસાડ્યો]."},{"number":6,"verse":"( .) યહોવા મારા પક્ષમાં છે; હું બીવાનો નથી! માણસ મને શું કરી શકશે?"},{"number":7,"verse":"યહોવા મારા પક્ષમાં છે; તે મારા સહાયકારી છે, માટે હું મારા દ્વેષીઓ પર [મારી ઇચ્છા પૂરી થયેલી] જોઈશ."},{"number":8,"verse":"માણસનો ભરોસો કરવા કરતાં યહોવા પર આધાર રાખવો સારો છે."},{"number":9,"verse":"રાજાઓ પર ભરોસો રાખવા કરતાં યહોવા પર આધાર રાખવો સારો છે."},{"number":10,"verse":"સર્વ વિદેશીઓએ મને ઘેરી લીધો હતો; પણ યહોવાને નામે મેં તેઓને કાપી નાખ્યા."},{"number":11,"verse":"તેઓએ મને ઘેરી લીધો હતો; હા, ખરેખરે ઘેરી લીધો હતો; પણ યહોવાને નામે મેં તેઓને કાપી નાખ્યા."},{"number":12,"verse":"તેઓએ મધમાખીઓની જેમ મને ઘેરી લીધો હતો; પણ તેઓ સળગેલા કાંટાની જેમ હોલવાઈ ગયા છે; યહોવાને નામે મેં તેઓને કાપી નાખ્યા."},{"number":13,"verse":"મને પાડી નાખવાને તેં મને ભારે ધક્કા માર્યા; પણ યહોવાએ મને મદદ આપી."},{"number":14,"verse":"( ; .) યહોવા મારું સામર્થ્ય તથા મારું ગીત છે; તે મારું તારણ થયા છે."},{"number":15,"verse":"ન્યાયીઓના તંબુઓમાં હર્ષ તથા તારણના‍ ધ્વનિ [સંભળાય છે] ; યહોવાનો જમણો હાથ પરાક્રમ કરે છે."},{"number":16,"verse":"યહોવાનો જમણો હાથ ઊંચો થયેલો છે; યહોવાનો જમણો હાથ પરાક્રમ કરે છે."},{"number":17,"verse":"હું મરી નહિ જઈશ, પણ જીવતો રહીશ, અને યહોવાનાં કૃત્યોને પ્રગટ કરીશ."},{"number":18,"verse":"યહોવાએ મને ભારે શિક્ષા કરી; પણ તેમણે મને મરણને સોંપી દીધો નહિ."},{"number":19,"verse":"મારે માટે ન્યાયનાં દ્વાર ઉઘાડો; તેઓમાં થઈને હું જઈશ, અને યાહનો આભાર માનીશ."},{"number":20,"verse":"યહોવાનું દ્વાર આ છે; એમાં થઈને ન્યાયીઓ અંદર પેસશે."},{"number":21,"verse":"હું તમારો આભાર માનીશ, કેમ કે તમે મને ઉત્તર આપ્યો છે. અને તમે મારું તારણ થયા છો."},{"number":22,"verse":"( ; ; .) ( ; .) ઘર બાંધનારાઓએ જે પથ્થર બાતલ કર્યો હતો, તે જ ખૂણાનો મુખ્ય પથ્થર થયો છે."},{"number":23,"verse":"આ [કાર્ય] યહોવાથી થયું છે; આપણી દષ્ટિમાં તે આશ્ચર્યકારક છે."},{"number":24,"verse":"આ દિવસ યહોવાએ આપણને આપ્યો છે; તેમાં આપણે આનંદોત્સવ કરીએ."},{"number":25,"verse":"હે યહોવા, તમે હવે દયા કરીને ( ; ; .) તારણ આપો; હે યહોવા, હવે તમે દયા કરીને ક્ષેમકુશળ રાખજો."},{"number":26,"verse":"( ; ; ; ; ; .) યહોવાને નામે જે આવે છે તેને ધન્ય છે; યહોવાના મંદિરમાંથી અમે તમને આશીર્વાદ આપ્યો છે."},{"number":27,"verse":"યહોવા તે જ ઈશ્વર છે, તેમણે આપણને અજવાળું આપ્યું છે; વેદીનાં શિંગોની સાથે દોરડાંથી બલિદાનને બાંધો."},{"number":28,"verse":"તમે મારા ઈશ્વર છો, હું તમારો આભાર માનીશ; તમે મારા ઈશ્વર છો, હું તમને મોટા માનીશ."},{"number":29,"verse":"યહોવાનો આભાર માનો; કેમ કે તે ઉત્તમ છે. તેમની કૃપા સર્વકાળ [ટકે છે]."}]}
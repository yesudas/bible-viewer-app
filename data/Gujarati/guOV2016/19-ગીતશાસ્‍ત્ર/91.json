{"bibleAbbr":"guOV2016","bookName":"ગીતશાસ્‍ત્ર","bookEnglishName":"Psalms","chapterNumber":91,"verses":[{"number":1,"verse":"( ઈશ્વર આપણા રક્ષક) પરાત્પરના ગુપ્તસ્થાનમાં જે વસે છે તે સર્વસમર્થની છાયામાં રહેશે."},{"number":2,"verse":"હું યહોવા વિષે કહીશ, “તે મારો આશ્રય તથા કિલ્લો છે; એ જ મારા ઈશ્વર છે, તેમના પર હું ભરોસો રાખું છું.”"},{"number":3,"verse":"કેમ કે તે પારધીના પાશથી અને નાશકારક મરકીથી તને બચાવશે."},{"number":4,"verse":"તે પોતાનાં પીછાંથી તને ઢાંકશે, અને તેમની પાંખો નીચે તને આશ્રય મળશે; તેમની સત્યતા ઢાલ તથા બખ્તર છે."},{"number":5,"verse":"રાત્રે જે ધાસ્તી લાગે છે તેથી, અથવા તો દિવસે ઊડનાર તીરથી,"},{"number":6,"verse":"અંધારામાં ચાલનાર મરકીથી કે, બપોરે મહામારીથી તું બીહીશ નહિ."},{"number":7,"verse":"તારી બાજુએ હજાર અને તારે જમણે હાથે દશહજાર [માણસો] પડશે, પણ તે તારી પાસે આવશે નહિ."},{"number":8,"verse":"તું માત્ર નજરે જોશે, તું દુષ્ટોને મળેલો બદલો દેખશે."},{"number":9,"verse":"કેમ કે, હે યહોવા, તમે મારા આધાર છો! તેં પરાત્પરને તારો આશ્રય કર્યો છે;"},{"number":10,"verse":"તારા પર કંઈ દુ:ખ આવી પડશે નહિ, મરકી તારા તંબુની પાસે આવશે નહિ."},{"number":11,"verse":"તને તારા સર્વ માર્ગમાં સંભાળવાને માટે ( ; .) તે પોતાના દૂતોને આજ્ઞા આપશે;"},{"number":12,"verse":"( ; .) તેઓ પોતાને હાથે તને ધરી રાખશે, રખેને તારો પગ પથ્થર પર અફળાય."},{"number":13,"verse":"( .) તું સિંહ તથા સાપ પર પગ મૂકશે; સિંહના બચ્ચાને તથા સાપને તું છૂંદી નાખશે."},{"number":14,"verse":"તેણે મારા પર પોતાનો પ્રેમ બેસાડ્યો છે માટે હું તેને બચાવીશ; તેણે મારું નામ જાણ્યું છે, માટે હું તેને ઊંચો કરીશ."},{"number":15,"verse":"તે મને અરજ કરશે, એટલે હું તેને ઉત્તર આપીશ; હું સંકટસમયે તેની સાથે થઈશ; હું તેને છોડાવીને માન આપીશ."},{"number":16,"verse":"લાંબા આયુષ્યથી હું તેને તૃપ્ત કરીશ, અને તેને મારું તારણ દેખાડીશ."}]}
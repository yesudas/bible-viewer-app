{"bibleAbbr":"guOV2016","bookName":"ગીતશાસ્‍ત્ર","bookEnglishName":"Psalms","chapterNumber":108,"verses":[{"number":1,"verse":"( શત્રુઓ વિરુદ્ધ પ્રાર્થના) ( ( 230 ૫૭:૭-૧૧ ; 230 ૬૦:૫-૧૨ )) ગાયન:દાઉદનું ગીત. હે ઈશ્વર, મારું હ્રદય દઢ છે; હું મારા ખરા અંત:કરણથી ગાયન કરીને તમારી સ્તુતિ કરીશ."},{"number":2,"verse":"વીણા તથા સિતાર, જાગો; પરોઢિયાને હું જાતે જગાડીશ."},{"number":3,"verse":"હે યહોવા, હું લોકોમાં તમારો આભાર માનીશ; પ્રજાઓમાં હું તમારાં સ્તોત્ર ગાઈશ."},{"number":4,"verse":"તમારી કૃપા આકાશ કરતાં મોટી છે, અને તમારી સત્યતા વાદળાં સુધી [પહોંચે છે]."},{"number":5,"verse":"હે ઈશ્વર, તમે આકાશ કરતાં ઊંચા મનાઓ; અને તમારું ગૌરવ પૃથ્વી કરતાં પ્રૌઢ મનાઓ;"},{"number":6,"verse":"તમારા પ્રિય જનોનો છૂટકો થાય, માટે તમારા જમણા હાથથી તેમનું તારણ કરીને અમને ઉત્તર અપો."},{"number":7,"verse":"ઈશ્વર પોતાની પવિત્રતાએ બોલ્યા છે, “હું હરખાઈશ; હું શખેમને વહેંચીશ, અને સુક્‍કોથનું નીચાણ વહેંચી આપીશ."},{"number":8,"verse":"ગિલ્યાદ મારું છે; મનાશ્શા પણ મારું છે; એફ્રાઈમ મારા માથાનો ટોપ છે; યહૂદિયા મારો રાજદંડ છે."},{"number":9,"verse":"મોઆબ મારો કળશિયો છે; અદોમ ઉપર હું મારો જોડો ફેંકીશ; પલિસ્તી દેશ પર હું જયજયકાર કરીશ.”"},{"number":10,"verse":"કોટબંધ નગરમાં મને કોણ લઈ જશે? અદોમમાં મને કોણ દોરી જશે?"},{"number":11,"verse":"હે ઈશ્વર, તમે શું અમને તજી દીધા નથી? હે ઈશ્વર, તમે અમારાં સૈન્યોની સાથે નીકળતા નથી."},{"number":12,"verse":"શત્રુઓની સામે અમને સહાય કરો, કેમ કે માનવીની સહાય મિથ્યા છે."},{"number":13,"verse":"ઈશ્વરની સહાયથી અમે પરાક્રમ કરીશું. કેમ કે તે જ અમારા શત્રુઓને છૂંદી નાખશે."}]}
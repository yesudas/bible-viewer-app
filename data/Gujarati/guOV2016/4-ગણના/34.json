{"bibleAbbr":"guOV2016","bookName":"ગણના","bookEnglishName":"Numbers","chapterNumber":34,"verses":[{"number":1,"verse":"( દેશની સરહદો) અને યહોવાએ મૂસાને કહ્યું"},{"number":2,"verse":"“ઇઝરાયલી લોકોને આજ્ઞા કરીને કહે કે, જ્યારે તમે કનાન દેશમાં પહોંચો, (એટલે જે કનાન દેશ તેની સીમાઓ પ્રમાણે તમને વારસા તરીકે મળવાનો છે, )"},{"number":3,"verse":"ત્યારે તમારો દક્ષિણ ભાગ સીનના અરણ્યથી માંડીને આગળ અદોમની સીમાની લગોલગ થાય, ને તમારી દક્ષિણ સીમા ખારા સમુદ્રના પૂર્વના છેડાથી શરૂ થાય."},{"number":4,"verse":"અને એ તમારી સીમા વળીને આક્રાબ્બીમના ઢોળાવ તરફ આવે ને ત્યાંથી તે સીન સુધી પહોંચે. અને તેનો છેડો કાદેશ-બાર્નિયાની દક્ષિણે આવે. અને તે ત્યાંથી આગળ હસાર-આદાર સુધી જાય, ને આગળ આસ્મોન સુધી જાય."},{"number":5,"verse":"અને તે સીમા આસ્મોનથી વળીને મિસરની નદી સુધી જાય, ને તેનો છેડો સમુદ્ર સુધી પહોંચે."},{"number":6,"verse":"અને મોટો સમુદ્ર તથા તેનો કાંઠો એ તમારી પશ્ચિમ સીમા થાય."},{"number":7,"verse":"અને તમારી ઉત્તર સીમા આ પ્રમાણે થાય; એ સીમા તમારે મોટા સમુદ્રથી માંડીને હોર પર્વત સુધી આંકવી:"},{"number":8,"verse":"અને એ સીમા તમારે હોર પર્વતથી માંડીને હમાથના નાકા સુધી આંકવી. અને તે સીમાનો છેડો સદાદ સુધી જાય."},{"number":9,"verse":"અને ત્યાંથી આગળ સીમા ઝિફ્રોન સુધી પહોંચે, ને તેનો છેડો હસાર-એનાન સુધી પહોંચે. એ તમારી ઉત્તરની સીમા થાય."},{"number":10,"verse":"અને તમારી પૂર્વ સીમા તમારે હસાર-એનાનથી તે શફામ સુધી આંકવી:"},{"number":11,"verse":"અને તે સીમા શફાનથી નીચલી તરફ વળીને રિબ્લા સુધી આયિનની પૂર્વ દિશાએ જાય. અને તે સીમા ત્યાંથી નીચાણ તરફ કિન્‍નેરેથના સમુદ્ર સુધી પૂર્વ તરફ પહોંચે."},{"number":12,"verse":"અને તે સીમા ત્યાંથી ઊતરીને યર્દન સુધી જાય, ને તેનો છેડો ખારા સમુદ્ર આગળ આવે. એ દેશ તેની ચારે તરફની સીમા પ્રમાણે તમારો થશે.”"},{"number":13,"verse":"અને ( .) મૂસાએ ( .) ઇઝરાયલી લોકોને આજ્ઞા આપીને કહ્યું, “જે દેશનો વારસો તમે ચિઠ્ઠીઓ નાખીને [વહેંચી] લેશો, ને જે નવકુળોને તથા અડધા કુળને આપવાની યહોવાએ આજ્ઞા આપી છે, તે આ છે:"},{"number":14,"verse":"કેમ કે રુબેનપુત્રોના કુળને તેઓના પિતૃઓનાં ઘર પ્રમાણે, તથા ગાદપુત્રોના કુળને તેઓના પિતૃઓનાં ઘર પ્રમાણે, તેઓનો વારસો મળી ચૂક્યો છે, ને મનાશ્શાના અડધા કુળને પણ મળી ચૂક્યો છે:"},{"number":15,"verse":"[આ] બે કુળોને તથા અડધા કુળને તેઓનો વારસો યર્દન પાર યરીખો આગળ પૂર્વ તરફ, એટલે ઉગમણી તરફ મળી ચૂક્યો છે.”"},{"number":16,"verse":"( દેશની વહેંચણીનું કામ સંભાળતા આગેવાનો) અને યહોવાએ મૂસાને કહ્યું,"},{"number":17,"verse":"“જે માણસો તમને દેશનો વારસો વહેંચી આપશે તેઓનાં નામ આ છે: એટલે એલાઝાર યાજક તથા નૂનનો દિકરો યહોશુઆ,"},{"number":18,"verse":"અને દેશનો વારસો વહંચી આપવા માટે તમારે પ્રત્યેક કુળમાંથી અકેક અધિપતિ ચૂંટી કાઢવો."},{"number":19,"verse":"અને તે માણસોનાં નામ નીચે મુજબ છે: યહૂદાના કુળમાંથી યફૂનેન્‍નો દિકરો કાલેબ."},{"number":20,"verse":"શિમયોનપુત્રોના કુળમાંથી આમિહુદનો દિકરો શમુએલ."},{"number":21,"verse":"બિન્યામીનના કુળમાંથી કિસ્લોનનો દિકરો અલીદાદ."},{"number":22,"verse":"અને દાનના પુત્રોના કુળનો અધિપતિ યોગ્લીનો દિકરો બુક્કી."},{"number":23,"verse":"યૂસફના પુત્રોના : મનાશ્શાના પુત્રોના કુળનો અધિપતિ એફોદનો દિકરો હાન્‍નીએલ."},{"number":24,"verse":"અને એફ્રાઈમપુત્રોના કુળનો અધિપતિ શિફટાનનો દિકરો કમુએલ."},{"number":25,"verse":"અને ઝબુલોનપુત્રોના કુળનો અધિપતિ પાર્નાખનો દિકરો અલીસાફાન."},{"number":26,"verse":"અને ઇસ્સાખારપુત્રોના કુળનો અધિપતિ અઝાનનો દિકરો પાલ્ટીએલ"},{"number":27,"verse":"અને આશેરપુત્રોના કુળનો અધિપતિ શલોમીનો દિકરો આહીહૂદ."},{"number":28,"verse":"અને નફતાલીપુત્રોના કુળનો અધિપતિ આમીહૂદનો દિકરો પદાહેલ.”"},{"number":29,"verse":"જેઓને યહોવાએ ઇઝરાયલી પ્રજાને કનાન દેશમાં વારસો વહેંચી આપવાની આજ્ઞા આપી તેઓ એ છે."}]}
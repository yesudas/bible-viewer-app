{"bibleAbbr":"guOV2016","bookName":"અયૂબ","bookEnglishName":"Job","chapterNumber":41,"verses":[{"number":1,"verse":"( પ્રભુ (ચાલુ)) શું તું ( ; ; ; .) મગરને ગલથી ખેંચી કાઢી શકે? અથવા દોરીથી તેની જીભને દબાવી શકે?"},{"number":2,"verse":"શું તું તેના નાકમાં નાથ નાખી શકે? કે આંકડાથી તેનું જડબું વીંધી શકે?"},{"number":3,"verse":"શું તે તારી આગળ કરગરશે? કે તે તારી આગળ નમ્ર વચનો બોલશે?"},{"number":4,"verse":"શું તે તારી સાથે એવો કરાર કરશે કે, તું તેને હમેશને માટે ચાકર રાખે?"},{"number":5,"verse":"પક્ષી સાથે તું રમે છે તેમ તેની સાથે તું રમશે શું? અથવા તારી કુમારિકાઓને માટે તેને તું બાંધશે?"},{"number":6,"verse":"શું [માછીઓ] તેનો વેપાર કરશે? શું તેઓ તેને વેપારીઓમાં વહેંચી આપશે?"},{"number":7,"verse":"શું તેની ચામડીને પાંખવાળાં ભાલોડાંથી કે તેના માથાને મચ્છી મારવાના ભાલાથી ભરી શકે છે?"},{"number":8,"verse":"તારો હાથ તેના ઉપર મૂકી જો; [ત્યારે જે] યુદ્ધ થાય તેનું સ્મરણ કરીને તું ફરી એવું ન કરીશ."},{"number":9,"verse":"તે વિષેની આશા નિષ્ફળ છે; શું તેને જોઈને જ કોઈના હાંજા ગગડી ન જાય?"},{"number":10,"verse":"તેને છંછેડીને ઉઠાડવાની હિંમત ધરે એવો કોઈ શૂરવીર નથી; તો મારી આગળ ઊભો રહી શકે એવો કોણ છે?"},{"number":11,"verse":"તેની સાથે યુદ્ધ કરીને કોણ ફતેહ પામ્યો છે? આખા આકાશ નીચે એવો કોઈ નથી."},{"number":12,"verse":"તેના અવયવો, તેનું અજબ બળ, તથા તેની સુંદર રચના વિષે હું ચૂપ રહીશ નહિ."},{"number":13,"verse":"તેનું ઉપલું વસ્ત્ર કોણ ઉતારી શકે? તેના બેવડા દાંતના જડબામાં કોણ પેસી શકે?"},{"number":14,"verse":"તેનું મોઢું કોણ ઉઘાડી શકે? તેના દાંત ભયંકર છે."},{"number":15,"verse":"[તેનાં] મજબૂત ભીંગડાંનું [તેને] અભિમાન છે, તેઓ એકબીજા સાથે સજડ જકડાઈ ગયાં છે."},{"number":16,"verse":"એટલે એકબીજાની સાથે એવાં જોડાએલાં છે કે તેમની વચ્ચે હવા પણ દાખલ થઈ શકે નહિ."},{"number":17,"verse":"તેઓ એકબીજાની સાથે ભીડાયેલાં છે; તેઓ એકબીજા સાથે એવાં ચોંટેલા છે કે તેમને છૂટાં પાડી શકાય નહિ."},{"number":18,"verse":"તે છીંકે છે ત્યારે પ્રકાશ ચમકે છે, અને તેની આંખો પ્રભાતની આંખનાં પોપચાં જેવી છે."},{"number":19,"verse":"તેના મુખમાંથી બળતી મશાલો નીકળે છે, અને અગ્નિની ચિનગારીઓ નીકળે છે."},{"number":20,"verse":"તેનાં નસકોરાંમાંથી ઊકળતા પાણીની વરાળ તથા બળતી મશાલોના ધુમાડા જેવું નીકળે છે."},{"number":21,"verse":"તેના શ્વાસથી કોયલા સળગી ઊઠે છે, અને તેના મુખમાંથી ભડકા નીકળે છે."},{"number":22,"verse":"તેની ગરદનમાં બળ છે, અને તેની આગળ [જાનવરો] ત્રાસથી થરથરી ઊઠે છે."},{"number":23,"verse":"તેના માંસના લોચા એકબીજા સાથે ચોંટેલા છે; તેઓ તેના અંગ પર એવા સજડ બંધાયેલા છે કે, તેઓને હલાવી પણ શકાય નહિ."},{"number":24,"verse":"તેનું કલેજું પથ્થર જેવું કઠણ છે; ઘંટીના નીચલા પડ જેવું સખત છે."},{"number":25,"verse":"જ્યારે તે ઊઠે છે, ત્યારે બળવાનો ડર છે; ગભરાટથી તેઓ ભાન ભૂલી જાય છે."},{"number":26,"verse":"જો કોઈ તેને તરવારથી ઝટકા મારે, તો તેમાં તેનું કંઈ વળે નહિ; તેમ જ ભાલો, તીર કે તીક્ષ્ણ બરછીનું પણ [કંઈ વળે નહિ]."},{"number":27,"verse":"તે લોઢાને પરાળ જેવું, [અને] પિત્તળને કોહેલા લાકડા જેવું ગણે છે."},{"number":28,"verse":"બાણ તેને નસાડી શકે નહિ; ગોફણના ગોળા તો તેની નજરમાં ખૂંપરા બની જાય છે."},{"number":29,"verse":"ડાંગો પણ ખૂંપરામાં લેખાય છે; ભાલાના ઘસારાને તે હસી કાઢે છે."},{"number":30,"verse":"તેના નીચેના ભાગ કઠણ ઠીકરાં જેવા છે; તે કાદવ પર [જાણે કે] મસળવાનો જેંસલો ફેરવે છે."},{"number":31,"verse":"તે ઊંડાણને હાંલ્લાની જેમ ઉકાળે ચઢાવે છે, તે સમુદ્રને રગડા જેવો કરે છે."},{"number":32,"verse":"તે પોતાની પાછળ ચળકતો શેરડો પાડે છે; ત્યારે કોઈ ધારે કે સમુદ્ર ભૂરો છે."},{"number":33,"verse":"પૃથ્વી પર બીજું કોઈ પ્રાણી તેના સરખું નિર્ભય સૃજાયેલું નથી."},{"number":34,"verse":"તે સર્વ ઊંચી વસ્તુઓને જુએ છે; તે સર્વ ગર્વિષ્ઠ પ્રાણીઓનો રાજા છે.”"}]}
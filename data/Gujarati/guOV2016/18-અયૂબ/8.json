{"bibleAbbr":"guOV2016","bookName":"અયૂબ","bookEnglishName":"Job","chapterNumber":8,"verses":[{"number":1,"verse":"( બિલ્દાદ) ત્યારે બિલ્દાદ શૂહીએ ઉત્તર આપ્યો,"},{"number":2,"verse":"“તું ક્યાં સુધી એવી વાતો કરશે, અને તારા મોઢામાંથી તોફાની શબ્દો પવન જેમ નીકળ્યા કરશે?"},{"number":3,"verse":"શું ઈશ્વર ન્યાય ઉલટાવી નાખે છે? કે, ‍ શું સર્વશક્તિમાન ઈનસાફ ઊંધો વાળે છે?"},{"number":4,"verse":"જો તારાં છોકરાંઓએ તેમની વિરુદ્ધ પાપ કર્યું હશે, તો ઈશ્વર તેઓને તેઓના અપરાધોનું ફળ આપ્યું છે."},{"number":5,"verse":"જો તું ખંતથી ઈશ્વરની શોધ કરત, અને સર્વશક્તિમાનની યાચના કરત;"},{"number":6,"verse":"જો તું પવિત્ર અને પ્રમાણિક હોત;‍ તો નિશ્ચે તે હમણાં તારે માટે જગૃત થઈને તારા ધાર્મિક નિવાસને આબાદ કરત."},{"number":7,"verse":"જો કે તારી શરૂઆત જૂજ જેવી હતી, તોપણ આખરે તે તને બહુ સફળ કરત."},{"number":8,"verse":"કૃપા કરીને આગલા જમાના [ના લોક] ને પૂછ, અને આપણા પિતૃઓએ ખોળી કાઢયું છે, તે પર ધ્યાન આપ;"},{"number":9,"verse":"(કેમ કે આપણે તો આજકાલના છીએ, અને કંઈ જાણતા નથી, પૃથ્વી ઉપર આપણા દિવસો છાયારૂપ છે;)"},{"number":10,"verse":"શું તેઓ તને નહિ શીખવે, ‍ અને કંઈ નહિ કહે, અને તેઓ પોતાના [ડહાપણના] શબ્દો તને નહિ કહે?"},{"number":11,"verse":"શું કાદવ વિના સરકટ ઊગે? કે, પાણી વિના બરુ થઈ શકે?"},{"number":12,"verse":"હજી તો તે લીલાં હોય છે, ને કપાયેલાં હોતાં નથી, એટલામાં બીજી કોઈ પણ વનસ્પતિની અગાઉ તે સુકાઈ જાય છે."},{"number":13,"verse":"ઈશ્વરને વીસરી જનાર સર્વના એ જ હાલ છે; અને અધર્મીની આશા એમ જ નાશ પામશે."},{"number":14,"verse":"તેની આશા ભંગ થઈ જશે, ‍ અને તેનો ભરોસો કરોળિયાની જાળ જેવો [નાજુક] છે."},{"number":15,"verse":"તે પોતાના ઘર પર આધાર રાખશે, પણ તે ઊભું નહિ રહેશે. તે તેને મજબૂતાઈથી પકડી રાખશે, પણ તે ટકશે નહિ."},{"number":16,"verse":"સૂર્ય [ના તાપ] થી તે લીલો હોય છે, અને તેની ડાળીઓ ફૂટીને તે વાડીમાં પસરે છે."},{"number":17,"verse":"તેનાં મૂળ ઝરાની પાસે પથ્થરોને વીંટળાયેલાં હોય છે."},{"number":18,"verse":"જો તે નાશ પામે તો તેની જગા તેનો નકાર કરશે કે, ‘મેં તને જોયો જ નથી.’"},{"number":19,"verse":"આ તો તેના માર્ગની ખૂબી છે, અને જમીનમાંથી બીજાઓ ઊગી નીકળશે."},{"number":20,"verse":"ઈશ્વર સંપૂર્ણ માણસનો ત્યાગ કરશે નહિ, અને દુષ્કર્મીઓનો તે નિભાવ કરશે નહિ."},{"number":21,"verse":"હજી પણ તે તારું મુખ હાસ્યથી ભરશે, અને તારા હોઠો હર્ષથી જયજયકાર કરશે."},{"number":22,"verse":"તારા દુશ્મનો લજ્જાથી દબાઈ જશે; અને દુષ્ટોનો તંબુ નાશ પામશે.”"}]}
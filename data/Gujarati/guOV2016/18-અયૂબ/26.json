{"bibleAbbr":"guOV2016","bookName":"અયૂબ","bookEnglishName":"Job","chapterNumber":26,"verses":[{"number":1,"verse":"( અયૂબ) ત્યારે અયૂબે ઉત્તર આપ્યો,"},{"number":2,"verse":"“સામર્થ્ય વગરનાને તેં શી રીતે સહાય કરી છે? નિર્બળ હાથને તેં કેવી રીતે બચાવ્યો છે?"},{"number":3,"verse":"અજ્ઞાનીને તેં કેવી રીતે બોધ આપ્યો, તથા ખરું જ્ઞાન પુષ્કળ જાહેર કર્યું છે?"},{"number":4,"verse":"તેં કોને આ શબ્દો કહ્યા છે? અને કોનો શ્વાસ તારામાંથી નિકળ્યો?”"},{"number":5,"verse":"( બિલ્દાદ) “પાણી તથા તેમાં રહેનારાંની નીચે મૂએલાઓ ધ્રૂજે છે."},{"number":6,"verse":"તેમની આગળ શેઓલ ઉઘાડું છે, અને વિનાશને કંઈ ઢાંકણ નથી."},{"number":7,"verse":"તે ઉત્તરને ખાલી આકાશમાં ફેલાવે છે, અને પૃથ્વીને અદ્ધર લટકાવે છે."},{"number":8,"verse":"તે પોતાનાં ઘાડાં વાદળાંમાં પાણીને બાંધી દે છે; અને તેના ભારથી વાદળ ફાટી જતું નથી."},{"number":9,"verse":"તે પોતાના રાજ્યાસનને ઢાંકી દે છે, અને તે પર પોતાનું વાદળ પ્રસારે છે."},{"number":10,"verse":"તેમણે પાણીની સપાટીની હદ ઠરાવી છે, પ્રકાશ તથા અંધકારની સરહદો પણ નક્કી કરી છે."},{"number":11,"verse":"તેમની ધમકીથી આકાશના સ્તંભો કાંપે છે, અને વિસ્મિત થાય છે."},{"number":12,"verse":"તે પોતાના સામર્થ્યથી સમુદ્રને ખળભળાવે છે, અને પોતાના ચાતુર્યથી તે અજગરને વીંધે છે."},{"number":13,"verse":"તેમના આત્માએ આકાશને નિર્મળ કર્યું છે; તેમના હાથે જલદ સર્પને વીંધ્યો છે."},{"number":14,"verse":"આ તો તેમના માર્ગોનો માત્ર ઈશારો છે. આપણે તેમનો ઝીણો ગણગણાટ સાંભળીએ છીએ ખરા, પણ તેમના પરિપૂર્ણ પરાક્રમની ગર્જના કોણ સમજી શકે?”"}]}
{"bibleAbbr":"guOV2016","bookName":"લૂકની લખેલી સુવાર્તા","bookEnglishName":"Luke","chapterNumber":22,"verses":[{"number":1,"verse":"( ઈસુની વિરુદ્ધ કાવતરું) ( ( 470 ૨૬:૧-૫ ; 480 ૧૪:૧-૨ ; 500 ૧૧:૪૫-૫૩ )) હવે ( .) બેખમીર રોટલીનું પર્વ જે પાસ્ખા કહેવાય છે, તે પાસે આવ્યું."},{"number":2,"verse":"તેમને શી રીતે મારી નાખવા, તેની તજવીજ મુખ્ય યાજકો તથા શાસ્‍ત્રીઓ કરતા હતા; કેમ કે તેઓ લોકોથી બીતા હતા."},{"number":3,"verse":"( ઈસુને પકડાવી દેવા યહૂદાની સંમતિ) ( ( 470 ૨૬:૧૪-૧૬ ; 480 ૧૪:૧૦-૧૧ )) યહૂદા જે ઇશ્કરિયોત કહેવાતો હતો, જે બારમાંનો એક હતો, તેનામાં શેતાન પ્રવેશ્યો."},{"number":4,"verse":"તેણે જઈને મુખ્ય યાજકો તથા સરદારોના હાથમાં તેમને શી રીતે સ્વાધીન કરવા, તે સંબંધી તેઓની સાથે મંત્રણા કરી."},{"number":5,"verse":"તેથી તેઓએ ખુશ થઈને તેને પૈસા આપવાનું વચન આપ્યું."},{"number":6,"verse":"તે તેણે કબૂલ કર્યું, અને લોકો હાજર ન હોય તેવે પ્રસંગે તેમને તેઓના હાથમાં સ્વાધીન કરવાની તક તે શોધી રહ્યો."},{"number":7,"verse":"( પાસ્ખાપર્વના ભોજનની તૈયારી) ( ( 470 ૨૬:૧૭-૨૫ ; 480 ૧૪:૧૨-૨૧ ; 500 ૧૩:૨૧-૩૦ )) બેખમીર રોટલીનો દિવસ આવ્યો કે જેમાં પાસ્‍ખા યજ્ઞ કરવો જોઈએ."},{"number":8,"verse":"તેમણે પિતરને તથા યોહાનને એમ કહીને મોકલ્યા, “તમે જઈને આપણે માટે પાસ્ખા તૈયાર કરો કે આપણે તે ખાઈએ.”"},{"number":9,"verse":"તેઓએ તેમને પૂછ્યું, “અમે ક્યાં તૈયાર કરીએ એ વિષે તમારી શી ઇચ્છા છે?”"},{"number":10,"verse":"તેમણે તેઓને કહ્યું, “શહેરમાં પેસતાં પાણીની ગાગર લઈને જતો એક પુરુષ તમને સામો મળશે. તે જે ઘરમાં જાય ત્યાં તેની પાછળ પાછળ જજો."},{"number":11,"verse":"અને ઘરધણીને પૂછજો કે, ‘ઉપદેશક તમને કહે છે કે, મારા શિષ્યોની સાથે હું પાસ્ખા ખાઉં તે ઉતારાની ઓરડી ક્યાં છે?’"},{"number":12,"verse":"તે તમને સરસામાનસહિત એક મોટી મેડી દેખાડશે. ત્યાં તમે તૈયારી કરો.”"},{"number":13,"verse":"તેઓ ગયા, અને જેમ તેમણે તેઓને કહ્યું હતું તેમ તેઓને મળ્યું; અને તેઓએ પાસ્ખા તૈયાર કર્યું."},{"number":14,"verse":"( પ્રભુભોજન) ( ( 470 ૨૬:૨૬-૩૦ ; 480 ૧૪:૨૨-૨૬ ; 530 ૧૧:૨૩-૨૫ )) વખત થયો ત્યારે તે બેઠા, અને તેમની સાથે બાર પ્રેરિતો પણ બેઠા."},{"number":15,"verse":"તેમણે તેઓને કહ્યું, “ [મરણ] સહ્યા પહેલાં આ પાસ્ખા તમારી સાથે ખાવાની મને ઘણી ઇચ્છા હતી."},{"number":16,"verse":"કેમ કે હું તમને કહું છું કે, ઈશ્વરના રાજ્યમાં તે પૂરું નહિ થાય ત્યાં સુધી હું તે ફરી ખાવાનો નથી.”"},{"number":17,"verse":"તેમણે પ્યાલો લઈને સ્તુતિ કરીને કહ્યું, “આ લો, અને અંદરોઅંદર વહેંચો."},{"number":18,"verse":"કેમ કે હું તમને કહું છું કે, ઈશ્વરનું રાજ્ય નહિ આવે ત્યાં સુધી હું હવે પછી દ્રાક્ષાનો રસ પીનાર નથી.:”"},{"number":19,"verse":"પછી તેમણે રોટલી લઈને સ્તુતિ કરીને ભાંગી, અને તેઓને આપીને કહ્યું, “આ મારું શરીર છે, તે તમારે માટે આપવામાં આવે છે. મારી યાદગીરીમાં આ કરો.”"},{"number":20,"verse":"તે જ પ્રમાણે વાળુ કર્યા પછી તેમણે પ્યાલો લઈને કહ્યું, “આ પ્યાલો તમારે માટે વહેવડાવેલા મારા લોહીમાંનો ( .) નવો કરાર છે."},{"number":21,"verse":"પણ જુઓ, ( .) જે મને પરસ્વાધીન કરે છે તેનો હાથ મારી સાથે મેજ પર છે."},{"number":22,"verse":"માણસનો દીકરો ઠરાવ્યા પ્રમાણે જાય છે ખરો, પણ જે તેને પરસ્વાધીન કરે છે તે માણસને અફસોસ છે!”"},{"number":23,"verse":"તેઓ અંદરોઅંદર પૂછપરછ કરવા લાગ્યા, “આપણામાંનો કોણ આ કામ કરવાનો હશે?”"},{"number":24,"verse":"( સૌથી મોટું કોણ? વાદવિવાદ) ( ; ; .) “આપણામાં કોણ મોટો ગણાય છે.” તે સંબંધી પણ તેઓમાં વાદવિવાદ શરૂ થયો."},{"number":25,"verse":"( ; .) તેમણે તેઓને કહ્યું, “વિદેશીઓના રાજાઓ તેમના પર ધણીપણું કરે છે. અને જેઓ તેમના પર અધિકાર ચલાવે છે તેઓ ‘પરોપકારી’ કહેવાય છે."},{"number":26,"verse":"પણ તમે એવા ન થાઓ. પણ ( ; .) તમારામાં જે મોટો હોય, તેણે નાના જેવા થવું; અને જે આગેવાન હોય, તેણે સેવા કરનારના જેવા થવું."},{"number":27,"verse":"કેમ કે આ બેમાં ક્યો મોટો છે, જમવા બેસનાર કે સેવા કરનાર? શું જમવા બેસનાર [મોટો] નથી? પણ ( .) હું તમારામાં સેવા કરનારના જેવો છું."},{"number":28,"verse":"મારાં પરીક્ષણોમાં મારી સાથે રહેનાર તમે જ છો."},{"number":29,"verse":"જેમ મારા પિતાએ મને [રાજ્ય] ઠરાવી આપ્યું છે, તેમ હું તમને રાજ્ય ઠરાવી આપું છું."},{"number":30,"verse":"કે, તમે મારા રાજ્યમાં મારી મેજ પર ખાઓ તથા પીઓ. અને ( .) તમે ઇઝરાયલનાં બારે કુળોનો ન્યાય કરતાં રાજ્યાસનો પર બેસશો."},{"number":31,"verse":"( પિતરના નકાર અંગે ઈસુની આગાહી) ( ( 470 ૨૬:૩૧-૩૫ ; 480 ૧૪:૨૭-૩૧ ; 500 ૧૩:૩૬-૩૮ )) સિમોન, સિમોન, જો શેતાને ઘઉંની જેમ ચાળવા માટે તમને [કબજે લેવા] માગ્યા,"},{"number":32,"verse":"પણ મેં તારે માટે વિનંતી કરી કે, તારો વિશ્વાસ ખૂટે નહિ. અને તું તારા ફર્યા પછી તારા ભાઈઓને સ્થિર કરજે.”"},{"number":33,"verse":"તેણે તેમને કહ્યું, “પ્રભુ, હું તમારી સાથે બંદીખાનામાં જવાને તથા મરવાને પણ તૈયાર છું.”"},{"number":34,"verse":"તેમણે તેને કહ્યું, “પિતર, હું તને કહું છું કે, આજે મરઘો બોલ્યા અગાઉ, ‘હું તેને ઓળખતો નથી.’ એમ [કહીને] તું ત્રણ વાર મારો નકાર કરશે.”"},{"number":35,"verse":"( થેલી, ઝોળી ને તરવાર રાખો) પછી તેમણે તેઓને પૂછ્યું, ( ; ; ; .) “જ્યારે થેલી તથા ઝોળી તથા જોડા વિના મેં તમને મોકલ્યા ત્યારે તમને કશાની ખોટ પડી?” તેઓએ કહ્યું, “કશાની નહીં.”"},{"number":36,"verse":"ત્યારે તેમણે તેઓને કહ્યું, “પણ હમણાં જેની પાસે થેલી હોય તે તે રાખે, અને ઝોળી પણ રાખે. અને જેની પાસે તરવાર ન હોય, તે પોતાનું વસ્‍ત્ર વેચીને [તરવાર] ખરીદી રાખે."},{"number":37,"verse":"કેમ કે હું તમને કહું છું કે, ( .) ‘અપરાધીઓની સાથે તે ગણાયો, ’ એ જે લખેલું છે તે મારામાં હજી પૂરું થવું જોઈએ, કારણ કે મારા વિષેની વાતો સાચી પડી છે.”"},{"number":38,"verse":"તેઓએ કહ્યું, “પ્રભુ, જો બે તરવાર આ રહી.” તેણે તેઓને કહ્યું, “એ બસ છે.”"},{"number":39,"verse":"( ઈસુ જૈતૂન પહાડ પર પ્રાર્થના કરે છે) ( ( 470 ૨૬:૩૬-૪૬ ; 480 ૧૪:૩૨-૪૨ )) બહાર નીકળીને તે પોતાની રીત પ્રમાણે જૈતૂન પહાડ પર ગયા. શિષ્યો પણ તેમની પાછળ પાછળ ગયા."},{"number":40,"verse":"તે તે સ્થળે આવ્યા, ત્યારે તેમણે તેઓને કહ્યું, “પ્રાર્થના કરો કે તમે પરીક્ષણમાં ન પડો.”"},{"number":41,"verse":"આશરે પથ્થર ફેંકાય તેટલે છેટે તે તેઓથી દૂર ગયા; અને ઘૂંટણ ટેકવીને તેમણે પ્રાર્થના કરીને કહ્યું,"},{"number":42,"verse":"“હે પિતા, જો તમારી ઇચ્છા હોય, તો આ પ્યાલો મારાથી દૂર કરો:તો પણ મારી ઇચ્છા પ્રમાણે નહિ, પણ તમારી ઇચ્છા પ્રમાણે થાઓ.”"},{"number":43,"verse":"આકાશમાંથી એક દૂત તેમને બળ આપતો દેખાયો."},{"number":44,"verse":"તેમણે કષ્ટ સાથે વિશેષ આગ્રહથી પ્રાર્થના કરી; અને તેમનો પરસેવો જમીન પર પડતાં લોહીનાં ટીપાં જેવો થયો."},{"number":45,"verse":"પ્રાર્થના કરીને ઊઠ્યા પછી તે પોતાના શિષ્યો પાસે પાછા આવ્યા, ત્યારે તેમણે તેઓને શોકને લીધે ઊંઘેલા જોયા."},{"number":46,"verse":"તેમણે તેઓને કહ્યું, “કેમ ઊંઘો છો? ઊઠીને પ્રાર્થના કરો કે, તમે પરીક્ષણમાં ન પડો.”"},{"number":47,"verse":"( ઈસુની ધરપકડ) ( ( 470 ૨૬:૪૭-૫૬ ; 480 ૧૪:૪૩-૫૦ ; 500 ૧૮:૩-૧૧ )) તે હજી બોલતા હતા એટલામાં તો ઘણા લોકો આવ્યા, અને યહૂદા કરીને બારમાંનો એક તેઓની આગળ ચાલતો હતો. તે ઈસુને ચુંબન કરવા માટે તેમની પાસે આવ્યો."},{"number":48,"verse":"પણ ઈસુએ તેને પૂછ્યું, “યહૂદા, શું તું માણસના દીકરાને ચુંબન કરીને પરસ્વાધીન કરે છે?”"},{"number":49,"verse":"જેઓ તેમની આસપાસ હતા તેઓએ શું થવાનું છે તે જોઈને તેમને પૂછ્યું, “પ્રભુ, અમે તરવાર મારીએ શું?”"},{"number":50,"verse":"તેઓમાંના એકે મુખ્ય યાજકના ચાકરને ઝટકો મારીને તેનો જમણો કાન કાપી નાખ્યો."},{"number":51,"verse":"પણ ઈસુએ ઉત્તર આપ્યો, “આટલેથી બસ.” તેમણે તેના કાનને સ્પર્શ કરીને તેને સારો કર્યો."},{"number":52,"verse":"જે મુખ્ય યાજકો, મંદિરના સરદારો તથા વડીલો તેમની સામે આવ્યા હતા, તેઓને ઈસુએ કહ્યું, “જેમ તમે લૂંટારાની સામે આવતા હો તેમ તરવારો તથા સોટા લઈને આવ્યા છો શું?"},{"number":53,"verse":"( ; .) હું રોજ તમારી સાથે મંદિરમાં હતો, ત્યારે તમે મારા પર હાથ નહોતા નાખ્યા! પણ આ તમારી ઘડી તથા અંધકારનું સામર્થ્ય છે.”"},{"number":54,"verse":"( પિતરનો નકાર) ( ( 470 ૨૬:૫૭-૫૮ , 470 ૬૯-૭૫ ; 480 ૧૪:૫૩-૫૪ , 480 ૬૬-૭૨ ; 500 ૧૮:૧૨-૧૮ , 500 ૨૫-૨૭ )) તેઓ તેમને પકડીને લઈ ગયા, અને મુખ્ય યાજકના ઘરમાં લાવ્યા. પણ પિતર છેટે રહીને તેમની પાછળ પાછળ‍‍ ચાલતો હતો."},{"number":55,"verse":"ચોકની વચમાં અગ્નિ સળગાવીને તેઓ સાથે બેઠા હતા, ત્યારે પિતર તેઓની વચમાં બેઠો."},{"number":56,"verse":"એક છોકરીએ તેને [અગ્નિના] પ્રકાશમાં બેઠેલો જોઈને તેની તરફ એકી નજરે જોઈ રહીને કહ્યું, “આ માણસ પણ તેની સાથે હતો.”"},{"number":57,"verse":"પણ તેણે ઈનકાર કરીને કહ્યું, “બાઈ, હું તેને ઓળખતો નથી.”"},{"number":58,"verse":"થોડી વાર પછી બીજાએ તેને જોઈને કહ્યું, “તું પણ તેઓમાંનો એક છે.” પણ પિતરે કહ્યું, “અરે, ભાઈ હું [એમાંનો] નથી.”"},{"number":59,"verse":"આશરે એક કલાક પછી વળી બીજાએ ખાતરીપૂર્વક કહ્યું, “ખરેખર આ માણસ પણ તેની સાથે હતો; કેમ કે તે ગાલીલનો છે.”"},{"number":60,"verse":"પણ પિતરે કહ્યું, “અરે ભાઈ, તું શું કહે છે તે હું જાણતો નથી.” તે બોલતો હતો એવામાં તરત જ મરઘો બોલ્યો."},{"number":61,"verse":"પ્રભુએ ફરીને પિતરની સામું જોયું. તેમણે તેને કહ્યું હતું, “આજે મરઘો બોલ્યા અગાઉ તું ત્રણ વાર મારો નકાર કરશે, ” એ પ્રભુનું વચન પિતરને યાદ આવ્યું."},{"number":62,"verse":"પછી તે બહાર જઈને બહુ જ રડયો."},{"number":63,"verse":"( ઈસુની ઠઠ્ઠામશ્કરી અને માર) ( ( 470 ૨૬:૬૭-૬૮ ; 480 ૧૪:૬૫ )) જે માણસોના હવાલામાં ઈસુ હતા તેઓએ તેમની મશ્કરી કરીને તેમને માર માર્યો."},{"number":64,"verse":"તેઓએ તેમની આંખોએ પાટો બાંધીને તેમને પૂછ્યું, “કહી બતાવ; તને કોણે માર્યો?”"},{"number":65,"verse":"તેઓએ તેમની નિંદા કરીને તેમની વિરુદ્ધ બીજું ઘણું કહ્યું."},{"number":66,"verse":"( ઈસુ ન્યાયસભા સમક્ષ) ( ( 470 ૨૬:૫૯-૬૬ ; 480 ૧૪:૫૫-૬૪ ; 500 ૧૮:૧૯-૨૪ )) દિવસ ઊગતાં જ લોકોના વડીલોની સભા, મુખ્ય યાજકો તથા શાસ્‍ત્રીઓ સાથે, ભેગી થઈ, તેમને પોતાની ન્યાયસભામાં લઈ જઈને તેઓએ કહ્યું,"},{"number":67,"verse":"“જો તું ખ્રિસ્ત હોય તો અમને કહે.” પણ તેમણે તેઓને કહ્યું, “જો હું તમને કહું તો તમે વિશ્વાસ કરવાના નથી."},{"number":68,"verse":"અને જો હું પૂછીશ, તો તમે મને ઉત્તર આપવાના નથી."},{"number":69,"verse":"પણ હવે પછી માણસનો દીકરો ઈશ્વરના પરાક્રમને જમણે હાથે બિરાજશે.”"},{"number":70,"verse":"બધાએ કહ્યું, “તો શું, તું ઈશ્વરનો દીકરો છે?” તેમણે તેઓને કહ્યું, “તમે કહો છો કે હું તે છું.”"},{"number":71,"verse":"તેઓએ કહ્યું, “હવે આપણને બીજા પુરાવાની શી અગત્ય છે? કેમ કે આપણે પોતે તેના મોંથી જ સાંભળ્યું છે.”"}]}
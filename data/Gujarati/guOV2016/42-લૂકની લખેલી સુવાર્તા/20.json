{"bibleAbbr":"guOV2016","bookName":"લૂકની લખેલી સુવાર્તા","bookEnglishName":"Luke","chapterNumber":20,"verses":[{"number":1,"verse":"( ઈસુના અધિકાર વિશે પ્રશ્ન) ( ( 470 ૨૧:૨૩-૩૭ ; 480 ૧૧:૨૭-૩૩ )) તે અરસામાં એક દિવસે તે મંદિરમાં લોકોને બોધ કરતા અને સુવાર્તા પ્રગટ કરતા હતા, ત્યારે મુખ્ય યાજકો તથા શાસ્‍ત્રીઓ, વડીલો સહિત, પાસે આવીને ઊભા રહ્યા."},{"number":2,"verse":"તેમની સાથે વાત કરતાં તેઓએ પૂછ્યું, “અમને કહો કેમ ક્યા અધિકારથી તમે આ કામો કરો છો? અથવા આ અધિકાર તમને કોણે આપ્યો છે?”"},{"number":3,"verse":"તેમણે તેઓને ઉત્તર આપ્યો, “હું પણ તમને એક વાત પૂછું છું; તે મને કહો."},{"number":4,"verse":"યોહાનનું બાપ્તિસ્મા આકાશથી હતું કે માણસોથી?”"},{"number":5,"verse":"તેઓ અંદરોઅંદર વિચાર કરવા લાગ્યા કે, “જો આકાશથી કહીએ; તો તે કહેશે, તો તમે તેનું કેમ માન્યું નહિ?"},{"number":6,"verse":"પણ જો ‘માણસોથી’ કહીએ; તો બધા લોક આપણને પથ્થરે મારશે, કેમ કે તેઓને ખાતરી છે કે યોહાન પ્રબોધક હતો.”"},{"number":7,"verse":"તેઓએ ઉત્તર આપ્યો કે, “તે ક્યાંથી હતું તે અમે જાણતા નથી.”"},{"number":8,"verse":"ત્યારે ઈસુએ તેઓને કહ્યું, “હું પણ તમને કહેતો નથી કે ક્યા અધિકારથી હું આ કામો કરું છું.”"},{"number":9,"verse":"( દ્રાક્ષાવાડીના ખેડૂતોનું દ્દષ્ટાંત) ( ( 470 ૨૧:૩૩-૪૬ ; 480 ૧૨:૧-૧૨ )) તે લોકોને એક દ્દષ્ટાંત કહેવા લાગ્યા, “એક માણસે ( .) દ્રાક્ષાવાડી રોપી, ને તે ખેડૂતોને ઇજારે આપી, અને લાંબી મુદત સુધી પરદેશ જઈ રહ્યો."},{"number":10,"verse":"મોસમે તેણે ખેડૂતોની પાસે એક ચાકર મોકલ્યો કે, તેઓ દ્રાક્ષાવાડીનાં ફળનો [ભાગ] તેને આપે. પણ ખેડૂતોએ તેને મારીને ખાલી હાથે પાછો મોકલ્યો."},{"number":11,"verse":"વળી તેણે બીજા એક ચાકરને મોકલ્યો તેને પણ તેઓએ મારીને તથા અપમાન કરીને ખાલી હાથે પાછો મોકલ્યો."},{"number":12,"verse":"તેણે વળી ત્રીજાને મોકલ્યો; તેને પણ તેઓએ ઘાયલ કરીને બહાર કાઢ્યો."},{"number":13,"verse":"દ્રાક્ષાવાડીના ધણીએ કહ્યું કે, ‘હું શું કરું? હું મારા વહાલા દીકરાને મોકલીશ. તેને જોઈને કદાચ તેઓ તેની અદબ રાખશે.’"},{"number":14,"verse":"પણ ખેડૂતોએ જ્યારે તેને જોયો ત્યારે તેઓએ અંદરોઅંદર નક્કી કરીને કહ્યું, ‘આ વારસ છે; ચાલો આપણે તેને મારી નાખીએ કે, વારસો આપણને મળે.’"},{"number":15,"verse":"તેઓએ તેને વાડીમાંથી બહાર કાઢીને મારી નાખ્યો. માટે દ્રાક્ષાવાડીનો ધણી તેઓને શું કરશે?"},{"number":16,"verse":"તે આવીને તે ખેડૂતોનો નાશ કરીને દ્રાક્ષાવાડી બીજાઓને આપશે.” એ સાંભળીને તેઓએ કહ્યું, “એવું ન થાઓ.”"},{"number":17,"verse":"પણ તેમણે તેઓની તરફ જોઈને કહ્યું, “તો આ જે લખેલું છે તે શું છે? એટલે, ( .) ‘જે પથ્થરનો બાંધનારાઓએ નકાર કર્યો, તે જ ખૂણાનું મથાળું થયો;"},{"number":18,"verse":"તે ૫થ્થર પર જે કોઈ પડશે તેના ટુકડેટુકડા થઈ જશે; પણ જેના પર તે પડશે તેનો તે ભૂકો કરી નાખશે.”"},{"number":19,"verse":"( કાઈસારને કર ભરવો કે નહિ?) ( ( 470 ૨૨:૧૫-૨૨ ; 480 ૧૨:૧૩-૧૭ )) શાસ્‍ત્રીઓએ તથા મુખ્ય યાજકોએ તે જ ઘડીએ તેમના પર હાથ નાખવાનો પ્રયત્ન કર્યો; પણ તેઓ લોકોથી બીધા; કેમ કે તેઓએ જાણ્યું કે, “તેમણે આ દ્દષ્ટાંત અમારા પર કહ્યું છે.”"},{"number":20,"verse":"તેમના પર નજર રાખીને તેઓએ ન્યાયી હોવાનું ડોળ રાખનારા જાસૂસોને મોકલ્યા, એ માટે કે તેઓ તેમને વાતમાં પકડીને તેમને હાકેમના કબજામાં તથા અધિકારમાં સોંપી દે."},{"number":21,"verse":"તેઓએ તેમને પૂછ્યું, “ઉપદેશક, અમે જાણીએ છીએ કે તમારું કહેવું અને શીખવવું સત્ય છે, અને તમે કોઈનું મોં રાખતા નથી, પણ સાચાઈથી ઈશ્વરનો માર્ગ શીખવો છો;"},{"number":22,"verse":"તો આપણે કાઈસારનો કર આપવો ઉચિત છે કે નહિ?”"},{"number":23,"verse":"પણ તેમણે તેઓનું કપટ જાણીને તેઓને કહ્યું,"},{"number":24,"verse":"“મને એક દીનાર દેખાડો. એના પર કોની છાપ તથા કોનો લેખ છે?” તેઓએ કહ્યું, “કાઈસારનાં.”"},{"number":25,"verse":"ત્યારે તેમણે તેઓને કહ્યું, “તો જે કાઈસારનાં છે તે કાઈસારને અને જે ઈશ્વરના છે તે ઈશ્વરને ભરી આપો.”"},{"number":26,"verse":"તેઓ આ વાતમાં તેમને પકડી શક્યા નહિ. અને તેમના ઉત્તરથી આશ્ચર્ય પામીને તેઓ છાના રહ્યા."},{"number":27,"verse":"( પુનરુત્થાન વિષે પ્રશ્ન) ( ( 470 ૨૨:૨૩-૩૩ ; 480 ૧૨:૧૮-૨૭ )) સાદૂકીઓ જેઓ ( .) કહે છે કે પુનરુત્થાન નથી, તેઓમાંના કેટલાકે તેમની પાસે આવીને તેમને પૂછયું,"},{"number":28,"verse":"“ઉપદેશક, ( .) મૂસાએ અમારે માટે લખ્યું છે કે, ‘જો કોઈનો ભાઈ, પત્ની [જીવતી] છતા. નિ:સંતાન મરણ પામે, તો તેનો ભાઈ તેની પત્નીને લઈને પોતાના ભાઈને માટે સંતાન ઉપજાવે."},{"number":29,"verse":"વારુ, સાત ભાઈ હતા; પહેલો સ્‍ત્રી પરણીને નિ:સંતાન મરણ પામ્યો;"},{"number":30,"verse":"પછી બીજાએ [તેની લીધી]."},{"number":31,"verse":"અને ત્રીજાએ પણ તેને લીધી. આ પ્રમાણે સાતે સંતાન મૂક્યાં વગર મરી ગયા."},{"number":32,"verse":"પછી સ્‍ત્રી પણ મરી ગઈ."},{"number":33,"verse":"તો પુનરુત્થાનમાં તે તેઓમાંથી કોની પત્ની થશે? કેમ કે સાતેની તે પત્ની થઈ હતી.”"},{"number":34,"verse":"ઈસુએ તેઓને કહ્યું, “આ જગતના છોકરા પરણે છે તથા પરણાવાય છે."},{"number":35,"verse":"પણ જેઓ તે જગતને તથા મૂએલાંમાંથી પુનરુત્થાન પામવાને યોગ્ય ગણાય છે, તેઓ પરણતાં નથી અને પરણાવતાં નથી."},{"number":36,"verse":"કેમ કે તેઓને ફરીથી મરવાનું નથી. કારણ કે તેઓ દેવદૂતોના સરખાં છે. અને પુનરુત્થાનના દીકરા હોવાથી તેઓ ઈશ્વરના દીકરા છે."},{"number":37,"verse":"વળી ઝાડવાં [નામના પ્રકરણ] માં ( .) મૂસા પ્રભુને ઇબ્રાહિમનો ઈશ્વર, ઇસહાકનો ઈશ્વર તથા યાકૂબનો ઈશ્વર કહે છે, ત્યારે તે પણ એવું જણાવે છે કે મૃત્યુ પામેલાં ઉઠાડાય છે."},{"number":38,"verse":"હવે તે મૃત્યુ પામેલાંના ઈશ્વર નથી, પણ જીવતાંના છે; કેમ કે સર્વ તેમને અર્થે જીવે છે.”"},{"number":39,"verse":"શાસ્‍ત્રીઓમાંના કેટલાકે ઉત્તર આપ્યો, “ઉપદેશક તમે ઠીક કહ્યું.”"},{"number":40,"verse":"અને એ પછી તેમને કંઈ પૂછવાને તેઓની હિંમત ચાલી નહિ."},{"number":41,"verse":"( મસીહ-દાઉદપુત્ર) ( ( 470 ૨૨:૪૧-૪૬ ; 480 ૧૨:૩૫-૩૭ )) તેમણે તેઓને કહ્યું, “ખ્રિસ્ત દાઉદનો પુત્ર છે. એમ લોકો કેમ કહે છે?"},{"number":42,"verse":"કેમ કે ગીતશાસ્ત્રમાં દાઉદ પોતે કહે છે કે, ( .) ‘પ્રભુએ મારા પ્રભુને કહ્યું કે,"},{"number":43,"verse":"હું તારા શત્રુઓને તારું પાયાસન કરું ત્યાં સુધી તું મારે જમણે હાથે બેસ."},{"number":44,"verse":"દાઉદ તો તેને પ્રભુ કહે છે, માટે તે તેનો દીકરો કેમ હોય?”"},{"number":45,"verse":"( શાસ્‍ત્રીઓ વિષે સાવધાન રહેવા સંબંધી) ( ( 470 ૨૩:૧-૩૬ ; 480 ૧૨:૩૮-૪૦ )) સર્વ લોકોના સાંભળતા તેમણે પોતાના શિષ્યોને કહ્યું,"},{"number":46,"verse":"“શાસ્‍ત્રીઓથી સાવધાન રહો, કેમ કે તેઓ જામા પહેરીને ફરવાનું, ચૌટાઓમાં સલામો, તથા સભાસ્થાનોમાં મુખ્ય આસનો તથા જમણવારમાં મુખ્ય જગાઓ ચાહે છે."},{"number":47,"verse":"તેઓ વિધવાઓનાં ઘર ખાઈ જાય છે, અને ઢોંગથી લાંબી લાંબી પ્રાર્થનાઓ કરે છે; તેઓ વિશેષ શિક્ષા ભોગવશે.”"}]}
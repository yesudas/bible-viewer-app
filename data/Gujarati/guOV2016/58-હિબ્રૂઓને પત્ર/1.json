{"bibleAbbr":"guOV2016","bookName":"હિબ્રૂઓને પત્ર","bookEnglishName":"Hebrews","chapterNumber":1,"verses":[{"number":1,"verse":"( ઈશ્વરનું વચન તેમના પુત્ર મારફતે) પ્રાચીન કાળમાં પ્રબોધકોદ્વારા આપણા પૂર્વજોની સાથે ઈશ્વર અનેક વાર તથા અનેક પ્રકારે બોલ્યા,"},{"number":2,"verse":"તે આ છેલ્લા સમયમાં પુત્ર કે, જેમને તેમણે સર્વના વારસ ઠરાવ્યા, અને વળી જેમના વડે તેમણે સૃષ્ટિનું સર્જન કર્યું, તે દ્વારા આપણી સાથે બોલ્યા."},{"number":3,"verse":"તે ઈશ્વરના ગૌરવનું તેજ તથા તેમના સત્વની આબેહૂબ પ્રતિમા છે, અને પોતાના પરાક્રમના શબ્દથી સર્વને નિભાવી રાખે છે, તે પાપનું પ્રાયશ્ચિત કરીને મહાન [પિતા] ની જમણી તરફ ઉચ્‍ચસ્થાને બેઠા છે."},{"number":4,"verse":"( ઈશ્વરના પુત્રનું અજોડપણું) તેમને દૂતો કરતાં જેટલે દરજ્જે તે વધારે ચઢિયાતું નામ વારસામાં મળ્યું છે, તેટલે દરજ્જે તે તેઓ કરતાં ઉત્તમ થયા છે."},{"number":5,"verse":"કેમ કે ઈશ્વરે કયા દૂતને કદી એમ કહ્યું છે, ( .) “તું મારો પુત્ર છે, આજે મેં તને જન્મ આપ્યો છે?” અને વળી, ( ; .) “હું તેનો પિતા થઈશ, અને તે મારો પુત્ર થશે?”"},{"number":6,"verse":"વળી જયારે તે પ્રથમજનિતને જગતમાં લાવે છે, ત્યારે તે કહે છે. ( .) “ઈશ્વરના સર્વ દૂતો તેનું ભજન કરો.”"},{"number":7,"verse":"વળી દૂતો સંબંધી તે એમ કહે છે, ( .) “તે પોતાના દૂતોને વાયુરૂપ, અને પોતાના સેવકોને અગ્નિની જવાળારૂપ કરે છે.”"},{"number":8,"verse":"પણ પુત્ર વિષે તે કહે છે, ( .) “ઓ ઈશ્વર, તમારું રાજયાસન સનાતન છે; અને તમારો રાજદંડ ન્યાયીપણાનો દંડ છે."},{"number":9,"verse":"તમે ન્યાયીપણા પર પ્રેમ રાખ્યો છે, અને અન્યાય પર દ્વેષ કર્યો છે, એ માટે ઈશ્વરે, એટલે તમારા ઈશ્વરે, તમને તમારા સાથીઓ કરતાં અધિક [ગણીને] આનંદરૂપી તેલથી અભિષિક્ત કર્યા છે.”"},{"number":10,"verse":"વળી, ( .) “ઓ પ્રભુ, આરંભમાં તમે પૃથ્વીનો પાયો નાખ્યો, અને આકાશો તમારા હાથની કૃતિ છે."},{"number":11,"verse":"તેઓ નાશ પામશે, પણ તમે કાયમ રહો છો; વસ્‍ત્રની જેમ તેઓ સર્વ જીર્ણ થઈ જશે;"},{"number":12,"verse":"તમે ઝભ્ભાની જેમ તેઓને વાળી લેશો, અને વસ્‍ત્રની જેમ તેઓને બદલવામાં આવશે. પણ તમે એવા ને એવા જ છો. ને તમારાં વર્ષોનો અંત કદી આવશે નહિ.”"},{"number":13,"verse":"પણ ઈશ્વરે કયા દૂતને કદી એમ કહ્યું છે, ( .) “હું તારા શત્રુઓને તારું પાયાસન કરું ત્યાં સુધી તું મારે જમણે હાથે બેસ?”"},{"number":14,"verse":"શું તેઓ સર્વ સેવા કરનારાં આત્મા નથી, તેઓને તારણનો વારસો પામનારાઓની સેવા કરવા માટે બહાર મોકલી દેવામાં આવ્યા નથી.?"}]}
{"bibleAbbr":"mniRNT2022","bookName":"Luke","bookEnglishName":"Luke","chapterNumber":22,"verses":[{"number":1,"verse":"( Jisubu hatnaba khujin-thourang touba) ( (Mat 26:1-5; Mrk 14:1-2; Jn 11:45-53)) ( Khong 12:1-27) Matamdu Lanthokpibagi Chakkhangba haina kouba Hamei yaodaba talgi chakkhangba kumheigi matam naksillaklammi."},{"number":2,"verse":"Aduga athoiba purohitsing amadi wayel yathanggi ojasingna Jisubu hatnanaba aronba lambi thirammi; maramdi makhoina Jisubu phongna phaba matamda misingna kari tourakkadage haina misingbu kirammi."},{"number":3,"verse":"( Judasna Jisubu pithokpada yanaba) ( (Mat 26:14-16; Mrk 14:10-11)) Adudagi tung-inba taranithoigi maraktagi ama oiriba Judas Iscariotta Satan-na changlammi."},{"number":4,"verse":"Maram aduna Judas-na chatkhiduna athoiba purohitsing amadi Mapugi Sanglen ngakliba luchingbasingga karamna mahakna Jisubu makhoida pithokkadage haina hairammi."},{"number":5,"verse":"Maduda makhoi haraorammi amasung makhoina mangonda sel pibada yanarammi."},{"number":6,"verse":"Aduga Judas-na maduda yarammi amasung miyam leitaba matamda Jisubu makhoida pithoknaba khudongchaba yengduna leirammi."},{"number":7,"verse":"( Jisuna lanthokpibagi chakhangbagi chaklen thourang touba) ( (Mat 26:17-25; Mrk 14:12-21; Jn 13:21-30)) Adudagi Lanthokpibagi Chakhanggi yao macha adu hatkadaba numit haibadi Hamei yaodaba Talgi chakkhangba numit adu lakle."},{"number":8,"verse":"Maduda Ibungona Peter amadi John-bu mangjounana tharaduna hairak-i, “Nakhoina chattuna eikhoina chananaba Lanthokpibagi chaklen thourang tou.”"},{"number":9,"verse":"Maduda makhoina Ibungoda hanglak-i, “Eikhoina mapham kadaida chaklen adu thourang touba Ibungona pambibage?”"},{"number":10,"verse":"Ibungona khumlak-i, “Nakhoina sahar aduda hek changbaga ising pun puba nupa ama nakhoina thengnagani. Nakhoina mahakna changba yum adu phaoba matung induna chatlu."},{"number":11,"verse":"Aduga yum adugi yumbu aduda asumna haiyu, ‘Eina eihakki tung-inbasinga loinana Lanthokpibagi chaklen chagadaba ka adu kadaidano?’ haina Oja Ibungona naphamda hanglak-i."},{"number":12,"verse":"Aduga mahakna, sem-saduna thourang pumnamak loiraba, chaoraba mathakki ka ama nakhoida utlakkani. Maphamduda eikhoigidamak chaklen thourang tou.”"},{"number":13,"verse":"Adudagi makhoina sahar aduda chatkhirammi aduga Jisuna makhoida haikhibagumna pumnamak adu phangladuna makhoina mapham aduda Lanthokpibagi Chaklen thourang toure."},{"number":14,"verse":"( Ibungogi chakkhangba) ( (Mat 26:26-30; Mrk 14:22-26; 1 Cor 11:23-25)) Aduga pungpham aduna laklabada Jisuna pakhonchatpa taranithoi aduga loinana chananaba phamtharammi."},{"number":15,"verse":"Aduga Ibungona makhoida hairak-i, “Eina awa ana khangdringeigi mamangda eina nakhoiga loinana Lanthokpibagi chaklen asi chaminnaba adukki matik pamkhi."},{"number":16,"verse":"Maramdi eina nakhoida hairibasini, madudi Tengban Mapugi Leibakta Lanthokpibagi Chakkhangba asigi mapungphaba wahanthok adu thungdriba phaoba eina masi amuk hanna chararoi.”"},{"number":17,"verse":"Adudagi mahakna tenggot adu louraduna Tengban Mapubu thagatcharaga asumna hairak-i, “Masi louduna nakhoigi narakta lannou."},{"number":18,"verse":"Eina nakhoida hairibasini, Tengban Mapugi Ningthou Leibak aduna laktriba phaoba eina anggur mahi asi amuk hanna thaklaroi.”"},{"number":19,"verse":"Adudagi Jisuna tal ama louduna Tengban Mapubu thagatcharaga machet machet settuna makhoida piraga hairak-i, “Masi nakhoigidamak pithoklaba eigi hakchangni. Eibu ningsingnabagidak nakhoina masi pangthok-u.”"},{"number":20,"verse":"Aduga madu chaba loiraba matungda, maduga chap manana Ibungona tenggot adu louraduna hairak-i, “Tengot asi nakhoigidamak tabikhraba eigi eena chum namlaba Tengban Mapugi anouba warepnabani."},{"number":21,"verse":"( Isei 41:9) “Adubu, yengu! Eibu pithokkadouriba mahak adu eiga loinana table asida leiminnari."},{"number":22,"verse":"Aduga Migi Machanupa aduna Tengban Mapuna mahakkidamak warepkhraba adugi matung-inna sigani adubu eibu pithokkadouriba mahak adudi awabanida!”"},{"number":23,"verse":"Maduda, makhoigi marakta thabak asi tougadouriba mahak adu kana oigadouribano haiduna makhoi masel hangnaba hourammi."},{"number":24,"verse":"( Khwaidagi henna chaoba adu kanano?) ( (Mat 20:20-28; Mrk 9:33-37; 10:35-45; Jn 13:1-17)) ( Mat 18:1; Mrk 9:34; Luk 9:46) Aduga makhoigi marakta kanana khwaidagi henna chaobage haiduna yetnarammi."},{"number":25,"verse":"( Mat 20:25-27; Mrk 10:42-44) Maduda Jisuna makhoida hairak-i, “Atoppa phurupsingi ningthousingna makhoigi leibak miyamgi mathakta mapu oina palli, aduga makhoigi mathakta matik leiribasing aduna masana masabu Miyamgidamak khanbasing haina koujei."},{"number":26,"verse":"( Mat 23:11; Mrk 9:35) Adubu nakhoidi asumna oidasanu. Madugi mahutta nakhoigi marakta khwaidagi chaoba mahak aduna khwaidagi tonba oisanu aduga luchingba mahak aduna thougal touba mi oisanu."},{"number":27,"verse":"( Jn 13:12-15) Maramdi chananabagidamak tableda phamliba mahak aduga thougal touriba mahak aduga kanana henna chaobage? Tableda phamliba mahak adu nattra? Adubu nakhoigi narakta eina thougal touba mi ama oina leiri."},{"number":28,"verse":"“Nakhoidi eibu changyengba khudingmakta eiga loinana lepminnakhrabasingni."},{"number":29,"verse":"Aduga Eigi Ipana eingonda leingaknaba matik pibiba adugumna einasu nakhoida chap manaba matik adumak pibigani."},{"number":30,"verse":"( Mat 19:28) Nakhoina eigi Leibak aduda eigi tableda chagani amasung thakkani, aduga Israel-gi salai taranithoigi mathakta pannanaba phambanda phamgani."},{"number":31,"verse":"( Peter-na mahakpu yaroidaba adu Jisuna manjounana phongdokpa) ( (Mat 26:31-35; Mrk 14:27-31; Jn 13:36-38)) “Simon, Simon! Yengngu! Satan-na nakhoibu gehudagi maham humdokpagumna humnaba, nakhoi pumnamakpu changyengnaba ayaba phangkhre."},{"number":32,"verse":"Adubu Simon, nahakki thajaba adu mangdanaba eina nahakkidamak haijare. Aduga nahakna eingonda amuk halakpa matamda nahakna nahakki nachin-nanaosingbu pangal kankhathallak-u.”"},{"number":33,"verse":"Maduda Peter-na khumlak-i, “Ibungo, Eihakna nahakka loinana keisumsangdabu oirabasu nattraga siba tarabasu chatnanaba sem sajare.”"},{"number":34,"verse":"Adubu Jisuna hairak-i, “Peter, eina nangonda hairi, ngasi nahakna eibu masak khangde haina ahumlak haidriba phaoba yenbarabana khongloi.”"},{"number":35,"verse":"( Sengao, khao, amadi thangsang) ( Mat 10: ; Mrk 6: ; Luk 9:3; 10:4) Adudagi Jisuna tung-inbasing aduda hairak-i, “Eina nakhoibu sengao, khao, aduga sandal yaodana thaba matamda nakhoigi karigumba awatpa leikhibra?” Maduda makhoina haikhi, “Kari amata leikhide.”"},{"number":36,"verse":"Jisuna makhoida hairak-i, “Adubu houjikti sengao amadi khao leiba mahak aduna madu pusanu; aduga thangsang leitaba mahak aduna maphi yonduna thangsang leisanu."},{"number":37,"verse":"( Isa 53:12) Maramdi eina nakhoida hairi madudi Mapugi Puyada, ‘Aduga mahak ayon-aran toubasinggi marakta masing challe’ haina phongdokpiramaba adu eingonda thunglaba tare. Maramdi eigi maramda irambasing adu thunglare.”"},{"number":38,"verse":"Maduda tung-inbasingduna hairak-i, “Yengbiyu Ibungo, Mapham asida thangsang ani leire.” Aduga Ibungona makhoida hairak-i, “Maduna okle.”"},{"number":39,"verse":"( Jisuna chorphon chingthakta haijaba) ( (Mat 26:36-46; Mrk 14:32-42)) Adudagi Jisuna sahar adu thadoktuna mahousagumna Chorphon Chingda chatlammi amasung mahakki tung-inbasingsu mahakki matung illammi."},{"number":40,"verse":"Ibungona mapham adu yourabada mahakna makhoida hairak-i, “Nakhoina athembada tadanaba haijou.”"},{"number":41,"verse":"Adudagi mahakna makhoidagi nungna hunbamuk lappa maphamda chatthoklaga khuru-khudak kunduna haijare,"},{"number":42,"verse":"“Ipa, nahakna yabirabadi, awa-anagi tenggot asi eingondagi louthokpiyu. Adumakpu eihakki aningba oidaduna nahakki aningba adumak toubiyu.”"},{"number":43,"verse":"Adudagi swargadagi dut ama thoraktuna Ibungobu kanhathanbirammi."},{"number":44,"verse":"Aduga pukning wakhal wamankhibana, Ibungona henna pukning hakchang yaona haijarammi; amasung mahakki humang adu ee marikna leimaida tabagumna tarammi."},{"number":45,"verse":"Adudagi Ibungona haijarambadagi hougattuna tunginbasinggi manakta halakpada, tung-inbasing adu pukning wamanbana tumduna leiramba thengnare."},{"number":46,"verse":"Maduda Ibungona makhoida hairak-i, “Nakhoi tumduna leiriba karigino? Hougatlu aduga nakhoina athembada tadanaba haijou.”"},{"number":47,"verse":"( Jisu phaba) ( (Mat 26:47-56; Mrk 14:43-50; Jn 18:3-11)) Amasung Jisuna wa nganglingeida, Yengu, tung-inba taranithoigi manungda ama oiriba Judasna chingduna miyam ama tunglare. Aduga Judasna Ibungobu chupnanaba manakta changsillammi."},{"number":48,"verse":"Maduda Jisuna hairak-i, “Judas, nahakna Migi Machanupa adubu chuptuna pithoklibra?”"},{"number":49,"verse":"Jisuga loinariba tung-inbasingduna thokkadouriba adu ubada hairak-i, “Ibungo, eikhoina eikhoigi thangsang asi sijinnarasira?”"},{"number":50,"verse":"Aduga makhoigi maraktagi amana Purohitlengi minai adubu thangna yanduna yetthangba mana adu kakthatle."},{"number":51,"verse":"Adubu Jisuna makhoida hairak-i, “Masina yare, okle.” Adudagi Ibungona nupa adugi mana adu sokladuna phahanbire."},{"number":52,"verse":"Adudagi Jisuna mahakpu phaba lakliba athoiba purohitsing, Mapugi Sanglen ngakpa loisanggi phamnaibasing, aduga ahal-lamansing aduda Jisuna hairak-i, “Nakhoina eihakpu leibakki wayel pathap thugaiba tamthiba mi ama phagadoubagumna thangsang amadi cheitup paiduna laklibra?"},{"number":53,"verse":"( Luk 19:47; 21:37) Eina nakhoiga loinana Mapugi Sanglenda numit khudinggi leiminnarammi aduga nakhoina eibu phakhide. Adubu amambagi panggalna panba pungpham asi nakhoigi pungphamni.”"},{"number":54,"verse":"( Peterna Jisubu yadaba) ( (Mat 26:57-5869-75; Mrk 14:53-5466-72; Jn 18:12- 500 18:25-27 )) Adudagi makhoina Ibungobu pharaduna puthoraklaga Purohitlengi yumda purakle aduga Peter-na laptakna makhoigi tung illaklammi."},{"number":55,"verse":"Sumang adugi mayaida makhoina mei hougatladuna madugi akoibada phamlammi. Aduga makhoising adugi marakta Peter-su yaosillammi."},{"number":56,"verse":"Peter-na mapham aduda phamba adu kanagumbi minai leisabi amana uraduna mangonda munna yengladuna hairak-i, “Nupa asisu Jisuga loinarambani.”"},{"number":57,"verse":"Adubu Peterna maduda yaramde amasung mahakna hairak-i, “Nupi, eina mahakpu masakphaoba khangde.”"},{"number":58,"verse":"Ngaihak leiraba matungda nupa amanasu mahakpu amuk uraduna hairak-i, “Nahaksu makhoigi marakta amani.” Adubu Peterna khumlak-i, “Natte Nupa, ei natte.”"},{"number":59,"verse":"Pung amamuk leiraba matungda atoppa nupa amanasu yamna kanna takladuna hairak-i, “Tasengnamak nupa asi Jisuga loinarambani, maramdi mahaksu Galilee-gi mini.”"},{"number":60,"verse":"Adubu Peter-na khumlak-i, “Nupa, nahakna hairibadu karino ei khangde.” Khudak aduda Peterna wa nganglingei maktada yenbarabana khonglaklammi."},{"number":61,"verse":"Matam adumaktada Ibungona leithoraktuna Peterda yenglaklammi, aduga Peterna Ibungona mangonda haikhiba “Ngasi nahakna eibu masak khangde haina ahumlak yadriba phaoba yenbarabana khongloi” haibadu ningsinglaklammi."},{"number":62,"verse":"Adudagi Peterna mapanda thokkhraga thamoi sokna kapkhi."},{"number":63,"verse":"( Jisubu noknabiba amadi phubiba) ( (Mat 26:67-68; Mrk 14:65)) Adudagi Jisubu sennariba mising aduna mahakpu noknarammi amasung phubirammi."},{"number":64,"verse":"Makhoina Ibungobu mamit punsinduna mamaida phuraduna, “Nahakpu kanana phubano? Phongdok-u” haiduna hanglammi."},{"number":65,"verse":"Aduga makhoina atoppa athiba wa kaya amasu nganglammi."},{"number":66,"verse":"( Jisubu Pilate amadi Herod-ki mangda pukhatpa) ( (Mat 26:59-66; Mrk 14:55-64; Jn 18:19-24)) Nong hek nganbaga athoiba purohitsing amadi Wayel-Yathanggi ojasing yaona leibakki ahal-laman punna tinnare. Aduga Jisubu makhoigi Sanhedrin-gi ( 22:66: Luchingba humphutaranithoina saba Jihudisinggi khwaidagi panggal amadi matik leiba wayellup) mangda puthokladuna,"},{"number":67,"verse":"Makhoina hairak-i, “Nahak Christta adura? Eikhoida haiyu.” Maduda Jisuna makhoida khumlak-i, “Eina nakhoida hairabasu nakhoina eibu thajaroi."},{"number":68,"verse":"Aduga eina nakhoida wahang ama hanglabasu nakhoina paokhum pirakloi."},{"number":69,"verse":"Adubu houjiktagi houduna Migi Machanupa aduna matik leiba Tengban Mapugi yet thangbada phamgani.”"},{"number":70,"verse":"Maduda makhoi pumnamakna hanglak-i, “Adu oirabadi nahak Tengban Mapugi Machanupa adura?” Ibungona makhoida khumlak-i, “Eini haibadu nakhoina haire.”"},{"number":71,"verse":"Adudagi makhoina hairak-i, “Eikhoina atei sakhi ama amuk karigi mathou taribage! Maramdi eikhoi isamakna madu mahakki machinmaktagi tare.”"}]}
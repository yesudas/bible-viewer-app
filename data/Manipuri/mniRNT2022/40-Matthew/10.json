{"bibleAbbr":"mniRNT2022","bookName":"Matthew","bookEnglishName":"Matthew","chapterNumber":10,"verses":[{"number":1,"verse":"( Pakhonchatpa taranithoi) ( (Mrk 3:13-19; Luk 6:12-16)) Adudagi Jisuna mahakki tung-inba taranithoi adubu mahakki manakta kouraduna phattaba thawaising tanthoknaba amasung laina khuding amadi anaba khudingbu phahannaba Ibungona makhoida matik pibire."},{"number":2,"verse":"Pakhonchatpa makhoi taranithoi adugi mamingdi, ahanbada, Peter kouba Simon amasung mahakki manao Andrew; Zebedee-gi machanupa Jacob amasung mahakki manao John;"},{"number":3,"verse":"Philip amasung Bartholomew; Thomas amasung kanggat khomba Matthew; Alphaeus-gi machanupa Jacob amasung Thaddaeus;"},{"number":4,"verse":"mareibak ningba Simon amasung Ibungobu yeknabasinggi khutta pithokkhiba Judas Iscariot, hairibasing asini."},{"number":5,"verse":"( Jisuna makhoi taranithoibu thaba) ( (Mrk 6:7-13; Luk 9:1-6)) Adudagi Jisuna yathangsing asi piraduna makhoi taranithoibu tharammi. Yathangsing adudi: “Nakhoina Jihudi nattaba phurupsingna leiba maphamsingda chatluganu aduga Samaria machasinggi saharsingdasu changganu."},{"number":6,"verse":"Adugi mahutta, nakhoina mangkhraba yaogi masak oiraba Israel-gi misinggi maphamda chatlu."},{"number":7,"verse":"( Luk 10:4-12) Aduga nakhoina chatpa matamda, ‘Swarga leibak adu naksillakle!’ haiduna makhoida sandok-u."},{"number":8,"verse":"Anabasingbu phahallu, asibasingbu hinggat-hallu, kiningngai oiba unsagi lainana nabasingbu phahanduna senghallu, phattaba thawaisingbu tanthok-u. Nakhoina lemna phangbagumna nakhoina lemna pinou."},{"number":9,"verse":"Nakhoigi senggaoda sana, lupa, nattraga korigi sel-mayek puganu."},{"number":10,"verse":"( 1 Cor 9:14; 1 Tim 5:18) Aduga nakhoigi khongchat adugidamak khao, sandal, cheisu nattraga phurit ani suna puganu; maramdi thabak suba mina mahakki chinjak phangba matik chai."},{"number":11,"verse":"“Nakhoina sahar nattraga khunggang amada changba matamda, nakhoina leibada matik chaba mi kana mapham aduda leibage haibadu thidok-u aduga nakhoina mapham adu thadoktriba phaoba mahakki yum aduda leiyu."},{"number":12,"verse":"Amasung nakhoina yum aduda changba matamda asumna haiyu, ‘Nakhoida ingthaba oisanu.’"},{"number":13,"verse":"Aduga imung aduna matik charabadi, nakhoigi ingthabagi yaipha thoujal adu makhoida leisanu; adubu imung aduna matik chadrabadi, nakhoigi ingthabagi yaipha thoujal adu nakhoida hallaksanu."},{"number":14,"verse":"( Pakhon 13:51) Aduga kanagumbana nakhoibu lousindrabadi nattraga nakhoigi wasing adu tadrabadi, nakhoina imung adu nattraga sahar adu thadokpa matamda nakhoigi khongyagi uphul adu kanthoklammu."},{"number":15,"verse":"( Mat 11:24) Eina nakhoida tasengnamak hairibasini, wayenbagi numit aduda Sodom amasung Gomorrah-gi lamna sahar adudagi henna saphagani."},{"number":16,"verse":"( Lakkadaba awa ana) ( (Mrk 13:9-13; Luk 21:12-17)) ( Luk 10:3) “Yeng-u, eina nakhoibu keisalgi marakta yaogumna thari, maram aduna nakhoina lin-gumna sing-u, amasung khunugumna pukchel ting-u."},{"number":17,"verse":"( Mrk 13:9-11; Luk 12: ; :) Aduga nakhoi cheksillu, maramdi nakhoibu wayel-sangsingda pukhatkani amasung synagogue-singda nakhoibu phugani."},{"number":18,"verse":"Aduga eigi maramgidamak nakhoibu leingakpasing amasung ningthousinggi mamangda, makhoida amadi atoppa phurupsingda sakhi pinabagidamak pukhatkani."},{"number":19,"verse":"Adubu makhoina nakhoibu phaba matamda, nakhoina kari haigadage nattraga kamdouna haigadage haibagidamak karisu langtaknaganu. Maramdi pungpham aduda nakhoina haigadaba waheising adu nakhoida pibigani."},{"number":20,"verse":"Maramdi ngangliba adu nakhoina natte, adubu nakhoigi Napa Ibungogi Thawaina waheising adu nakhoida nganghanbigani."},{"number":21,"verse":"( Mrk 13:12; Luk 21:16) “Aduga machin manaona machin manaobu hat-hannaba pithokkani, matou asigumna mapana machasingbusu pithokkani amasung machasingna mama-mapagi maiyokta leptuna makhoibu hat-han-gani."},{"number":22,"verse":"( Mat 24:9; Mrk 13:13; Luk 21:17; Mat 24:13; Mrk 13:13) Mi pumnamakna eigi maramgidamak nakhoibu yengthigani. Adubu aroiba phaoba chetna lepchaba mahak adubu kanbigani."},{"number":23,"verse":"Adubu makhoina nakhoibu sahar amada ot-neirabadi, nakhoina atoppa amada chellu. Eina nakhoida tasengnamak hairibasini, Migi Machanupa aduna lenglaktringei mamangda nakhoina Israel-gi saharsing pumnamak sin-thungna chatpa nangloi."},{"number":24,"verse":"( Luk 6:40; Jn 13:16; 15:20) “Tung-inba amana mahakki ojagi mathakta leite, aduga manaina mahakki mapudagi henna chaode."},{"number":25,"verse":"( Mat 9:34; 12:24; Mrk 3:22; Luk 11:15) Tung-inbasingna makhoigi ojagum amasung manaina makhoigi mapugum oirakpa aduna okle. Aduga yumgi yumburen aduda Beelzebul haina makhoina kourabadi, mahakki imunggi misingdadi kayada henna thina kougadaba!"},{"number":26,"verse":"( Eikhoina kanabu kigani) ( (Luk 12:2-7)) ( Mrk 4:22; Luk 8:17) “Adubu nakhoina misingbu kiganu. Maramdi phongdokloidaba kupsinba karisu leite, aduga khangloidaba arotpa amata leite."},{"number":27,"verse":"Eina nakhoida amambada haiba adu, nakhoina anganbada haidok-u; aduga nakhoigi nakong khaktana takhibasing adu nakhoina yumthaktagi laothok-u."},{"number":28,"verse":"Aduga hakchangbu hatlaga, thawaibudi hatpa ngamdaba makhoising adubu kiganu; adubu thawai amasung hakchang animakpu norokta manghanba ngamba Ibungo mahakpu kiyu."},{"number":29,"verse":"Sendrang anibu peisa amada yonba nattra? Adumakpu nakhoigi Napa Ibungona yabiba nattanadi makhoigi maraktagi ama phaoba siduna leimaida taroi."},{"number":30,"verse":"Aduga nakhoigi kokta sam masing kaya houribage haiba phaoba Tengban Mapuna khanglibani."},{"number":31,"verse":"Maram aduna kiganu; nakhoidi sendrang kayadagisu henna mamal yamba helli."},{"number":32,"verse":"( Haidokchaba amasung Jisubu yadaba) ( (Luk 12: 490 8:9 )) “Maram aduna misinggi mamangda eigi tung-inbani haina yajaba mahak adubu swargada leiba Ipagi mangda einasu yabigani."},{"number":33,"verse":"( 2 Tim 2:12) Adubu misinggi mangda eibu yadaba mahak adubu einasu swargada leiba Ipagi mangda yabiroi."},{"number":34,"verse":"( Ingthaba piba lakpa natte thangsang piba lakpani) ( (Luk 12:51-53; 14:26-27)) “Eina taibangpan asida ingthaba piba lakpani haina khan-ganu. Eina ingthaba piba lakpa natte, adubu thangsang piba lakpani."},{"number":35,"verse":"( Mic 7:6) Maramdi machanupasingna makhoigi mapagi maiyokta, machanupisingna makhoigi mamagi maiyokta aduga mamou nupisingna manemboksinggi maiyokta leihannaba ei lakpani."},{"number":36,"verse":"Mi amagi yeknaba adu mahak masagi imung manunggi misingna oigani."},{"number":37,"verse":"“Mapa nattraga mamabu eingondagi henna nungsiba mahak adu eigi oibada matik chade; aduga machanupa nattraga machanupibu eingondagi henna nungsiba mahak adu eigi oibada matik chade."},{"number":38,"verse":"( Mat 16:24; Mrk 8:34; Luk 9:23) Aduga mahakki cross thanggattuna eigi tung indaba mahak adu eigi oibada matik chade."},{"number":39,"verse":"( Mat 16:25; Mrk 8:35; Luk 9:24; 17:33; Jn 12:25) Mathawai kanjaba mahak aduna madu mangjagani; aduga eigi maramgidamak mathawai mangjaba mahak aduna madu phangjagani."},{"number":40,"verse":"( Tengban Mapuda toujaba thabak khudingmakki mana Lei) ( (Mrk 9:41)) ( Luk 10:16; Jn 13:20; Mrk 9:37; Luk 9:48) “Nakhoibu lousinba mahak aduna eibu lousinbani, aduga eibu lousinba mahak aduna eibu tharakpa mahak adubu lousinbani."},{"number":41,"verse":"Kanagumba amana Tengban Mapugi wa phongdokpa mi amabu Tengban Mapugi wa phongdokpa mi ama oina lousinjarabadi Tengban Mapugi wa phongdokpa mi aduna phanggadaba mana adumak mahaknasu phangjagani; aduga kanagumba amana achumba chatpa mi amabu achumba chatpa mi ama oibagi maramna lousillabadi achumba chatpa mi aduna phanggadaba mana adumak mahaknasu phangjagani."},{"number":42,"verse":"Aduga kanagumbana apikpasing asigi maraktagi amada eigi tung-inba oibagi maramna ayingba ising glass ama pirabadi, eina nakhoida tasengnamak hairibasini, mahakna mahakki mana khak mangloi.”"}]}
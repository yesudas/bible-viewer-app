{"bibleAbbr":"mniRNT2022","bookName":"Matthew","bookEnglishName":"Matthew","chapterNumber":14,"verses":[{"number":1,"verse":"( Baptize toubiba John-bu hatpa) ( (Mrk 6:14-29; Luk 9:7-9)) Matam aduda Galilee-gi leingak mapu Herod-na Jisugi maramda tarabada,"},{"number":2,"verse":"mahakna mahakki phamnaibasingda hairak-i, “Mahak asi asengbamak baptize toubiba John-ni. Mahak asibasinggi maraktagi hinggatkhre, aduna mahakna matik leiba thabaksing touba ngambagi panggal mangonda leiribani.”"},{"number":3,"verse":"( Luk 3: ) Mamaangda Herod-na mahakki manao nupa Philip-ki nupi Herodias masunglanggidamak John-bu pharaga punduna keisumsangda thamkhi."},{"number":4,"verse":"( Levi 18:16; 20:21) Maramdi John-na mangonda “Nahakna Herodias-pu louba wayen kai” haikhi."},{"number":5,"verse":"Aduga Herod-na mahakpu hatninglabasu, mahakna miyambu kirammi. Maramdi makhoina John-bu Tengban Mapugi wa phongdokpa maichou amani haina lourammi."},{"number":6,"verse":"Adubu Herod-ki mapok numitta Herodias-ki machanupina tinlibasinggi mangda jagoi saduna Herod-pu yamna pelhallammi."},{"number":7,"verse":"Maduda pelladuna mahakna nijaba adumak pibigani haiduna Herod-na mangonda wasaklammi."},{"number":8,"verse":"Aduda mamagi thousindagi mahakna “Baptize toubiba John-gi makok adu sempak amada haptuna eingonda pibiyu” haiduna Herod-ta hairammi."},{"number":9,"verse":"Maduda ningthou thawai warammi, adum oinamakpu thouram aduda tinlibasing adugi mamaangda mahakna wasakkhibagi maramna, niriba adu pinanaba mahakna yathang pirammi."},{"number":10,"verse":"Adudagi mahakna mahakki lanmising thaduna keisumsangda leiriba baptize toubiba John-gi mangak adu kak-hankhi."},{"number":11,"verse":"Aduga John-gi makok adu sempak amada haptuna puraklaga nupi aduda pire, aduga mahakna madu mamagi nakta puraklammi."},{"number":12,"verse":"Amasung John-gi tung-inbasing aduna laklaga mahakki asiba hakchang adu louduna leiron chankhi. Adudagi makhoina chattuna thoudok adubu Jisuda tamkhi."},{"number":13,"verse":"( Jisuna mi lising mangabu pijaba) ( (Mrk 6:30-44; Luk 9:10-17; Jn 6:1-14)) Jisuna pao adu tabada hi amada tongduna mapham adu thadoklaga mathanta achikpa mapham amada chatkhirammi. Adubu misingna madu tabada makhoi makhoigi saharsing thadoklamlaga makhongna kangphalda chattuna Ibungogi tung illaklammi."},{"number":14,"verse":"Aduga Jisuna hidagi hek kumthabaga yamlaba miyam adu uba matamda Ibungogi thamoida makhoibu nungsiba poklammi amasung mahakna makhoigi anabasingbu phahanbirammi."},{"number":15,"verse":"Adudagi numidangwairam oisillaklabada Ibungogi tung-inbasingna Ibungogi nakta laktuna hairak-i, “Mapham asi lamhangni, aduga matam asisu thengjillakle. Aduna makhoina khunggangsingda chattuna makhoi masagi chananaba leijarunaba miyam asi thadokkhrasi.”"},{"number":16,"verse":"Adubu Jisuna makhoida hairak-i, “Makhoina chatlubagi mathou tade. Nakhoina oina makhoida chanaba piyu.”"},{"number":17,"verse":"Makhoina Ibungoda khumlak-i, “Eikhoigi leijaba haibabu tal manga amadi nga anikhak lei.”"},{"number":18,"verse":"Maduda Ibungona makhoida hairak-i, “Madu eigi inakta purak-u.”"},{"number":19,"verse":"Adudagi Ibungona miyamsing adubu napi mathakta phamnanaba yathang pirammi. Aduga mahakna tal manga amasung nga ani adu louduna swargada yengkhattuna Tengban Mapubu thagatcharaga talsing adu settuna tung-inbasingda pire. Aduga tung-inbasing aduna madu miyamda yenthoklammi."},{"number":20,"verse":"Amasung makhoi pumnamakna mabuk thanna charaba matungda tung-inbasing aduna lemhouba machet makaising adu khomjinbada thumok taranithoi thankhi."},{"number":21,"verse":"Numit aduda chakhiba mising adu nupi amasung angang thadana nupa lising mangarom oirammi."},{"number":22,"verse":"( Jisuna ising mathakta chatpa) ( (Mrk 6:45-52; Jn 6:15-21)) Adugi hek matungda, Jisuna miyam adubu halhallingeida Ibungogi tung-inbasing adubu hi tonghanduna mahakki mang thana pat adugi wangmada chat-hallammi."},{"number":23,"verse":"Adudagi Ibungona mising adubu mayumda halhankhraba matungda haijanabagidamak mathanta chingthak amada kakhatlammi. Aduga mahakna mapham aduda mathanta leiringeida numidangwairam oisinlaklammi."},{"number":24,"verse":"Matam aduda hi adudi nungsit maiyoknabagi maramna ithakna yeiduna iyaida leirammi."},{"number":25,"verse":"Aduga nongngallamdaigi pung ahum aduwaida Jisuna ising mathakta khongna chattuna mahakki tung-inbasinggi nakta laklammi."},{"number":26,"verse":"Aduga Ibungona ising mathakta khongna chatpadu ubada, Ibungogi tung-inbasing aduna akiba phaoraduna hairak-i, “Masi tamnaba laini” amasung makhoina kibaga loinana laorammi."},{"number":27,"verse":"Adubu khudak aduda Jisuna makhoida hairak-i, “Nathouna phou, eini kiganu!”"},{"number":28,"verse":"Adudagi Peter-na hairak-i, “Ibungo, asengbamak nahak oirabadi, eihakna ising mathak asida chattuna nanakta laknaba eingonda yathang pinabiyu.”"},{"number":29,"verse":"Maduda Jisuna hairak-i, “Lak-u!” Aduga Peter-na hidagi kumthaduna Ibungogi manak tamna ising mathakta chatlammi."},{"number":30,"verse":"Adubu mahakna akanba nungsit adu uba matamda mahak akiba phaoraklammi amasung isingda lupthaba houraklammi. Maduda mahakna laorak-i, “Ibungo, eihakpu kanbiyu!”"},{"number":31,"verse":"Khudak aduda Jisuna makhut tingthoktuna mahakpu chingkhatpiraduna hairak-i, “He, thajaba watpa, nahakna karigi chingnaribano?”"},{"number":32,"verse":"Aduga makhoina hida kakhatpaga nungsit adu lepkhre."},{"number":33,"verse":"Adudagi hi manungda leiriba Ibungogi tung-inbasing aduna Ibungobu khurumjaduna hairak-i, “Tasengbamak Ibungo nahak Tengban Mapugi Machanupani!”"},{"number":34,"verse":"( Jisuna Gennesaret-ta anaba phahanba) ( (Mrk 6:53-56)) Aduga makhoina pat adu lanthoktuna Gennesaret-ki lamda laklammi."},{"number":35,"verse":"Mapham adugi mising aduna Jisubu khanglabada akoibada leiriba lam pumnamakta Ibungona thunglabagi pao thakhirammi. Aduga misingna anaba pumnamakpu Ibungogi manakta puraktuna,"},{"number":36,"verse":"anabasing aduna Ibungogi phijida sokchanaba makhoina Ibungoda haijare. Aduga madubu sokchaba anaba khudingmakna anaba phajarammi."}]}
{"bibleAbbr":"mniRNT2022","bookName":"Matthew","bookEnglishName":"Matthew","chapterNumber":24,"verses":[{"number":1,"verse":"( Mapugi Sanglen thugaigadaba amadi aroiba matam lakpagi khudamsing Jisuna mangjounana phongdokpa) ( (Mrk 13:1-2; Luk 21: 490 5:6 )) Jisuna Mapugi sanglen thadoktuna chatthorakpada mahakki tung-inbasing aduna manakta laktuna Mapugi Sanglengi yumsing adu utlammi."},{"number":2,"verse":"Maduda Jisuna makhoida hairak-i, “Nakhoina pumnamak asi ure nattra? Eina nakhoida tasengnamak hairibasini, masi pumnamaksing asi thugaiduna pummang manghan-gani, ningkhaidaba lonnaba nung amata phaoba maphamsida thanamlaroi.”"},{"number":3,"verse":"Aduga Jisuna chorphon chingthakta phamlingeida tung-inbasing aduna Ibungogi nakta makhoi khaktamak lakladuna hairak-i, “Pumnamaksing asi karamba matamda thokkadage? Ibungona amuk lengbirakkadaba amasung taibangpan-gi aroiba matamgi khudam adu karino haiba eikhoida takpiyu.”"},{"number":4,"verse":"Jisuna makhoida hairak-i, “Kananasu nakhoibu serannana lamjingdanaba cheksillu."},{"number":5,"verse":"Maramdi ‘Ei Christtani’ haiduna mi kaya amana eigi mingda lakkani, aduga makhoina mi kaya amabu lanna lamjing-gani."},{"number":6,"verse":"Aduga nakhoina lan amasung lan-gi paoninkhol taraga mipaiganu. Maramdi hairibasing asi soidana thoklaba tai, adubu aroiba matam adu houjik laktri."},{"number":7,"verse":"Maramdi phurup amana phurup amagi mathakta, aduga ningtou leibak amana ningthou leibak amagi mathakta lan hourakkani. Malemgi tongan tonganba mapham kayada yuhar haba amadi chak tangba thokkani."},{"number":8,"verse":"Pumnamaksing asi naoyekpa hek hourakpagi ahanba cheinakhol adugumbani."},{"number":9,"verse":"( Mat 10:22) “Aduga makhoina nakhoibu phagani, ot-neigani amasung hatkani. Aduga nakhoina eigi tung-inbasing oibagi maramna taibangpanda leiriba misingna nakhoibu yengthigani."},{"number":10,"verse":"Matam aduda mi ayambana eingondagi leithokkhigani; aduga makhoina amaga amaga pithoknagani amadi yengthinagani!"},{"number":11,"verse":"Aduga Tengban Mapugi wa takthoksinnaba mi kaya ama thorakkani amasung mi kaya amabu lanna lamjinggani."},{"number":12,"verse":"Aduga phattabana asum hen-gatlakpagi maramna mi ayambagi nungsiba hantharakkani."},{"number":13,"verse":"( Mat 10:22) Adubu aroiba phaoba khangba mahak adubu kanbigani."},{"number":14,"verse":"Aduga taibangpanda leiriba phurup khudingmakna ningthou leibakki aphaba pao asibu lousinjaba phangnanaba taibangpan apumbada sandokkani, aduga aroiba matam adu lakkani."},{"number":15,"verse":"( Dan 9:27; 11:31; 12:11) “Tengban Mapugi wa phongdokpa Daniel-na haikhiba asengba maphambu khuntak-halliba tukkachaningai oiba mahak aduna asengba mapham aduda leppa nakhoina uba matamda (apaba mahak aduna khangsanu),"},{"number":16,"verse":"Judea-da leiriba makhoising aduna chingda chenkhisanu."},{"number":17,"verse":"( Luk 17:31) Yumthakta leiba mahak aduna imungda amuk kumthaduna mahakki punanaba pot louduna matam manghandasanu."},{"number":18,"verse":"Aduga loubukta leiba mahak adunasu maphi lounanaba mayumda amuk halaktasanu."},{"number":19,"verse":"Aduga numitsing aduda mironlibising amasung chajenlibisinggidamakti kayada awaba oiragaba!"},{"number":20,"verse":"Adubu nakhoina chenba adu ningthamthada amadi potthaba numitta thoktanaba Tengban Mapuda haijou."},{"number":21,"verse":"( Dan 12:1; Phong 7:14) Maramdi taibangpan houba matamdagi houjik phaoba amukta thokkhidriba yamna tamthiba awa-ana thokkani, aduga adugumna waba adu keidounungdasu amuk hanna thoklaroi."},{"number":22,"verse":"Numitsing adu kaksinbiba nattanadi, mi kana amatana hingloi. Adubu khan-gatpikhraba makhoising adugidamak numitsing adu kaksinbigani."},{"number":23,"verse":"“Matam aduda kanagumbana, ‘Yeng-u, Christta asida leire’ nattraga ‘Aduda leire’ haina hairaklabadi, nakhoina maduda thajaganu."},{"number":24,"verse":"Maramdi Christta sasinnaba amasung maichou sasinnabasing thoklakkani; aduga makhoina misingbu serannana lamjingnaba achouba khudamsing amasung matik leiba khudamsing utkani. Aduda ngamlabadi Mapu Ibungogi khan-gatpikhrabasing adu phaoba makhoina serannana lamjingbigani."},{"number":25,"verse":"Yeng-u, Eina masi nakhoida mangjounana haikhre."},{"number":26,"verse":"( Luk 17: ) “Maramdi kanagumbana nakhoida, ‘Yeng-u, Christta lamhangda lei!’ hairabasu mapham aduda chatkanu! Nattraga ‘Yeng-u, Christta achikpa kada lei,’ hairabasu thajaganu."},{"number":27,"verse":"Maramdi atiya sinthungna nongthanggi mangalna nongpoktagi nongchupta uba adugumna Migi Machanupa aduna lakpa adusu adugumgani.”"},{"number":28,"verse":"( Luk 17:37) “Asiba masa leiba maphamda, langjasing adu pullap leigani.”"},{"number":29,"verse":"( Migi Machanupa lenglakpa) ( (Mrk 13:24-27; Luk 21:25-28)) ( Isa 13:10; 34:4; Eze 32:7; Joel 2:1031; 3:15; Phong 6:12-13) “Awa-ana numitsinggi matungda, numitna mamsin-gani, thana amuk hanna ngallaroi, thawanmichaksingna nongdon atiyadagi tarakkani, amasung atiyagi panggalsing nik-han-gani."},{"number":30,"verse":"( Dan 7:13; Zec 12:10-14; Phong 1:7) Aduga aroiba matamda, atiyada Migi Machanupa adugi khudam ugani, aduga taibangpanda leiba misingna tengtha naoigani! Migi Machanupa aduna panggal amasung achouba matik mangalga loinana atiyagi leichinda lenglakpa nakhoina ugani."},{"number":31,"verse":"Ibungona mahakki dutsingbu peresinggagi ahouba makhon-ga loinana tharakkani, aduga makhoina Ibungogi khandokkhrabasing pumnamakpu atiyagi aroiba amadagi aroiba ama phaoba maikei marimaktagi khomjingani."},{"number":32,"verse":"( Mitseng khangbagi maramda tambiba) ( (Mrk 13:28-31; Luk 21:29-33)) “Houjik heiyit pambidagi nakhoina pandam asi khangjillu. Upal asigi masasingda yening hullaktuna manasing panba houraklabada nakhoina kalentha naksillakle haiba khang-i."},{"number":33,"verse":"Matou asumna nakhoina thoudoksing asi thoklakpa urabadi matam adu naksillakle, thongjinda leire haiba khang-u."},{"number":34,"verse":"Eina nakhoida tasengnamak hairibasini, miron asina houkhidringei mamangda thoudok pumnamak asi thokkani."},{"number":35,"verse":"Atiya amadi malemdi mangkhigani adubu Eigi waheisingdi keidounungda manglaroi.”"},{"number":36,"verse":"“Mi kana amatana madugi pungpham amasung numittu khangde, swargada leiba dutsing phaoba madu khangde; adubu eigi Ipa khaktana khang-i."},{"number":37,"verse":"( Meihou 6:5-8) Noah-gi haktakta thokkhibagumna Migi Machanupa aduna lenglakpadasu oigani."},{"number":38,"verse":"Maramdi achouba ising ichao thoktringeida, Noah-na hijao manungda changdringei misingna cha-thaktuna, luhongduna amasung luhonghanduna leirammi."},{"number":39,"verse":"( Meihou 7:6-24) Ising ichao adu laktuna makhoi pumnamak puthoktriphaoba makhoina karisu khanglamde; matou adumna Migi Machanupa aduna lenglakpa adudasu oigani."},{"number":40,"verse":"Matam aduda mi ani loubukta thabak suduna leigani amabu pukhigani; aduga amabu thanamgani."},{"number":41,"verse":"Nupi anina chakkri taktuna leigani; amabu pukhigani aduga amabu thanamgani."},{"number":42,"verse":"“Maram aduna tumdana mitseng khang-u, maramdi nakhoigi Mapu Ibungona karamba numitta lenglakkani haibadu nakhoina khangde."},{"number":43,"verse":"( Luk 12:39-40) Adubu asi khang-u, kari yuthakta huranbana lakkani haiba yumbuna khanglamlabadi, mahakna mitsel khangduna magi yum adu sagun touhallamloidabani."},{"number":44,"verse":"Maram aduna nakhoisu thourang touduna leiyu, maramdi nakhoina ningludaba pungphamda Migi Machanupa adu lenglakkani.”"},{"number":45,"verse":"( Thajaba yaba amadi thajaba yadaba manai) ( (Luk 12:41-48)) “Adu oirabadi, thajaba yaba amadi asingba manai adu kanano? Mahak adudi mabungona mahakki manaisingbu yengsinnaba amasung makhoibu pija pithak tounaba sinariba mahakni."},{"number":46,"verse":"Mabungona mayumda lenglakpada asumna su-nomlamba manai adu yaiphabani!"},{"number":47,"verse":"Eina nakhoida tasengnamak hairibasini, mabungona mahakki leijaba maran-mathum pumnamak mahakki makhutta sinagani."},{"number":48,"verse":"Adubu karigumba phattaba manai oirabadi mahak masa mathanta haijagani, ‘Eigi mapu matam kuina lakkhiroi,’"},{"number":49,"verse":"Mahakka thabak touminnaba minaisingbu mahakna phuba amadi yungaobasingga chamin thakminnaba houre."},{"number":50,"verse":"Adubu manai aduna thousadana leiba numit amasung mahakna khandaba pungda mahakki mabungo lenglakkani."},{"number":51,"verse":"Mabu matup anithokna kakthatlagani amasung aphasasinnabasingga loinana magi saruk phanghan-gani; mapham aduda kappa amasung maya krak-krak chikpa oigani.”"}]}
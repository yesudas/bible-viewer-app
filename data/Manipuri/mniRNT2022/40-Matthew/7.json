{"bibleAbbr":"mniRNT2022","bookName":"Matthew","bookEnglishName":"Matthew","chapterNumber":7,"verses":[{"number":1,"verse":"( Mibu wayendanaba tambiba) ( (Luk 6:37384142)) “Nakhoibu Tengban Mapuna wayendanaba nakhoina misingbu wayelluganu."},{"number":2,"verse":"( Mrk 4:24) Maramdi nakhoina misingbu wayelluba matou adugumna Tengban Mapunasu nakhoibu wayen-gani, aduga nakhoina olluriba chang adumak nakhoidasu amuk ollagani."},{"number":3,"verse":"Aduga nahakki namitta leiba ujao adudi karisu khandraga nahakki nachin nanaogi mamitta leiba u makup aduda karigi yenglibano?"},{"number":4,"verse":"Aduga nahakki namitta ujao ama leina leina nahakki nachin nanaoda, ‘Nahakki mitta leiba u makup adu ei louthokpige,’ haina nahakna karamna haigadouribano?"},{"number":5,"verse":"He, aphasasinnaba! Nahakna nahak nasamakki namitta leiba ujao adu hanna louthokkho, adu oirabadi nahakna nahakki nachin-nanaogi mitta leiba u makup adu louthokpada sengna ugani."},{"number":6,"verse":"“Huisingda asengba pot piganu, Aduga oksinggi mangda nakhoigi mani-mukta langsin-ganu, maramdi makhoigi makhongna madu netsillaga onsillaktuna nakhoibu machet machet segaigani."},{"number":7,"verse":"( Haijanabagidamak thougatpiba) ( (Luk 11:9-13)) “Nijou, nakhoida pibigani; thijou, nakhoina phangjagani; thong thinjou, nakhoigidamak hangdokpigani."},{"number":8,"verse":"Maramdi nijaba mi khudingna phangjei, thijaba mahak aduna phangjei, aduga thong thinjaba mahak aduda hangdokpigani."},{"number":9,"verse":"Nakhoigi narakta mapa oiriba nakhoi kanana nachasingna tal niba matamda makhoida nung oina pigadage?"},{"number":10,"verse":"Nattraga nga niraga madugi mahutta lil oina pigadage?"},{"number":11,"verse":"Nakhoina phattaba oidunasu nachasingda karamna aphaba khudol pigadage haiba khanglabadi, swargada leiba nakhoigi Ipana mangonda nijaba makhoising aduda kayada thoidok hendokna aphaba khudolsing pibiroidage?"},{"number":12,"verse":"( Luk 6:31) “Maram aduna misingna nakhoida toubirakpa pamba pumnmak adu nakhoinasu makhoida tou. Maramdi masida Wayel Yathang amasung Tengban Mapugi wa phongdokpiba maichousinggi wa pumnamak adu suplabani.”"},{"number":13,"verse":"( Lambi ani) ( (Luk 13:24)) “Nakhoina akhuba thong aduda chang-u, maramdi amang-atada tanaba thong adu lao-i, amasung lambi adu pak-i, aduga maduda changba mi yammi."},{"number":14,"verse":"Adubu hingba younaba thong adudi khui, amasung lambi adu yamna chappi, amasung madu phangba mi yamde."},{"number":15,"verse":"( Maheina masak takpa) ( (Luk 6:4344)) “Nakhoina Tengban Mapugi wa phongdoksinnaba mising adudagi cheksillu. Makhoina nakhoigi nanakta yaogi phijet setuna lak-i adubu manungdadi makhoi tasengnamak tamthiraba keisalgumbani."},{"number":16,"verse":"Makhoigi maheidagi haibadi makhoina touthorakpa thabak adudagi nakhoina makhoibu khanggani. Misingna tingkhanggi mongsongdagi anggur heknabra, nattraga tingkhang panbisingdagi heiyit heknabra?"},{"number":17,"verse":"Matou asumna aphaba upal khudingna aphaba mahei yalli; adubu phattaba upalna phattaba mahei yalli."},{"number":18,"verse":"Aphaba upalna phattaba mahei yanba ngamde, aduga phattaba upalna aphaba mahei yanba ngamde."},{"number":19,"verse":"( Mat 3:10; Luk 3:9) Aduga aphaba mahei yandaba upal khudingmakpu yanthattuna meinungda langsilli."},{"number":20,"verse":"( Mat 12:33) Matou asumna makhoigi maheidagi nakhoina makhoibu khanggani."},{"number":21,"verse":"( Ibungona sakkhangbidabasing) ( (Luk 13:25-27)) “Eingonda ‘Ibungo, Ibungo,’ kouba mi khudingmakna swarga leibakta changloi; adubu swargada leiba Ipagi aningba toujaba mahak adu khaktana changgani."},{"number":22,"verse":"Aduga wayenbagi numit aduda, mi mayam amana eingonda haigani, ‘Ibungo, Ibungo! Eikhoina Ibungogi mingda Tengban Mapugi wa phongdokchakhiba nattra, amadi eikhoina Ibungogi mingda lai phattabasingbu tanthokchakhiba nattra, aduga Ibungogi mingda eikhoina angakpa thabaksing toujakhiba nattra?’"},{"number":23,"verse":"( Isei 6:8) Adubu matam aduda eina makhoida haigani, ‘Eina nakhoibu keidounungdasu khangkhide. He phattaba thabak toubasa! Eingondagi chathokhro!’"},{"number":24,"verse":"( Yumsaba ani) ( (Luk 6:47-49)) “Maram aduna eigi wasing asibu taraga touba mi khudingbu nungjao mathakta yum saba asingba mi amaga changdamnagani."},{"number":25,"verse":"Aduga nong taraktuna ising ichao lakle, amasung nungsit kanna sitlaktuna yum aduda yeirare. Adubu yum adu nungjao mathakta saba maramna tukhide."},{"number":26,"verse":"“Adubu eigi wasing asi taraga toudaba mi khudingbu leingoi mathakta yum saba apangba mi amaga changdamnagani."},{"number":27,"verse":"Aduga nong taraktuna ising ichao lakle, amasung nungsit kanna sitlaktuna yum aduda yeibada yum adu khuttu thina ture.”"},{"number":28,"verse":"( Mrk 1:22; Luk 4:32) Jisuna wasing asi haiba loirabada, miyam aduna mahakki tambiba aduda ingak ngaklammi."},{"number":29,"verse":"Maramdi makhoigi Wayel Yathanggi ojasingna tambiba adugumna nataduna, Ibungona matik leiba mi amagumna tambirammi."}]}
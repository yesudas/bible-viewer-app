{"bibleAbbr":"mniRNT2022","bookName":"1 Corinth","bookEnglishName":"1 Corinthians","chapterNumber":16,"verses":[{"number":1,"verse":"( Selgi mathou taba Tengban Mapugi misinggidamak sel khaigatnaba) ( Rom 15:2526) Houjik, Tengban Mapugi misingbu mateng pangnabagidamak sel khaigatpagi maramdadi, eina Galatia-gi singlupsingda tounanaba haikhiba adumak nakhoinasu tou."},{"number":2,"verse":"Eina lakpa matamda sel amuk khaigatnaba haibadu amuk mathou tadanaba chayolgi ahanba numit khudinggi nakhoi khudingmakna nakhoigi senthokki chang matung inna saruk khara khaidoklaga madu tungsinduna thamlamsanu."},{"number":3,"verse":"Aduga eina laklaba matungda nakhoina yaba makhoising aduda eina saktakpagi chitthi pigani aduga nakhoigi khudol adu thinnaba makhoibu Jerusalem-da thagani."},{"number":4,"verse":"Aduga eisu chatpada phagadaba oirabadi makhoisu eiga loinana chatkani."},{"number":5,"verse":"( Paul-gi thourangsing) ( Pakhon 19:21) Aduga eina Mecedonia phaoduna chatlaba tungda eina nakhoigi nanakta lakkani maramdi eina Macedonia phaoduna chatkadouri."},{"number":6,"verse":"Eina nakhoiga loinana matam khara leiminnaraba yai nattraga ningthamtha chuppa leiminnabasu yai. Adum tourabadi nakhoina eigi khongchatta, eina chatpa mapham khudingmakta nakhoina mateng pangba ngamgani."},{"number":7,"verse":"Eina houjik lamkhangda nakhoibu unaba eina pamde; Ibungona yabirabadi eina nakhoiga loinana matam khara sangna leiminnanaba asha toujei."},{"number":8,"verse":"( Levi 23:15-21; Aniwa 16:9-11) ( Pakhon 19:8-10) Eina Ephesus-ta Pentecost-ki numit phaoba leigani."},{"number":9,"verse":"Maramdi mapham asida eigi maiyokta leiba mi kaya leirabasu achouba amadi mahei yanba thabak tounabagi thong ama eingonda hangdokpire."},{"number":10,"verse":"( 1 Cor 4:17) Aduga karigumba Timothy-na nakhoigi lambida laklabadi mahakna nakhoiga leiminnaringeida akiba karisu leitanaba mabu yengsinbiyu. Maramdi mahaksu eigumna Ibungogidamak thougal toujariba amani."},{"number":11,"verse":"Aduga kana amatana mahakpu hanthana yengdasanu. Adubu mahakna eigi inakta amuk hallaknaba mahakki khongchat aduda mahakpu ingthana thabirak-u. Maramdi mahakna thajaba ichil-inao ateisingga loinana hallakpa adu eina asa toujei."},{"number":12,"verse":"Houjik ichil inao Apollos-gi maramda hairagadi, eina tattana mangonda, thajaba ichil-inao ateisingga loinana nakhoigi nanakta chatnanaba kanna haijabani, adubu houjikki oinadi mahak chatningdri. Adumakpu khudongchaba phangbada mahakna chatkani."},{"number":13,"verse":"( Aroiba wahei) Mitseng khang-u, thajabada chetna leppu, thouna phou amasung kallu."},{"number":14,"verse":"Nakhoina touba khudingmak nungsibaga loinana tou."},{"number":15,"verse":"( 1 Cor 1:16) Nakhoina Stephanas amadi mahakki imung-manunggi maramda khang-i. Achaia-gi ahanba Christian oikhibasingdu makhoini. Aduga makhoina Tengban Mapugi misinggi thougalda masa katthokchare. Nungsijaraba ichil-inaosing, eina nakhoida haijari,"},{"number":16,"verse":"nakhoina makhoi asigumbasing amadi thabak suminnariba pumnamak amadi masida kanna nomlibasinggi makha pollu."},{"number":17,"verse":"Aduga Stephanas, Fortunatus, amadi Achaicus-na mapham asida lakpagidamak eina haraojei maramdi nakhoi leitabagi awatpa adu makhoina mensinbire."},{"number":18,"verse":"Aduga makhoina nakhoigi thawai tekkhat-hanbiba adugumna makhoina eigi thawaibusu tekkhat-hanbire. Asigumba mising asibu sakkhangbiba matik chai."},{"number":19,"verse":"( Pakhon 18:2) Asia-da leiriba singlupsingna nakhoibu khurumjari. Aquila amadi Priscilla aduga makhoigi yumda tinnariba singlupna nakhoibu Ibungoda taramna khurumjari."},{"number":20,"verse":"Aduga mapham asida leiriba ichil-inao pumnamakna nakhoibu khurumjari. Asengba chupnaba aduga loinana amaga amaga khurumnou."},{"number":21,"verse":"Paul, eina, isamakki khutna khurumjaba asi ijari."},{"number":22,"verse":"Ibungobu nungsidaba mahak adu sirap phangsanu! Marana tha--Lengbiraklo, eikhoigi Ibungo!"},{"number":23,"verse":"Ibungo Jisugi thoujalna nakhoiga loinabisanu."},{"number":24,"verse":"Christta Jisuda leiba nakhoi pumnamakki mathakta eigi nungsibana loinabisanu."}]}
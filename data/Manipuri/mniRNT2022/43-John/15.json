{"bibleAbbr":"mniRNT2022","bookName":"John","bookEnglishName":"John","chapterNumber":15,"verses":[{"number":1,"verse":"( Anggur mari amadi masasing) “Achumba anggur mari adu eini aduga eigi Ipana ingkhol koiba mi aduni."},{"number":2,"verse":"Mahei yandaba masasing adu Ibungo mahakna kakthatli aduga mahei yanba masasing adubu mahei henna yananaba masa mareng kakthatpi."},{"number":3,"verse":"Eina nakhoida haikhiba wa adugi maramna nakhoi sengle."},{"number":4,"verse":"Eingonda tattana leiyu aduga eina nakhoida tattana leigani. Masa amatana masa mathanta mahei yanba ngamde aduna masa adu anggur pambi aduda leiba tai. Adugumduna nakhoina eingonda tattana leiba nattana mahei yanba ngamloi."},{"number":5,"verse":"“Anggur mari adu eini aduga nakhoina masasingni. Nakhoina eingonda itattattana leirabadi eina nakhoida lei aduga nakhoina mahei yan-gani; ei yaodana nakhoi karisu touba ngamloi."},{"number":6,"verse":"Nakhoina eingonda tattana leitrabadi nakhoi hundoklaba amadi kangsillaba masa amagumle. Adugumba masasing adudi loukhattuna meinungda langsilli aduga mei thadok-i."},{"number":7,"verse":"Nakhoina eingonda tattana leirabadi eigi waheising nakhoida tattana lei, adu oirabadi nakhoina niningba adu nijou madu nakhoida pibigani."},{"number":8,"verse":"Nakhoina mahei yamna yanduna eigi tung-inbasingni haina utpa aduda eigi Ipagi matik mangal oihalli."},{"number":9,"verse":"Eigi Ipana eibu nungsibagumna eina nakhoibu nungsi. Eigi nungsibada tattana leiyu."},{"number":10,"verse":"Eina Ipagi yathang ngaktuna Ibungo mahakki nungsibada leibagumna, nakhoina eigi yathang ngaklabadi nakhoina eigi nungsibada leigani."},{"number":11,"verse":"“Eigi haraoba nakhoida leiduna nakhoigi haraoba mapung phananaba eina masi nakhoida haibani."},{"number":12,"verse":"( Jn 13:34; 15:17; 1 Jn 3:23; ) Eina nakhoibu nungsibagum nakhoinasu amaga amaga nungsinou: masi eigi yathangni."},{"number":13,"verse":"Mi amana mahakki marupsinggidamak leiba khwaidagi athoiba nungsiba adudi makhoigidamak mahakki thawai thadokpa aduni."},{"number":14,"verse":"Eina nakhoida piba yathangsing asi nakhoina tourabadi nakhoi eigi marupni."},{"number":15,"verse":"Eina nakhoibu amuk hanna minai kouraroi maramdi minaina mahakki mapuna kari touribano haibadu khangde. Adubu eina nakhoibu marup koure maramdi eina Ipadagi taba pumnamak adu nakhoida khang-halle."},{"number":16,"verse":"Nakhoina eibu khanba natte adubu nakhoina chattuna tattana leiba mahei yannanaba nakhoibu eina khalle amadi pham haple. Eigi mingda Ipagi maphamda nakhoina niningba adu nijabada Ipana nakhoida pibigani."},{"number":17,"verse":"Eina nakhoida piba yathang adudi masini: Nakhoi amaga amaga nungsinou."},{"number":18,"verse":"( Taibangpanbana tung-inbasingbu tukkachaba) “Taibangpanbana nakhoibu tukkacharabadi nakhoibu tukkachadringeida eibu hanna tukkachei haibasi nakhoina ningsing-u."},{"number":19,"verse":"Nakhoi taibangpanbagi mi oiramlabadi, taibangpanbana nakhoibu masagi oibagum nungsiramgadabani. Nakhoina taibangpanbagi mi oirambadagi eina nakhoibu khandoklabanina nakhoi taibangpanbagi oidre. Maram aduna taibangpanbana nakhoibu tukkachabani."},{"number":20,"verse":"( Mat 10:24; Luk 6:40; Jn 13:16) ‘Minaina mahakki mapudagi henna chaode’ haina eina nakhoida haikhiba adu ningsing-u. Makhoina eibu ot-neirabadi nakhoibusu ot-neigani, makhoina eigi tambiba adu illabadi nakhoigi tambibasu in-gani."},{"number":21,"verse":"Nakhoi eigi oiba maramna makhoina nakhoida pumnamak asi tougani maramdi makhoina eibu thabirakpa Ibungo mahakpu khangde."},{"number":22,"verse":"Eina laktuna makhoida wa nganglamdrabadi makhoi papki maral leiramloidabani. Adubu houjikti makhoi pap kupsinpham leite."},{"number":23,"verse":"Kanagumba amana eibu tukkacharabadi mahakna eigi Ipabusu tukkachare."},{"number":24,"verse":"Eina makhoigi marakta mi kana amatana toukhidriba thabaksing touramdrabadi makhoi papki maral leiramloidabani. Adubu houjikti makhoina angakpa thabaksing ure aduga makhoina eibusu eigi Ipabusu tukkachare."},{"number":25,"verse":"( Isei 35:19; 69:4) ‘Makhoina maram leitana eibu tukkachei’ haina Wayel Yathangda ikhiba adu thungnanabani."},{"number":26,"verse":"“Ipana nakhoida thabirakkadaba achumbagi Thawai oiriba Ipadagi lakkadaba Pangbiba Ibungo mahakna eigi maramda haigani."},{"number":27,"verse":"Houbadagi nakhoina eiga loinarakpa maramna nakhoinasu eigi maramda wa nganggadabani."}]}
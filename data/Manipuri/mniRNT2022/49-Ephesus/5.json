{"bibleAbbr":"mniRNT2022","bookName":"Ephesus","bookEnglishName":"Ephesians","chapterNumber":5,"verses":[{"number":1,"verse":"( Mangalda hingba) Nakhoina Tengban Mapugi nungsiraba machasing oiba maramna nakhoina mahakki matou loubiyu."},{"number":2,"verse":"( Khong 29:18; Isei 40:6) Christtana eikhoibu nungsibiba amadi Tengban Mapubu pelhanba manam nungsiba katnapot amadi iratpot amagum eikhoigidamak mahakki punsi pithokpa adugumna nakhoina nungsibada chatlu."},{"number":3,"verse":"Adubu nakhoigi mathakta nupa nupi lannaba, nattraga sengdabagi nattraga kaarambagi maramda misingna hainahannabagi maram amata piganu, maramdi asising asi Tengban Mapugi asengba misinggidamak matik chade."},{"number":4,"verse":"Aduga amotpa wangang, apangba wangang amadi phattaba phagi-jugaigi wa-ngang asi nakhoigidamak matik chade. Adugi mahutta nakhoina Tengban Mapubu thagatlu."},{"number":5,"verse":"Nakhoina soidana khanggadaba adudi lamchat motpa, sengdaba aduga kaaramba (maramdi kaaramba haibasi lai muri latpagi masak amani) kanagumba amatanasu Christtagi amadi Tengban Mapugi ningthou leibakta phangpham thokpa kari amata leite."},{"number":6,"verse":"Mi kana amatana nakhoibu apangba waheina namthak toudasanu maramdi asigumbasing asigi maramna Tengban Mapugi asaoba adu haiba indabasing adugi mathakta lak-i."},{"number":7,"verse":"Maram aduna asigumba mising asiga saruk phangminnaganu."},{"number":8,"verse":"Nakhoi matam amada amambana thallami, adubu houjikti nakhoina Ibungoda mangal oire. Maram aduna nakhoina mangalgi machasinggumna hing-u."},{"number":9,"verse":"Maramdi aphaba, achumba chatpa amadi achumbagi marang kaiba mahei purakpa adu mangal asinani."},{"number":10,"verse":"Aduga karina Ibungobu pelhanbage haibadu khangnanaba hotnou."},{"number":11,"verse":"Misingna touba amambagi oiba kannadaba thabaksing aduda yaoruganu, madugi mahutta makhoibu phongdok-u."},{"number":12,"verse":"Haiba indabasing aduna lonna touba thabaksing adugi maramda panba phaoba tasengna yamna ikainingngaini."},{"number":13,"verse":"Adubu pumnamak mangalda phongdokpa matamda makhoigi asengba machattu sengna phongdokpigani."},{"number":14,"verse":"Maramdi pumnamakpu uba ngamhalliba adu mangalnani. Maram aduna asumna hai, “Tumliba nahak hougatlo, Asibadagi nahak hougatlo, Aduga Christtana nahakki nathakta nganbigani.”"},{"number":15,"verse":"Maram aduna nakhoina karamna hinglibage haibadu cheksillu. Nakhoina apangba misingumna hingganu adubu asingba misinggumna hing-u."},{"number":16,"verse":"( Col 4:5) Nakhoida leiba khudongchaba khudingmakpu heisingna sijinnahou maramdi matam asi phatte."},{"number":17,"verse":"Maram aduna apangba oiganu adubu Ibungona nakhoida touhanningba adu karino haibadu khangnaba hotnou."},{"number":18,"verse":"Nakhoina yu ngaoganu maramdi maduna nakhoigi punsi manghan-gani. Madugi mahutta Thawaina thalhallu."},{"number":19,"verse":"( Col 3:1617) Nakhoi amaga amagagi marakta thagat isei, laison isei, amadi thawaigi oiba iseina ngangna saknou. Aduga thamoinungda Ibungobu thagatchabaga loinana isei sak-u."},{"number":20,"verse":"Maram pumnamakkidamak Ibungo Jisu Christtagi mingda matam pumnamakta Mapa Ibungo Tengban Mapubu thagatlu."},{"number":21,"verse":"( Christian-gi imung-manung) Christtabu nakhoina kina luna chatchabagi maramna nakhoina amaga amaga makha ponnou."},{"number":22,"verse":"( Col 3:18; 1 Pet 3:1) Nupisa nakhoina Ibungogi makha ponjabagumna nakhoina napuroibagi makha pollu."},{"number":23,"verse":"Maramdi Christtana singlupki makok oibagumna mapuroibana nupigi makokni. Aduga Christta masamak mahakki hakchang oiriba singlupki kanbiba mapuni."},{"number":24,"verse":"Aduga singlupna Christtagi makha ponbagumna nupisingnasu hiram khudingmakta mapuroibagi makha ponsanu."},{"number":25,"verse":"( Col 3:19; 1 Pet 3:7) Mapuroibasa, Christtana singluppu nungsiba amadi mahakki punsi singlupkidamak katthokkhibagumna nakhoigi nupisingbu nungsiyu."},{"number":26,"verse":"Mahakna masi singluppu asengba oihannaba waheigi mapanna isingna chamthokpiduna sengdokpi."},{"number":27,"verse":"Madu singluppu matik mangalgi singlup ama oina achuba amadi kusinba yaodana, amadi atoppa athiba kari amatasu yaodana, asengba amadi amakpa leitana masamakta katchanabagidamakni."},{"number":28,"verse":"Masiga chap mannana mapuroibasingsu makhoi masa masamakki hakchangbu nungsibagumna makhoigi nupisingbu nungsigadabani. Mahak masagi nupibu nungsiba mahak aduna mahak masabu nungsibani."},{"number":29,"verse":"Pumnamakki mathakta eikhoi kananasu keidounungda isagi hakchangbu tukkachaba toude. Madugi mahutta Christtana singlupta toubagumna eikhoina eikhoigi hachangbu yokkhatchei amadi yengsinjei."},{"number":30,"verse":"Maramdi eikhoidi mahakki hakchanggi kayatsingni."},{"number":31,"verse":"( Meihou 2:24) Mapugi Puyada haibagumna, “Maram asimakna nupa amana mahakki mama mapabu thadoktuna magi nupida punsin-gani. Aduga makhoi ani hakchang amata oigani.”"},{"number":32,"verse":"Masi khangbada waba athupa wani, adubu eina Christta amasung singlupki maramda haibani."},{"number":33,"verse":"Adumakpu, mapuroiba khudingna masagi nupibu masamakpu nungsibagum nungsigadabani, aduga nupi khudingna mahakki mapuroibabu ikai khumnagadabani."}]}
{"bibleAbbr":"mniRNT2022","bookName":"1 Thessalonica","bookEnglishName":"1 Thessalonians","chapterNumber":5,"verses":[{"number":1,"verse":"( Ibungona lengbirakkadaba adugidamak thourang toujaba) Adubu ichil inaosa, masising asi karamba matamda thokkadage haibadugi makum mathagi maramda nakhoida irubagi mathou tadre."},{"number":2,"verse":"Maramdi Ibungogi numit adu huranbana ahingda lakpagum lakkani haiba nakhoi nasamakna ningthina khang-i."},{"number":3,"verse":"Misingna “Pumnamak ingthare amadi khudong thiningai leitre” haina hairingei matamda khanghoudana makhoigi mathakta amang-ata lakkani. Mironbi nupina chaboklamdaida naoyekpagum madu khanghoudana lakkani amasung misingna madudagi nanthokpa ngamloi."},{"number":4,"verse":"Adubu Ichil inaosa, nakhoidi amambada leite aduga numit aduna huranbagumna lakpada nakhoida angakpa pokhalloi."},{"number":5,"verse":"Nakhoi pumnamak mangalgi amadi nungthilgi machasingni. Eikhoidi ahinggisu amambagisu natte."},{"number":6,"verse":"Maram aduna mi ateisinggumna eikhoi tumganusi; adubu mitsing nasingna amadi isabu laksinjaduna leisi."},{"number":7,"verse":"Maramdi tumlibasing aduna ahingda tumbani, aduga yu ngaobasing aduna ahingda ngaobani."},{"number":8,"verse":"Adubu eikhoidi nungthilgi oiba maramna thajaba amasung nungsibana thabakhang oina haptuna amadi aran-khubhamgi asha aduna lan luhup oina uptuna isa khudum chanduna leisi."},{"number":9,"verse":"Maramdi eikhoibu Tengban Mapugi mei houna saoba adu khaangnanaba Tengban Mapuna khandokpa natte adubu eikhoigi Ibungo Jisu Christtagi mapanna aran-khubham phangjanaba eikhoibu khandokpibani."},{"number":10,"verse":"Ibungo mahakna lakpa matamda eikhoina hingba oirabasu siba oirabasu eikhoina mahakka loinana leiminnanaba Ibungona eikhoigidamak sibire."},{"number":11,"verse":"Maram aduna nakhoina houjik touriba adugumna amaga amaga pukning thougatnou amasung amaga amaga tengbangnou."},{"number":12,"verse":"( Aroiba paotak amasung khurumjaba) Ichil inaosa, nakhoigi narakta thougal touriba, christian-gi punsida nakhoibu chingbiriba amadi paotak pibiribasing adubu nakhoina matik chana ikai khumnanaba eikhoina nakhoida haijari."},{"number":13,"verse":"Makhoina touriba thabakki maramna makhoibu khwaidagi wangna ikai-khumnabiba amadi nungsibibaga loinana loinabiyu. Amasung nakhoi amaga amaga ingthana leiminnou."},{"number":14,"verse":"Aduga ichil inaosa, eikhoina nakhoida insinjari, thabak suba tanbasingda cheksin wa haibiyu, akibasingbu thougatpiyu, asonbasingbu pangbiyu, mi pumnamakki maphamda kuina khaangbiyu."},{"number":15,"verse":"Kana amatana phattabagidamak phattaba hanganu, adubu matam pumnamakta amana amagidamak amasung mi pumnamakkidamak aphaba tounanaba hotnou."},{"number":16,"verse":"Matam pumnamakta haraojou,"},{"number":17,"verse":"Leppa leitana haijou,"},{"number":18,"verse":"Maram khudingmakta thagatchou, maramdi masimak Christta Jisuda hingliba nakhoigi punsida Tengban Mapugi aningbani."},{"number":19,"verse":"Thawai Asengbabu thingganu."},{"number":20,"verse":"Tengban Mapuna phongdokpiraba wasing adubu usittaba touganu."},{"number":21,"verse":"Pumnamaksing adubu changyeng tou, aphaba adu chetna paiyu,"},{"number":22,"verse":"Phattaba makhal pumnamaktagi lapthok-u."},{"number":23,"verse":"Eikhoida ingthaba pibiriba Tengban Mapuna nakhoibu hiram khudingmakta asengba oihanbisanu. Eikhoigi Ibungo Jisu Christtana lenglakpa matamda nakhoigi thawai, hingba, amasung hakchang apumba ayol aran leitana thambisanu."},{"number":24,"verse":"Nakhoibu koubiba Ibungo mahakna masi toubigani, maramdi mahakti thajaba yabani."},{"number":25,"verse":"Ichil inaosa, eikhoigidamaktasu haijabiyu."},{"number":26,"verse":"Asengba chupchaba aduga loinana ichil inao pumnamakpu khurumjari."},{"number":27,"verse":"Chithi asi ichil inao pumnamakta pabinaba eina Ibungogi matik adugi mapanna yathang piri."},{"number":28,"verse":"Eikhoigi Ibungo Jisu Christtagi thoujalna nakhoiga loinabisanu."}]}
{"bibleAbbr":"MOV","bookName":"ലൂക്കോസ്","bookEnglishName":"Luke","chapterNumber":8,"verses":[{"number":1,"verse":"അനന്തരം അവന്‍ ദൈവരാജ്യം പ്രസംഗിച്ചും സുവിശേഷിച്ചുംകൊണ്ടു പട്ടണംതോറും സഞ്ചരിച്ചു."},{"number":2,"verse":"അവനോടുകൂടെ പന്തിരുവരും അവന്‍ ദുരാത്മാക്കളെയും വ്യാധികളെയും നീക്കി സൗഖ്യം വരുത്തിയ ചില സ്ത്രീകളും ഏഴു ഭൂതങ്ങള്‍ വിട്ടുപോയ മഗ്ദലക്കാരത്തി മറിയയും"},{"number":3,"verse":"ഹെരോദാവിന്‍റെ കാര്യവിചാരകനായ കൂസയുടെ ഭാര്യ യോഹന്നയും ശൂശന്നയും തങ്ങളുടെ വസ്തുവകകൊണ്ട് അവര്‍ക്കു ശുശ്രൂഷ ചെയ്തുപോന്ന മറ്റു പല സ്ത്രീകളും ഉണ്ടായിരുന്നു."},{"number":4,"verse":"പിന്നെ വലിയൊരു പുരുഷാരവും ഓരോ പട്ടണത്തില്‍നിന്ന് അവന്‍റെ അടുക്കല്‍ വന്നവരും ഒരുമിച്ചു കൂടിയപ്പോള്‍ അവന്‍ ഉപമയായി പറഞ്ഞത്:"},{"number":5,"verse":"വിതയ്ക്കുന്നവന്‍ വിത്തു വിതപ്പാന്‍ പുറപ്പെട്ടു. വിതയ്ക്കുമ്പോള്‍ ചിലത് വഴിയരികെ വീണിട്ട് ചവിട്ടിപ്പോകയും ആകാശത്തിലെ പറവജാതി അതിനെ തിന്നുകളകയും ചെയ്തു."},{"number":6,"verse":"മറ്റു ചിലത് പാറമേല്‍ വീണ് മുളച്ച് നനവില്ലായ്കയാല്‍ ഉണങ്ങിപ്പോയി."},{"number":7,"verse":"മറ്റു ചിലത് മുള്ളിനിടയില്‍ വീണു; മുള്ളുംകൂടെ മുളച്ച് അതിനെ ഞെരുക്കിക്കളഞ്ഞു."},{"number":8,"verse":"മറ്റു ചിലത് നല്ല നിലത്തു വീണു മുളച്ചു നൂറു മേനി ഫലം കൊടുത്തു. ഇതു പറഞ്ഞിട്ട്: കേള്‍പ്പാന്‍ ചെവി ഉള്ളവന്‍ കേള്‍ക്കട്ടെ എന്നു വിളിച്ചുപറഞ്ഞു."},{"number":9,"verse":"അവന്‍റെ ശിഷ്യന്മാര്‍ അവനോട് ഈ ഉപമ എന്ത് എന്നു ചോദിച്ചതിന് അവന്‍ പറഞ്ഞത്:"},{"number":10,"verse":"ദൈവരാജ്യത്തിന്‍റെ മര്‍മങ്ങളെ അറിയുവാന്‍ നിങ്ങള്‍ക്കു വരം ലഭിച്ചിരിക്കുന്നു; ശേഷമുള്ളവര്‍ക്കോ കണ്ടിട്ടും കാണാതിരിപ്പാനും, കേട്ടിട്ടും ഗ്രഹിക്കാതിരിപ്പാനും ഉപമകളിലത്രേ."},{"number":11,"verse":"ഉപമയുടെ പൊരുളോ: വിത്ത് ദൈവവചനം;"},{"number":12,"verse":"വഴിയരികെയുള്ളവര്‍ കേള്‍ക്കുന്നവര്‍ എങ്കിലും അവര്‍ വിശ്വസിച്ചു രക്ഷിക്കപ്പെടാതിരിപ്പാന്‍ പിശാച് വന്ന് അവരുടെ ഹൃദയത്തില്‍നിന്നു വചനം എടുത്തുകളയുന്നു."},{"number":13,"verse":"പാറമേലുള്ളവരോ കേള്‍ക്കുമ്പോള്‍ വചനം സന്തോഷത്തോടെ കൈക്കൊള്ളുന്നവര്‍ എങ്കിലും അവര്‍ക്കു വേരില്ല; അവര്‍ തല്‍ക്കാലം വിശ്വസിക്കയും പരീക്ഷാസമയത്തു പിന്‍വാങ്ങിപ്പോകയും ചെയ്യുന്നു."},{"number":14,"verse":"മുള്ളിനിടയില്‍ വീണതോ കേള്‍ക്കുന്നവര്‍ എങ്കിലും പോയി, ചിന്തകളാലും ധനത്താലും സംസാരഭോഗങ്ങളാലും ഞെരുങ്ങി പൂര്‍ണമായി ഫലം കൊടുക്കാത്തവരത്രേ."},{"number":15,"verse":"നല്ല മണ്ണിലുള്ളതോ വചനം കേട്ടു ഗുണമുള്ള നല്ല ഹൃദയത്തില്‍ സംഗ്രഹിച്ചു ക്ഷമയോടെ ഫലം കൊടുക്കുന്നവര്‍ തന്നെ."},{"number":16,"verse":"വിളക്കു കൊളുത്തീട്ട് ആരും അതിനെ പാത്രംകൊണ്ടു മൂടുകയോ കട്ടില്‍ക്കീഴെ വയ്ക്കയോ ചെയ്യാതെ അകത്തു വരുന്നവര്‍ വെളിച്ചം കാണേണ്ടതിന് തണ്ടിന്മേല്‍ അത്രേ വയ്ക്കുന്നത്."},{"number":17,"verse":"വെളിപ്പെടാതെ ഗൂഢമായത് ഒന്നുമില്ല; പ്രസിദ്ധമായി വെളിച്ചത്തു വരാതെ മറവായിരിക്കുന്നതും ഒന്നുമില്ല."},{"number":18,"verse":"ആകയാല്‍ നിങ്ങള്‍ എങ്ങനെ കേള്‍ക്കുന്നു എന്നു സൂക്ഷിച്ചുകൊള്‍വിന്‍. ഉള്ളവനു കിട്ടും; ഇല്ലാത്തവനോടോ ഉണ്ട് എന്നു തോന്നുന്നതുംകൂടെ എടുത്തുകളയും."},{"number":19,"verse":"അവന്‍റെ അമ്മയും സഹോദരന്മാരും അവന്‍റെ അടുക്കല്‍ വന്നു; പുരുഷാരം നിമിത്തം അവനോട് അടുപ്പാന്‍ കഴിഞ്ഞില്ല."},{"number":20,"verse":"നിന്‍റെ അമ്മയും സഹോദരന്മാരും നിന്നെ കാണ്‍മാന്‍ ഇച്ഛിച്ചുകൊണ്ട് പുറത്തുനില്ക്കുന്നു എന്നു ചിലര്‍ അവനോട് അറിയിച്ചു."},{"number":21,"verse":"അവരോട് അവന്‍: എന്‍റെ അമ്മയും സഹോദരന്മാരും ദൈവവചനം കേട്ടു ചെയ്യുന്നവരത്രേ എന്ന് ഉത്തരം പറഞ്ഞു."},{"number":22,"verse":"ഒരു ദിവസം അവന്‍ ശിഷ്യന്മാരുമായി പടകില്‍ കയറി; നാം തടാകത്തിന്‍റെ അക്കരെ പോക എന്ന് അവരോടു പറഞ്ഞു."},{"number":23,"verse":"അവര്‍ നീക്കി ഓടുമ്പോള്‍ അവന്‍ ഉറങ്ങിപ്പോയി. തടാകത്തില്‍ ഒരു ചുഴലിക്കാറ്റ് ഉണ്ടായി"},{"number":24,"verse":"പടകില്‍ വെള്ളം നിറഞ്ഞിട്ട് അവര്‍ പ്രാണഭയത്തിലായി അടുക്കല്‍ ചെന്നു: നാഥാ, നാഥാ, ഞങ്ങള്‍ നശിച്ചുപോകുന്നു എന്നു പറഞ്ഞ് അവനെ ഉണര്‍ത്തി; അവന്‍ എഴുന്നേറ്റു കാറ്റിനെയും വെള്ളത്തിന്‍റെ കോപത്തെയും ശാസിച്ചു; അവ അമര്‍ന്നു ശാന്തത ഉണ്ടായി."},{"number":25,"verse":"പിന്നെ അവരോട്: നിങ്ങളുടെ വിശ്വാസം എവിടെ എന്നു പറഞ്ഞു; അവരോ ഭയപ്പെട്ടു: ഇവന്‍ ആര്‍? അവന്‍ കാറ്റിനോടും വെള്ളത്തോടും കല്പിക്കയും അവ അനുസരിക്കയും ചെയ്യുന്നു എന്നു തമ്മില്‍ പറഞ്ഞ് ആശ്ചര്യപ്പെട്ടു."},{"number":26,"verse":"അവര്‍ ഗലീലയ്ക്കു നേരേയുള്ള ഗെരസേന്യദേശത്ത് അണഞ്ഞു."},{"number":27,"verse":"അവന്‍ കരയ്ക്ക് ഇറങ്ങിയപ്പോള്‍ ബഹുകാലമായി ഭൂതങ്ങള്‍ ബാധിച്ചൊരു മനുഷ്യന്‍ പട്ടണത്തില്‍നിന്നു വന്ന് എതിര്‍പെട്ടു; അവന്‍ ബഹുകാലമായി വസ്ത്രം ധരിക്കാതെയും വീട്ടില്‍ പാര്‍ക്കാതെയും ശവക്കല്ലറകളില്‍ അത്രേ ആയിരുന്നു."},{"number":28,"verse":"അവന്‍ യേശുവിനെ കണ്ടിട്ടു നിലവിളിച്ച് അവനെ നമസ്കരിച്ചു: യേശുവേ, മഹോന്നതനായ ദൈവത്തിന്‍റെ പുത്രാ, എനിക്കും നിനക്കും തമ്മില്‍ എന്ത്? എന്നെ ഉപദ്രവിക്കരുതേ എന്ന് ഞാന്‍ അപേക്ഷിക്കുന്നു എന്ന് ഉറക്കെ പറഞ്ഞു."},{"number":29,"verse":"അവന്‍ അശുദ്ധാത്മാവിനോട് ആ മനുഷ്യനെ വിട്ടുപോകുവാന്‍ കല്പിച്ചിരുന്നു. അത് വളരെ കാലമായി അവനെ ബാധിച്ചിരുന്നു; അവനെ ചങ്ങലയും വിലങ്ങും ഇട്ടു ബന്ധിച്ചു സൂക്ഷിച്ചിരുന്നിട്ടും അവന്‍ ബന്ധനങ്ങളെ തകര്‍ക്കയും ഭൂതം അവനെ കാടുകളിലേക്ക് ഓടിക്കയും ചെയ്യും."},{"number":30,"verse":"യേശു അവനോട്: നിന്‍റെ പേര്‍ എന്ത് എന്നു ചോദിച്ചു. അനേകം ഭൂതങ്ങള്‍ അവനെ ബാധിച്ചിരുന്നതുകൊണ്ട്; ലെഗ്യോന്‍ എന്ന് അവന്‍ പറഞ്ഞു."},{"number":31,"verse":"പാതാളത്തിലേക്കു പോകുവാന്‍ കല്പിക്കരുത് എന്ന് അവ അവനോട് അപേക്ഷിച്ചു."},{"number":32,"verse":"അവിടെ മലയില്‍ വലിയൊരു പന്നിക്കൂട്ടം മേഞ്ഞുകൊണ്ടിരുന്നു. അവയില്‍ കടപ്പാന്‍ അനുവാദം തരേണം എന്ന് അവനോട് അപേക്ഷിച്ചു; അവന്‍ അനുവാദം കൊടുത്തു."},{"number":33,"verse":"ഭൂതങ്ങള്‍ ആ മനുഷ്യനെ വിട്ടു പന്നികളില്‍ കടന്നപ്പോള്‍ കൂട്ടം കടുന്തൂക്കത്തൂടെ തടാകത്തിലേക്കു പാഞ്ഞു വീര്‍പ്പുമുട്ടി ചത്തു."},{"number":34,"verse":"ഈ സംഭവിച്ചത് മേയിക്കുന്നവര്‍ കണ്ടിട്ട് ഓടിപ്പോയി പട്ടണത്തിലും നാട്ടിലും അറിയിച്ചു."},{"number":35,"verse":"സംഭവിച്ചതു കാണ്‍മാന്‍ അവര്‍ പുറപ്പെട്ടു യേശുവിന്‍റെ അടുക്കല്‍ വന്നു, ഭൂതങ്ങള്‍ വിട്ടുപോയ മനുഷ്യന്‍ വസ്ത്രം ധരിച്ചും സുബോധം പൂണ്ടും യേശുവിന്‍റെ കാല്‍ക്കല്‍ ഇരിക്കുന്നതു കണ്ടു ഭയപ്പെട്ടു."},{"number":36,"verse":"ഭൂതഗ്രസ്തനു സൗഖ്യം വന്നത് എങ്ങനെ എന്നു കണ്ടവര്‍ അവരോട് അറിയിച്ചു."},{"number":37,"verse":"ഗെരസേന്യദേശത്തിലെ ജനസമൂഹം എല്ലാം ഭയപരവശരായി; തങ്ങളെ വിട്ടുപോകേണം എന്ന് അവനോട് അപേക്ഷിച്ചു; അങ്ങനെ അവന്‍ പടകു കയറി മടങ്ങിപ്പോന്നു."},{"number":38,"verse":"ഭൂതങ്ങള്‍ വിട്ടുപോയ ആള്‍ അവനോടുകൂടെ ഇരിപ്പാന്‍ അനുവാദം ചോദിച്ചു."},{"number":39,"verse":"അതിന് അവന്‍: നീ വീട്ടില്‍ മടങ്ങിച്ചെന്നു ദൈവം നിനക്കു ചെയ്തതൊക്കെയും അറിയിക്ക എന്നു പറഞ്ഞ് അവനെ അയച്ചു. അവന്‍ പോയി യേശു തനിക്കു ചെയ്തതൊക്കെയും പട്ടണത്തില്‍ എല്ലാടവും അറിയിച്ചു."},{"number":40,"verse":"യേശു മടങ്ങിവന്നപ്പോള്‍ പുരുഷാരം അവനെ സന്തോഷത്തോടെ കൈക്കൊണ്ടു; അവര്‍ എല്ലാവരും അവനായിട്ട് കാത്തിരിക്കയായിരുന്നു."},{"number":41,"verse":"അപ്പോള്‍ പള്ളിപ്രമാണിയായ യായീറൊസ് എന്നു പേരുള്ളൊരു മനുഷ്യന്‍ വന്ന് യേശുവിന്‍റെ കാല്‍ക്കല്‍ വീണു."},{"number":42,"verse":"അവന് ഏകദേശം പന്ത്രണ്ടു വയസ്സുള്ള ഏകജാതയായൊരു മകള്‍ ഉണ്ടായിരുന്നു; അവള്‍ മരിപ്പാറായതുകൊണ്ട് തന്‍റെ വീട്ടില്‍ വരേണം എന്ന് അവനോട് അപേക്ഷിച്ചു; അവന്‍ പോകുമ്പോള്‍ പുരുഷാരം അവനെ തിക്കിക്കൊണ്ടിരുന്നു."},{"number":43,"verse":"അന്നു പന്ത്രണ്ടു സംവത്സരമായി രക്തസ്രവമുള്ളവളും മുതല്‍ എല്ലാം വൈദ്യന്മാര്‍ക്കു കൊടുത്തിട്ടും ആരാലും സൗഖ്യം വരുത്തുവാന്‍ കഴിയാഞ്ഞവളുമായോരു സ്ത്രീ,"},{"number":44,"verse":"പുറകില്‍ അടുത്തു ചെന്ന് അവന്‍റെ വസ്ത്രത്തിന്‍റെ തൊങ്ങല്‍ തൊട്ടു ഉടനെ അവളുടെ രക്തസ്രവം നിന്നുപോയി."},{"number":45,"verse":"എന്നെ തൊട്ടത് ആര്‍ എന്നു യേശു ചോദിച്ചു. എല്ലാവരും ഞാനല്ല, ഞാനല്ല എന്നു പറഞ്ഞപ്പോള്‍: ഗുരോ, പുരുഷാരം നിന്നെ തിക്കിത്തിരക്കുന്നു എന്നു പത്രൊസും കൂടെയുള്ളവരും പറഞ്ഞു."},{"number":46,"verse":"യേശുവോ: ഒരാള്‍ എന്നെ തൊട്ടു; എങ്കല്‍നിന്നു ശക്തി പുറപ്പെട്ടതു ഞാന്‍ അറിഞ്ഞു എന്നു പറഞ്ഞു."},{"number":47,"verse":"താന്‍ മറഞ്ഞിരിക്കുന്നില്ല എന്നു സ്ത്രീ കണ്ടു വിറച്ചുംകൊണ്ടു വന്ന് അവന്‍റെ മുമ്പില്‍ വീണു, അവനെ തൊ” സംഗതിയും തല്‍ക്ഷണം സൗഖ്യമായതും സകല ജനവും കേള്‍ക്കെ അറിയിച്ചു."},{"number":48,"verse":"അവന്‍ അവളോട്: മകളേ, നിന്‍റെ വിശ്വാസം നിന്നെ രക്ഷിച്ചിരിക്കുന്നു; സമാധാനത്തോടെ പോക എന്നു പറഞ്ഞു."},{"number":49,"verse":"അവന്‍ സംസാരിച്ചുകൊണ്ടിരിക്കുമ്പോള്‍ തന്നെ പള്ളിപ്രമാണിയുടെ ഒരാള്‍ വന്നു: നിന്‍റെ മകള്‍ മരിച്ചുപോയി; ഗുരുവിനെ പ്രയാസപ്പെടുത്തേണ്ടാ എന്നു പറഞ്ഞു."},{"number":50,"verse":"യേശു അതു കേട്ടാറെ: ഭയപ്പെടേണ്ടാ, വിശ്വസിക്ക മാത്രം ചെയ്ക; എന്നാല്‍ അവള്‍ രക്ഷപെടും എന്ന് അവനോട് ഉത്തരം പറഞ്ഞു."},{"number":51,"verse":"വീട്ടില്‍ എത്തിയാറെ പത്രൊസ്, യോഹന്നാന്‍, യാക്കോബ് എന്നവരെയും ബാലയുടെ അപ്പനെയും അമ്മയെയും അല്ലാതെ ആരെയും അവന്‍ തന്നോടുകൂടെ അകത്തു വരുവാന്‍ സമ്മതിച്ചില്ല."},{"number":52,"verse":"എല്ലാവരും അവളെച്ചൊല്ലി കരകയും മുറയിടുകയും ചെയ്യുമ്പോള്‍: കരയേണ്ടാ, അവള്‍ മരിച്ചില്ല, ഉറങ്ങുന്നത്രേ എന്ന് അവന്‍ പറഞ്ഞു."},{"number":53,"verse":"അവരോ അവള്‍ മരിച്ചുപോയി എന്ന് അറികകൊണ്ട് അവനെ പരിഹസിച്ചു."},{"number":54,"verse":"എന്നാല്‍ അവന്‍ അവളുടെ കൈക്കു പിടിച്ചു; ബാലേ, എഴുന്നേല്ക്ക എന്ന് അവളോട് ഉറക്കെ പറഞ്ഞു."},{"number":55,"verse":"അവളുടെ ആത്മാവ് മടങ്ങിവന്നു, അവള്‍ ഉടനെ എഴുന്നേറ്റു; അവള്‍ക്കു ഭക്ഷണം കൊടുപ്പാന്‍ അവന്‍ കല്പിച്ചു."},{"number":56,"verse":"അവളുടെ അമ്മയപ്പന്മാര്‍ വിസ്മയിച്ചു. സംഭവിച്ചത് ആരോടും പറയരുതെന്ന് അവന്‍ അവരോട് കല്പിച്ചു."}]}
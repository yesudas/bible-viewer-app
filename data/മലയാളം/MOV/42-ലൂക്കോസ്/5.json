{"bibleAbbr":"MOV","bookName":"ലൂക്കോസ്","bookEnglishName":"Luke","chapterNumber":5,"verses":[{"number":1,"verse":"അവന്‍ ഗന്നേസരെത്ത്തടാകത്തിന്‍റെ കരയില്‍ നില്ക്കുമ്പോള്‍ പുരുഷാരം ദൈവവചനം കേള്‍ക്കേണ്ടതിന് അവനെ തിക്കിക്കൊണ്ടിരിക്കയില്‍"},{"number":2,"verse":"രണ്ടു പടക് കരയ്ക്ക് അടുത്തു നില്ക്കുന്നത് അവന്‍ കണ്ടു; അവയില്‍നിന്ന് മീന്‍പിടിക്കാര്‍ ഇറങ്ങി വല കഴുകുകയായിരുന്നു."},{"number":3,"verse":"ആ പടകുകളില്‍ ശിമോനുള്ളതായ ഒന്നില്‍ അവന്‍ കയറി കരയില്‍നിന്ന് അല്പം നീക്കേണം എന്ന് അവനോട് അപേക്ഷിച്ചു; അങ്ങനെ അവന്‍ പടകില്‍ ഇരുന്നു പുരുഷാരത്തെ ഉപദേശിച്ചു."},{"number":4,"verse":"സംസാരിച്ചു തീര്‍ന്നപ്പോള്‍ അവന്‍ ശിമോനോട്: ആഴത്തിലേക്കു നീക്കി മീന്‍പിടിത്തത്തിനു വല ഇറക്കുവിന്‍ എന്നു പറഞ്ഞു."},{"number":5,"verse":"അതിനു ശിമോന്‍: നാഥാ, ഞങ്ങള്‍ രാത്രി മുഴുവനും അധ്വാനിച്ചിട്ടും ഒന്നും കിട്ടിയില്ല; എങ്കിലും നിന്‍റെ വാക്കിനു ഞാന്‍ വല ഇറക്കാം എന്ന് ഉത്തരം പറഞ്ഞു."},{"number":6,"verse":"അവര്‍ അങ്ങനെ ചെയ്തപ്പോള്‍ പെരുത്ത മീന്‍കൂട്ടം അകപ്പെട്ടു വല കീറാറായി."},{"number":7,"verse":"അവര്‍ മറ്റേ പടകിലുള്ള കൂട്ടാളികള്‍ വന്നു സഹായിപ്പാന്‍ അവരെ മാടിവിളിച്ചു. അവര്‍ വന്നു പടകു രണ്ടും മുങ്ങുമാറാകുവോളം നിറച്ചു."},{"number":8,"verse":"ശിമോന്‍ പത്രൊസ് അതു കണ്ടിട്ടു യേശുവിന്‍റെ കാല്‍ക്കല്‍ വീണു: കര്‍ത്താവേ, ഞാന്‍ പാപിയായ മനുഷ്യന്‍ ആകകൊണ്ട് എന്നെ വിട്ടുപോകേണമേ എന്നു പറഞ്ഞു."},{"number":9,"verse":"അവര്‍ക്ക് ഉണ്ടായ മീന്‍പിടിത്തത്തില്‍ അവനും അവനോടുകൂടെയുള്ളവര്‍ക്ക് എല്ലാവര്‍ക്കും സംഭ്രമം പിടിച്ചിരുന്നു."},{"number":10,"verse":"ശിമോന്‍റെ കൂട്ടാളികളായ യാക്കോബ്, യോഹന്നാന്‍ എന്ന സെബെദിമക്കള്‍ക്കും അവ്വണ്ണം തന്നെ. യേശു ശിമോനോട്: ഭയപ്പെടേണ്ടാ, ഇന്നുമുതല്‍ നീ മനുഷ്യരെ പിടിക്കുന്നവന്‍ ആകും എന്നു പറഞ്ഞു."},{"number":11,"verse":"പിന്നെ അവര്‍ പടകുകളെ കരയ്ക്ക് അടുപ്പിച്ചിട്ടു സകലവും വിട്ട് അവനെ അനുഗമിച്ചു."},{"number":12,"verse":"അവന്‍ ഒരു പട്ടണത്തില്‍ ഇരിക്കുമ്പോള്‍ കുഷ്ഠം നിറഞ്ഞൊരു മനുഷ്യന്‍ യേശുവിനെ കണ്ടു കവിണ്ണുവീണു: കര്‍ത്താവേ, നിനക്കു മനസ്സുണ്ടെങ്കില്‍ എന്നെ ശുദ്ധമാക്കുവാന്‍ കഴിയും എന്ന് അവനോട് അപേക്ഷിച്ചു."},{"number":13,"verse":"യേശു കൈ നീട്ടി അവനെ തൊട്ടു: എനിക്ക് മനസ്സുണ്ട്; ശുദ്ധമാക എന്നു പറഞ്ഞു. ഉടനെ കുഷ്ഠം അവനെ വിട്ടുമാറി."},{"number":14,"verse":"അവന്‍ അവനോട്: ഇത് ആരോടും പറയരുത്; എന്നാല്‍ പോയി നിന്നെത്തന്നെ പുരോഹിതനു കാണിച്ച്, അവര്‍ക്കു സാക്ഷ്യത്തിനായി മോശെ കല്പിച്ചതുപോലെ നിന്‍റെ ശുദ്ധീകരണത്തിനുള്ള വഴിപാട് അര്‍പ്പിക്ക എന്ന് അവനോട് കല്പിച്ചു."},{"number":15,"verse":"എന്നാല്‍ അവനെക്കുറിച്ചുള്ള വര്‍ത്തമാനം അധികം പരന്നു. വളരെ പുരുഷാരം വചനം കേള്‍ക്കേണ്ടതിനും തങ്ങളുടെ വ്യാധികള്‍ക്കു സൗഖ്യം കിട്ടേണ്ടതിനും കൂടിവന്നു."},{"number":16,"verse":"അവനോ നിര്‍ജനദേശത്തു വാങ്ങിപ്പോയി പ്രാര്‍ഥിച്ചുകൊണ്ടിരുന്നു."},{"number":17,"verse":"അവന്‍ ഒരു ദിവസം ഉപദേശിക്കുമ്പോള്‍ ഗലീലയിലും യെഹൂദ്യയിലുമുള്ള സകല ഗ്രാമത്തില്‍നിന്നും യെരൂശലേമില്‍നിന്നും വന്ന പരീശന്മാരും ന്യായശാസ്ത്രിമാരും അവിടെ ഇരുന്നിരുന്നു. സൗഖ്യമാക്കുവാന്‍ കര്‍ത്താവിന്‍റെ ശക്തി അവനോടുകൂടെ ഉണ്ടായിരുന്നു."},{"number":18,"verse":"അപ്പോള്‍ ചില ആളുകള്‍ പക്ഷവാതം പിടിച്ച ഒരു മനുഷ്യനെ കിടക്കയില്‍ എടുത്തു കൊണ്ടുവന്നു; അവനെ അകത്തു കൊണ്ടുചെന്ന് അവന്‍റെ മുമ്പില്‍ വയ്പാന്‍ ശ്രമിച്ചു."},{"number":19,"verse":"പുരുഷാരം ഹേതുവായി അവനെ അകത്തു കൊണ്ടുചെല്ലുവാന്‍ വഴി കാണാഞ്ഞിട്ടു പുരമേല്‍ കയറി ഓടു നീക്കി അവനെ കിടക്കയോടെ നടുവില്‍ യേശുവിന്‍റെ മുമ്പില്‍, ഇറക്കിവച്ചു."},{"number":20,"verse":"അവരുടെ വിശ്വാസം കണ്ടിട്ട് അവന്‍: മനുഷ്യാ, നിന്‍റെ പാപങ്ങള്‍ മോചിച്ചുതന്നിരിക്കുന്നു എന്നു പറഞ്ഞു."},{"number":21,"verse":"ശാസ്ത്രിമാരും പരീശന്മാരും: ദൈവദൂഷണം പറയുന്ന ഇവന്‍ ആര്‍? ദൈവം ഒരുവന്‍ അല്ലാതെ പാപങ്ങളെ മോചിപ്പാന്‍ കഴിയുന്നവന്‍ ആര്‍ എന്നു ചിന്തിച്ചുതുടങ്ങി."},{"number":22,"verse":"യേശു അവരുടെ ചിന്തകളെ അറിഞ്ഞ് അവരോട്: നിങ്ങള്‍ ഹൃദയത്തില്‍ ചിന്തിക്കുന്നത് എന്ത്?"},{"number":23,"verse":"നിന്‍റെ പാപങ്ങള്‍ മോചിച്ചുതന്നിരിക്കുന്നു എന്നു പറയുന്നതോ എഴുന്നേറ്റു നടക്ക എന്നു പറയുന്നതോ ഏതാകുന്നു എളുപ്പം എന്നു ചോദിച്ചു."},{"number":24,"verse":"എങ്കിലും ഭൂമിയില്‍ പാപങ്ങളെ മോചിപ്പാന്‍ മനുഷ്യപുത്രന് അധികാരം ഉണ്ട് എന്ന് നിങ്ങള്‍ അറിയേണ്ടതിന്- അവന്‍ പക്ഷവാതക്കാരനോട്: എഴുന്നേറ്റ് കിടക്ക എടുത്ത് വീട്ടിലേക്ക് പോക എന്നു ഞാന്‍ നിന്നോടു പറയുന്നു എന്നു പറഞ്ഞു."},{"number":25,"verse":"ഉടനെ അവര്‍ കാണ്‍കെ അവന്‍ എഴുന്നേറ്റ്, താന്‍ കിടന്ന കിടക്ക എടുത്തു ദൈവത്തെ മഹത്ത്വീകരിച്ചുംകൊണ്ട് വീട്ടിലേക്കു പോയി."},{"number":26,"verse":"എല്ലാവരും വിസ്മയം പൂണ്ടു ദൈവത്തെ മഹത്ത്വപ്പെടുത്തി ഭയം നിറഞ്ഞവരായി: ഇന്ന് നാം അപൂര്‍വകാര്യങ്ങളെ കണ്ടു എന്നു പറഞ്ഞു."},{"number":27,"verse":"അതിന്‍റെശേഷം അവന്‍ പുറപ്പെട്ടു, ലേവി എന്നു പേരുള്ളൊരു ചുങ്കക്കാരന്‍ ചുങ്കസ്ഥലത്ത് ഇരിക്കുന്നതു കണ്ടു; എന്നെ അനുഗമിക്ക എന്ന് അവനോട് പറഞ്ഞു."},{"number":28,"verse":"അവന്‍ സകലവും വിട്ട് എഴുന്നേറ്റ് അവനെ അനുഗമിച്ചു."},{"number":29,"verse":"ലേവി തന്‍റെ വീട്ടില്‍ അവന് ഒരു വലിയ വിരുന്ന് ഒരുക്കി; ചുങ്കക്കാരും മറ്റും വലിയൊരു പുരുഷാരം അവരോടുകൂടെ പന്തിയില്‍ ഇരുന്നു."},{"number":30,"verse":"പരീശന്മാരും അവരുടെ ശാസ്ത്രിമാരും അവന്‍റെ ശിഷ്യന്മാരോട്: നിങ്ങള്‍ ചുങ്കക്കാരോടും പാപികളോടുംകൂടെ തിന്നുകുടിക്കുന്നത് എന്ത് എന്നു പറഞ്ഞ് പിറുപിറുത്തു."},{"number":31,"verse":"യേശു അവരോട്: ദീനക്കാര്‍ക്കല്ലാതെ സൗഖ്യമുള്ളവര്‍ക്കു വൈദ്യനെക്കൊണ്ട് ആവശ്യമില്ല;"},{"number":32,"verse":"ഞാന്‍ നീതിമാന്മാരെ അല്ല; പാപികളെ അത്രേ മാനസാന്തരത്തിന് വിളിപ്പാന്‍ വന്നിരിക്കുന്നത് എന്ന് ഉത്തരം പറഞ്ഞു."},{"number":33,"verse":"അവര്‍ അവനോട്: യോഹന്നാന്‍റെ ശിഷ്യന്മാര്‍ കൂടെക്കൂടെ ഉപവസിച്ചു പ്രാര്‍ഥന കഴിച്ചുവരുന്നു; പരീശന്മാരുടെ ശിഷ്യന്മാരും അങ്ങനെതന്നെ ചെയ്യുന്നു; നിന്‍റെ ശിഷ്യന്മാരോ തിന്നുകയും കുടിക്കുകയും ചെയ്യുന്നു എന്നു പറഞ്ഞു."},{"number":34,"verse":"യേശു അവരോട്: മണവാളന്‍ തോഴ്മക്കാരോടുകൂടെ ഉള്ളപ്പോള്‍ അവരെ ഉപവാസം ചെയ്യിപ്പാന്‍ കഴിയുമോ?"},{"number":35,"verse":"മണവാളന്‍ അവരെ വിട്ടുപിരിയേണ്ടുന്ന കാലം വരും; അന്ന്, ആ കാലത്ത്, അവര്‍ ഉപവസിക്കും എന്നു പറഞ്ഞു."},{"number":36,"verse":"ഒരു ഉപമയും അവരോട് പറഞ്ഞു: ആരും കോടിത്തുണിക്കണ്ടം കീറിയെടുത്ത് പഴയ വസ്ത്രത്തോടു ചേര്‍ത്ത് തുന്നുമാറില്ല. തുന്നിയാലോ പുതിയതു കീറുകയും പുതിയ കണ്ടം പഴയതിനോടു ചേരാതിരിക്കയും ചെയ്യും."},{"number":37,"verse":"ആരും പുതുവീഞ്ഞ് പഴയതുരുത്തിയില്‍ പകരുമാറില്ല; പകര്‍ന്നാല്‍ പുതുവീഞ്ഞ് തുരുത്തിയെ പൊളിച്ച് ഒഴുകിപ്പോകും; തുരുത്തിയും നശിച്ചുപോകും;"},{"number":38,"verse":"പുതുവീഞ്ഞ് പുതിയതുരുത്തിയില്‍ അത്രേ പകര്‍ന്നുവയ്ക്കേണ്ടത്."},{"number":39,"verse":"പിന്നെ പഴയതു കുടിച്ചിട്ട് ആരും പുതിയത് ഉടനെ ആഗ്രഹിക്കുന്നില്ല; പഴയത് ഏറെ നല്ലത് എന്നു പറയും."}]}
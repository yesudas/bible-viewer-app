{"bibleAbbr":"MOV","bookName":"ലൂക്കോസ്","bookEnglishName":"Luke","chapterNumber":3,"verses":[{"number":1,"verse":"തിബെര്യാസ് കൈസരുടെ വാഴ്ചയുടെ പതിനഞ്ചാം ആണ്ടില്‍ പൊന്തിയൊസ് പീലാത്തൊസ് യെഹൂദ്യനാടു വാഴുമ്പോള്‍, ഹെരോദാവ് ഗലീലയിലും അവന്‍റെ സഹോദരനായ ഫീലിപ്പൊസ് ഇതൂര്യ, ത്രഖോനിത്തി ദേശങ്ങളിലും ലുസാന്യാസ് അബിലേനയിലും ഇടപ്രഭുക്കന്മാരായും"},{"number":2,"verse":"ഹന്നാവും കയ്യഫാവും മഹാപുരോഹിതന്മാരായും ഇരിക്കുംകാലം സെഖര്യാവിന്‍റെ മകനായ യോഹന്നാന് മരുഭൂമിയില്‍വച്ചു ദൈവത്തിന്‍റെ അരുളപ്പാട് ഉണ്ടായി."},{"number":3,"verse":"അവന്‍ യോര്‍ദ്ദാനരികെയുള്ള നാട്ടിലൊക്കെയും വന്നു പാപമോചനത്തിനായുള്ള മാനസാന്തരസ്നാനം പ്രസംഗിച്ചു."},{"number":4,"verse":"“മരുഭൂമിയില്‍ വിളിച്ചുപറയുന്നവന്‍റെ വാക്കാവിത്: കര്‍ത്താവിന്‍റെ വഴി ഒരുക്കുവിന്‍; അവന്‍റെ പാത നിരപ്പാക്കുവിന്‍."},{"number":5,"verse":"എല്ലാ താഴ്വരയും നികന്നുവരും; എല്ലാ മലയും കുന്നും താഴും; വളഞ്ഞതു ചൊവ്വായും ദുര്‍ഘടമായതു നിരന്ന വഴിയായും തീരും;"},{"number":6,"verse":"സകല ജഡവും ദൈവത്തിന്‍റെ രക്ഷയെ കാണും” എന്നിങ്ങനെ യെശയ്യാപ്രവാചകന്‍റെ പുസ്തകത്തില്‍ എഴുതിയിരിക്കുന്നതുപോലെതന്നെ."},{"number":7,"verse":"അവനാല്‍ സ്നാനം ഏല്പാന്‍ വന്ന പുരുഷാരത്തോട് അവന്‍ പറഞ്ഞത്: സര്‍പ്പസന്തതികളേ, വരുവാനുള്ള കോപത്തെ ഒഴിഞ്ഞ് ഓടിപ്പോകുവാന്‍ നിങ്ങള്‍ക്ക് ഉപദേശിച്ചുതന്നത് ആര്‍?"},{"number":8,"verse":"മാനസാന്തരത്തിനു യോഗ്യമായ ഫലം കായിപ്പിന്‍. അബ്രാഹാം ഞങ്ങള്‍ക്കു പിതാവായിട്ടുണ്ട്; എന്ന് ഉള്ളംകൊണ്ടു പറവാന്‍തുനിയരുത്; അബ്രാഹാമിന് ഈ കല്ലുകളില്‍നിന്നു മക്കളെ ഉളവാക്കുവാന്‍ ദൈവത്തിനു കഴിയും എന്നു ഞാന്‍ നിങ്ങളോടു പറയുന്നു."},{"number":9,"verse":"ഇപ്പോള്‍ത്തന്നെ വൃക്ഷങ്ങളുടെ ചുവട്ടിനു കോടാലി വച്ചിരിക്കുന്നു; നല്ല ഫലം കായ്ക്കാത്ത വൃക്ഷം എല്ലാം വെട്ടി തീയില്‍ ഇട്ടുകളയുന്നു."},{"number":10,"verse":"എന്നാല്‍ ഞങ്ങള്‍ എന്തു ചെയ്യേണം എന്നു പുരുഷാരം അവനോടു ചോദിച്ചു."},{"number":11,"verse":"അതിന് അവന്‍: രണ്ടു വസ്ത്രമുള്ളവന്‍ ഇല്ലാത്തവന് കൊടുക്കട്ടെ; ഭക്ഷണസാധനങ്ങള്‍ ഉള്ളവനും അങ്ങനെ തന്നെ ചെയ്യട്ടെ എന്ന് ഉത്തരം പറഞ്ഞു."},{"number":12,"verse":"ചുങ്കക്കാരും സ്നാനം ഏല്പാന്‍ വന്നു: ഗുരോ, ഞങ്ങള്‍ എന്തു ചെയ്യേണം എന്ന് അവനോട് ചോദിച്ചു."},{"number":13,"verse":"നിങ്ങളോടു കല്പിച്ചതില്‍ അധികം ഒന്നും പിരിക്കരുത് എന്ന് അവന്‍ പറഞ്ഞു."},{"number":14,"verse":"പടജ്ജനവും അവനോട്: ഞങ്ങള്‍ എന്തു ചെയ്യേണം എന്നു ചോദിച്ചതിന്: ആരെയും ബലാല്‍ക്കാരം ചെയ്യാതെയും ചതിയായി ഒന്നും വാങ്ങാതെയും നിങ്ങളുടെ ശമ്പളം മതി എന്നു വയ്പിന്‍ എന്ന് അവരോടു പറഞ്ഞു."},{"number":15,"verse":"ജനം കാത്തുനിന്നു; അവന്‍ ക്രിസ്തുവോ എന്ന് എല്ലാവരും ഹൃദയത്തില്‍ യോഹന്നാനെക്കുറിച്ചു വിചാരിച്ചുകൊണ്ടിരിക്കുമ്പോള്‍"},{"number":16,"verse":"യോഹന്നാന്‍ എല്ലാവരോടും ഉത്തരം പറഞ്ഞത്: ഞാന്‍ നിങ്ങളെ വെള്ളംകൊണ്ട് സ്നാനം കഴിപ്പിക്കുന്നു; എന്നാല്‍ എന്നിലും ബലവാനായവന്‍ വരുന്നു; അവന്‍റെ ചെരിപ്പിന്‍റെ വാറ് അഴിപ്പാന്‍ ഞാന്‍ യോഗ്യനല്ല ; അവന്‍ നിങ്ങളെ പരിശുദ്ധാത്മാവുകൊണ്ടും തീകൊണ്ടും സ്നാനം കഴിപ്പിക്കും."},{"number":17,"verse":"അവനുവീശുമുറം കൈയില്‍ ഉണ്ട്; അവന്‍ കളത്തെ മുറ്റും വെടിപ്പാക്കി കോതമ്പ് കളപ്പുരയില്‍ കൂട്ടിവയ്ക്കയും പതിര്‍ കെടാത്ത തീയില്‍ ഇട്ടു ചുട്ടുകളകയും ചെയ്യും."},{"number":18,"verse":"മറ്റു പലതും അവന്‍ പ്രബോധിപ്പിച്ചുകൊണ്ട് ജനത്തോടു സുവിശേഷം അറിയിച്ചു."},{"number":19,"verse":"എന്നാല്‍ ഇടപ്രഭുവായ ഹെരോദാവ് സഹോദരന്‍റെ ഭാര്യ ഹെരോദ്യനിമിത്തവും ഹെരോദാവ് ചെയ്ത സകല ദോഷങ്ങള്‍ നിമിത്തവും യോഹന്നാന്‍ അവനെ ആക്ഷേപിക്കയാല്‍"},{"number":20,"verse":"അതെല്ലാം ചെയ്തതു കൂടാതെ അവനെ തടവില്‍ ആക്കുകയും ചെയ്തു."},{"number":21,"verse":"ജനം എല്ലാം സ്നാനം ഏല്ക്കുകയില്‍ യേശുവും സ്നാനം ഏറ്റു പ്രാര്‍ഥിക്കുമ്പോള്‍ സ്വര്‍ഗം തുറന്നു,"},{"number":22,"verse":"പരിശുദ്ധാത്മാവ് ദേഹരൂപത്തില്‍ പ്രാവ് എന്നപോലെ അവന്‍റെമേല്‍ ഇറങ്ങിവന്നു. നീ എന്‍റെ പ്രിയപുത്രന്‍; നിന്നില്‍ ഞാന്‍ പ്രസാദിച്ചിരിക്കുന്നു എന്നു സ്വര്‍ഗത്തില്‍നിന്ന് ഒരു ശബ്ദവും ഉണ്ടായി."},{"number":23,"verse":"യേശുവിനു താന്‍ പ്രവൃത്തി ആരംഭിക്കുമ്പോള്‍ ഏകദേശം മുപ്പതു വയസ്സായിരുന്നു. അവന്‍ യോസേഫിന്‍റെ മകന്‍ എന്നു ജനം വിചാരിച്ചു;"},{"number":24,"verse":"യോസേഫ് ഹേലിയുടെ മകന്‍, ഹേലി മത്ഥാത്തിന്‍റെ മകന്‍, മത്ഥാത്ത് ലേവിയുടെ മകന്‍, ലേവി മെല്ക്കിയുടെ മകന്‍, മെല്ക്കി യന്നായിയുടെ മകന്‍, യന്നായി യോസേഫിന്‍റെ മകന്‍,"},{"number":25,"verse":"യോസേഫ് മത്തഥ്യൊസിന്‍റെ മകന്‍, മത്തഥ്യൊസ് ആമോസിന്‍റെ മകന്‍, ആമോസ് നാഹൂമിന്‍റെ മകന്‍, നാഹൂം എസ്ലിയുടെ മകന്‍, എസ്ലി നഗ്ഗായിയുടെ മകന്‍,"},{"number":26,"verse":"നഗ്ഗായി മയാത്തിന്‍റെ മകന്‍, മയാത്ത് മത്തഥ്യൊസിന്‍റെ മകന്‍, മത്തഥ്യൊസ് ശെമയിയുടെ മകന്‍, ശെമയി യോസേഫിന്‍റെ മകന്‍, യോസേഫ് യോദയുടെ മകന്‍,"},{"number":27,"verse":"യോദ യോഹന്നാന്‍റെ മകന്‍, യോഹന്നാന്‍ രേസയുടെ മകന്‍, രേസ സൊരൊബാബേലിന്‍റെ മകന്‍, സൊരൊബാബേല്‍ ശലഥീയേലിന്‍റെ മകന്‍,"},{"number":28,"verse":"ശലഥീയേല്‍ നേരിയുടെ മകന്‍, നേരി മെല്ക്കിയുടെ മകന്‍, മെല്ക്കി അദ്ദിയുടെ മകന്‍, അദ്ദി കോസാമിന്‍റെ മകന്‍, കോസാം എല്മാദാമിന്‍റെ മകന്‍, എല്മാദാം ഏരിന്‍റെ മകന്‍,"},{"number":29,"verse":"ഏര്‍ യോശുവിന്‍റെ മകന്‍, യോശു എലീയേസരിന്‍റെ മകന്‍, എലീയേസര്‍ യോരീമിന്‍റെ മകന്‍, യോരീം മത്ഥാത്തിന്‍റെ മകന്‍,"},{"number":30,"verse":"മത്ഥാത്ത് ലേവിയുടെ മകന്‍, ലേവി ശിമ്യോന്‍റെ മകന്‍, ശിമ്യോന്‍ യെഹൂദായുടെ മകന്‍, യെഹൂദാ യോസേഫിന്‍റെ മകന്‍, യോസേഫ് യോനാമിന്‍റെ മകന്‍, യോനാം എല്യാക്കീമിന്‍റെ മകന്‍,"},{"number":31,"verse":"എല്യാക്കീം മെല്യാവിന്‍റെ മകന്‍, മെല്യാവ് മെന്നയുടെ മകന്‍, മെന്ന മത്തഥയുടെ മകന്‍, മത്തഥ നാഥാന്‍റെ മകന്‍, നാഥാന്‍ ദാവീദിന്‍റെ മകന്‍,"},{"number":32,"verse":"ദാവീദ് യിശ്ശായിയുടെ മകന്‍, യിശ്ശായി ഓബേദിന്‍റെ മകന്‍, ഓബേദ് ബോവസിന്‍റെ മകന്‍, ബോവസ് സല്മോന്‍റെ മകന്‍,"},{"number":33,"verse":"സല്മോന്‍ നഹശോന്‍റെ മകന്‍, നഹശോന്‍ അമ്മീനാദാബിന്‍റെ മകന്‍, അമ്മീനാദാബ് അരാമിന്‍റെ മകന്‍, അരാം എസ്രോന്‍റെ മകന്‍, എസ്രോന്‍ പാരെസിന്‍റെ മകന്‍, പാരെസ് യെഹൂദായുടെ മകന്‍,"},{"number":34,"verse":"യെഹൂദാ യാക്കോബിന്‍റെ മകന്‍, യാക്കോബ് യിസ്ഹാക്കിന്‍റെ മകന്‍, യിസ്ഹാക് അബ്രാഹാമിന്‍റെ മകന്‍, അബ്രാഹാം തേരഹിന്‍റെ മകന്‍,"},{"number":35,"verse":"തേരഹ് നാഹോരിന്‍റെ മകന്‍, നാഹോര്‍ സെരൂഗിന്‍റെ മകന്‍, സെരൂഗ് രെഗുവിന്‍റെ മകന്‍, രെഗു ഫാലെഗിന്‍റെ മകന്‍, ഫാലെഗ് ഏബെരിന്‍റെ മകന്‍, ഏബെര്‍ ശലാമിന്‍റെ മകന്‍,"},{"number":36,"verse":"ശലാം കയിനാന്‍റെ മകന്‍, കയിനാന്‍ അര്‍ഫക്സാദിന്‍റെ മകന്‍, അര്‍ഫക്സാദ് ശേമിന്‍റെ മകന്‍, ശേം നോഹയുടെ മകന്‍, നോഹ ലാമേക്കിന്‍റെ മകന്‍,"},{"number":37,"verse":"ലാമേക് മെഥൂശലയുടെ മകന്‍, മെഥൂശല ഹാനോക്കിന്‍റെ മകന്‍, ഹാനോക് യാരെദിന്‍റെ മകന്‍, യാരെദ് മലെല്യേലിന്‍റെ മകന്‍, മലെല്യേല്‍ കയിനാന്‍റെ മകന്‍,"},{"number":38,"verse":"കയിനാന്‍ എനോശിന്‍റെ മകന്‍, എനോശ് ശേത്തിന്‍റെ മകന്‍, ശേത്ത് ആദാമിന്‍റെ മകന്‍, ആദാം ദൈവത്തിന്‍റെ മകന്‍."}]}
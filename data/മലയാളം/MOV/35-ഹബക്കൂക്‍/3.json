{"bibleAbbr":"MOV","bookName":"ഹബക്കൂക്‍","bookEnglishName":"Habakkuk","chapterNumber":3,"verses":[{"number":1,"verse":"വിഭ്രമരാഗത്തിൽ ഹബക്കൂക്പ്രവാചകന്‍റെ ഒരു പ്രാര്‍ഥനാഗീതം."},{"number":2,"verse":"യഹോവേ, ഞാന്‍ നിന്‍റെ കേള്‍വി കേട്ടു ഭയപ്പെട്ടുപോയി; യഹോവേ, ആണ്ടുകള്‍ കഴിയുംമുമ്പേ നിന്‍റെ പ്രവൃത്തിയെ ജീവിപ്പിക്കേണമേ; ആണ്ടുകള്‍ കഴിയുംമുമ്പേ അതിനെ വെളിപ്പെടുത്തേണമേ; ക്രോധത്തിങ്കൽ കരുണ ഓര്‍ക്കേണമേ."},{"number":3,"verse":"ദൈവം തേമാനിൽനിന്നും പരിശുദ്ധന്‍ പാറാന്‍പര്‍വതത്തിൽനിന്നും വരുന്നു. സേലാ. അവന്‍റെ പ്രഭ ആകാശത്തെ മൂടുന്നു; അവന്‍റെ സ്തുതിയാൽ ഭൂമി നിറഞ്ഞിരിക്കുന്നു."},{"number":4,"verse":"സൂര്യപ്രകാശംപോലെ ഒരു ശോഭ ഉളവായി വരുന്നു; കിരണങ്ങള്‍ അവന്‍റെ പാര്‍ശ്വത്തുനിന്നു പുറപ്പെടുന്നു; അവിടെ അവന്‍റെ വല്ലഭത്വം മറഞ്ഞിരിക്കുന്നു."},{"number":5,"verse":"മഹാമാരി അവന്‍റെ മുമ്പിൽ നടക്കുന്നു; ജ്വരാഗ്നി അവന്‍റെ പിന്നാലെ ചെല്ലുന്നു."},{"number":6,"verse":"അവന്‍ നിന്നു ഭൂമിയെ കുലുക്കുന്നു; അവന്‍ നോക്കി ജാതികളെ ചിതറിക്കുന്നു; ശാശ്വതപര്‍വതങ്ങള്‍ പിളര്‍ന്നുപോകുന്നു; പുരാതനഗിരികള്‍ വണങ്ങി വീഴുന്നു; അവന്‍ പുരാതനപാതകളിൽ നടക്കുന്നു."},{"number":7,"verse":"ഞാന്‍ കൂശാന്‍റെ കൂടാരങ്ങളെ അനര്‍ഥത്തിൽ കാണുന്നു; മിദ്യാന്‍ദേശത്തിലെ തിരശ്ശീലകള്‍ വിറയ്ക്കുന്നു."},{"number":8,"verse":"യഹോവ നദികളോടു നീരസപ്പെട്ടിരിക്കുന്നുവോ? നിന്‍റെ കോപം നദികളുടെ നേരേ വരുന്നുവോ? നീ കുതിരപ്പുറത്തും ജയരഥത്തിലും കയറിയിരിക്കയാൽ നിന്‍റെ ക്രോധം സമുദ്രത്തിന്‍റെ നേരേ ഉള്ളതോ?"},{"number":9,"verse":"നിന്‍റെ വില്ല് മുറ്റും അനാവൃതമായിരിക്കുന്നു; വചനത്തിന്‍റെ ദണ്ഡനങ്ങള്‍ ആണകളോടു കൂടിയിരിക്കുന്നു. സേലാ. നീ ഭൂമിയെ നദികളാൽ പിളര്‍ക്കുന്നു."},{"number":10,"verse":"പര്‍വതങ്ങള്‍ നിന്നെ കണ്ടു വിറയ്ക്കുന്നു; വെള്ളത്തിന്‍റെ പ്രവാഹം കടന്നുപോകുന്നു; ആഴി മുഴക്കം പുറപ്പെടുവിക്കുന്നു; ഉയരത്തിലേക്കു കൈ ഉയര്‍ത്തുന്നു."},{"number":11,"verse":"നിന്‍റെ അസ്ത്രങ്ങള്‍ പായുന്ന പ്രകാശത്തിങ്കലും മിന്നിച്ചാടുന്ന കുന്തത്തിന്‍റെ ശോഭയിങ്കലും സൂര്യനും ചന്ദ്രനും സ്വഗൃഹത്തിൽ നില്ക്കുന്നു."},{"number":12,"verse":"ക്രോധത്തോടെ നീ ഭൂമിയിൽ ചവിട്ടുന്നു; കോപത്തോടെ ജാതികളെ മെതിക്കുന്നു."},{"number":13,"verse":"നിന്‍റെ ജനത്തിന്‍റെ രക്ഷയ്ക്കായിട്ടും നിന്‍റെ അഭിഷിക്തന്‍റെ രക്ഷയ്ക്കായിട്ടും നീ പുറപ്പെടുന്നു; നീ ദുഷ്ടന്‍റെ വീട്ടിൽനിന്നു മോന്തായം തകര്‍ത്തു, അടിസ്ഥാനത്തെ കഴുത്തോളം അനാവൃതമാക്കുന്നു. സേലാ."},{"number":14,"verse":"നീ അവന്‍റെ കുന്തങ്ങള്‍കൊണ്ട് അവന്‍റെ യോദ്ധാക്കളുടെ തല കുത്തിത്തുളയ്ക്കുന്നു; എന്നെ ചിതറിക്കേണ്ടതിന് അവര്‍ ചുഴലിക്കാറ്റുപോലെ വരുന്നു; എളിയവനെ മറവിൽവച്ചു വിഴുങ്ങുവാന്‍ പോകുന്നതുപോലെ അവര്‍ ഉല്ലസിക്കുന്നു."},{"number":15,"verse":"നിന്‍റെ കുതിരകളോടുകൂടെ നീ സമുദ്രത്തിൽ, പെരുവെള്ളക്കൂട്ടത്തിൽ തന്നെ, നടകൊള്ളുന്നു."},{"number":16,"verse":"ഞാന്‍ കേട്ട് എന്‍റെ ഉദരം കുലുങ്ങിപ്പോയി, മുഴക്കം ഹേതുവായി എന്‍റെ അധരം വിറച്ചു; അവന്‍ ജനത്തെ ആക്രമിപ്പാന്‍ പുറപ്പെടുമ്പോള്‍ കഷ്ടദിവസത്തിൽ ഞാന്‍ വിശ്രമിച്ചിരിക്കേണ്ടതുകൊണ്ട് എന്‍റെ അസ്ഥികള്‍ക്ക് ഉരുക്കം തട്ടി, ഞാന്‍ നിന്ന നിലയിൽ വിറച്ചുപോയി."},{"number":17,"verse":"അത്തിവൃക്ഷം തളിര്‍ക്കയില്ല; മുന്തിരിവള്ളിയിൽ അനുഭവം ഉണ്ടാകയില്ല; ഒലിവുമരത്തിന്‍റെ പ്രയത്നം നിഷ്ഫലമായിപ്പോകും; നിലങ്ങള്‍ ആഹാരം വിളയിക്കയില്ല; ആട്ടിന്‍കൂട്ടം തൊഴുത്തിൽനിന്ന് നശിച്ചുപോകും; ഗോശാലകളിൽ കന്നുകാലി ഉണ്ടായിരിക്കയില്ല."},{"number":18,"verse":"എങ്കിലും ഞാന്‍ യഹോവയിൽ ആനന്ദിക്കും; എന്‍റെ രക്ഷയുടെ ദൈവത്തിൽ ഘോഷിച്ചുല്ലസിക്കും."},{"number":19,"verse":"യഹോവയായ കര്‍ത്താവ് എന്‍റെ ബലം ആകുന്നു; അവന്‍ എന്‍റെ കാൽ പേടമാന്‍കാൽപോലെ ആക്കുന്നു; ഉന്നതികളിന്മേൽ എന്നെ നടക്കുമാറാക്കുന്നു. സംഗീതപ്രമാണിക്കു തന്ത്രിനാദത്തോടെ."}]}
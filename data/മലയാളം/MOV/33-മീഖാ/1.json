{"bibleAbbr":"MOV","bookName":"മീഖാ","bookEnglishName":"Micah","chapterNumber":1,"verses":[{"number":1,"verse":"യോഥാം, ആഹാസ്, യെഹിസ്കീയാവ് എന്നീ യെഹൂദാരാജാക്കന്മാരുടെ കാലത്ത് മോരസ്ത്യനായ മീഖായ്ക്ക് ഉണ്ടായതും അവന്‍ ശമര്യയെയും യെരൂശലേമിനെയുംകുറിച്ചു ദര്‍ശിച്ചതുമായ യഹോവയുടെ അരുളപ്പാട്."},{"number":2,"verse":"സകല ജാതികളുമായുള്ളോരേ, കേള്‍പ്പിന്‍; ഭൂമിയും അതിലുള്ള സകലവുമായുള്ളോവേ, ചെവിക്കൊള്‍വിന്‍; യഹോവയായ കര്‍ത്താവ്, തന്‍റെ വിശുദ്ധമന്ദിരത്തിൽനിന്നു കര്‍ത്താവു തന്നെ, നിങ്ങള്‍ക്കു വിരോധമായി സാക്ഷിയായിരിക്കട്ടെ."},{"number":3,"verse":"യഹോവ തന്‍റെ സ്ഥലത്തുനിന്നു പുറപ്പെട്ട് ഇറങ്ങി ഭൂമിയുടെ ഉന്നതികളിന്മേൽ നടകൊള്ളുന്നു."},{"number":4,"verse":"തീയുടെ മുമ്പിൽ മെഴുകുപോലെയും കിഴുക്കാന്തൂക്കത്തിൽ ചാടുന്ന വെള്ളംപോലെയും പര്‍വതങ്ങള്‍ അവന്‍റെ കീഴിൽ ഉരുകുകയും താഴ്വരകള്‍ പിളര്‍ന്നുപോകയും ചെയ്യുന്നു."},{"number":5,"verse":"ഇതൊക്കെയും യാക്കോബിന്‍റെ അതിക്രമം നിമിത്തവും യിസ്രായേൽഗൃഹത്തിന്‍റെ പാപങ്ങള്‍ നിമിത്തവുമാകുന്നു. യാക്കോബിന്‍റെ അതിക്രമം എന്ത്? ശമര്യയല്ലയോ? യെഹൂദായുടെ പൂജാഗിരികള്‍ ഏവ? യെരൂശലേം അല്ലയോ?"},{"number":6,"verse":"അതുകൊണ്ടു ഞാന്‍ ശമര്യയെ വയലിലെ കല്ക്കുന്നുപോലെയും, മുന്തിരിത്തോട്ടത്തിലെ നടുതലപോലെയും ആക്കും; ഞാന്‍ അതിന്‍റെ കല്ല് താഴ്വരയിലേക്കു തള്ളിയിടുകയും അതിന്‍റെ അടിസ്ഥാനങ്ങളെ അനാവൃതമാക്കുകയും ചെയ്യും."},{"number":7,"verse":"അതിലെ സകല വിഗ്രഹങ്ങളും തകര്‍ന്നുപോകും; അതിന്‍റെ സകല വേശ്യാസമ്മാനങ്ങളും തീ പിടിച്ചു വെന്തുപോകും; അതിലെ സകല ബിംബങ്ങളെയും ഞാന്‍ ശൂന്യമാക്കും; വേശ്യാസമ്മാനം കൊണ്ടല്ലോ അവള്‍ അതു സ്വരൂപിച്ചത്; അവ വീണ്ടും വേശ്യാസമ്മാനമായിത്തീരും."},{"number":8,"verse":"അതുകൊണ്ടു ഞാന്‍ വിലപിച്ചു മുറയിടും; ഞാന്‍ ചെരുപ്പില്ലാത്തവനും നഗ്നനുമായി നടക്കും; ഞാന്‍ കുറുനരികളെപ്പോലെ വിലപിച്ച്, ഒട്ടകപ്പക്ഷികളെപ്പോലെ കരയും."},{"number":9,"verse":"അവളുടെ മുറിവ് പൊറുക്കാത്തതല്ലോ; അതു യെഹൂദായോളം പരന്ന്, എന്‍റെ ജനത്തിന്‍റെ ഗോപുരമായ യെരൂശലേമിനോളം എത്തിയിരിക്കുന്നു."},{"number":10,"verse":"അതു ഗത്തിൽ പ്രസ്താവിക്കരുത്; ഒട്ടും കരയരുത്; ബേത്ത്-അഫ്രയിൽ (പൊടിവീട്) ഞാന്‍ പൊടിയിൽ ഉരുണ്ടിരിക്കുന്നു."},{"number":11,"verse":"ശാഫീര്‍ (അലങ്കാര) നഗരനിവാസികളേ, ലജ്ജയും നഗ്നതയും പൂണ്ടു കടന്നു പോകുവിന്‍; സയനാന്‍ (പുറപ്പാട്) നിവാസികള്‍ പുറപ്പെടുവാന്‍ തുനിയുന്നില്ല; ബേത്ത്-ഏസെലിന്‍റെ വിലാപം നിങ്ങള്‍ക്ക് അവിടെ താമസിപ്പാന്‍ മുടക്കമാകും."},{"number":12,"verse":"യഹോവയുടെ പക്കൽനിന്നു യെരൂശലേംഗോപുരത്തിങ്കൽ തിന്മ ഇറങ്ങിയിരിക്കയാൽ മാരോത്ത് (കയ്പ്) നിവാസികള്‍ നന്മയ്ക്കായി കാത്തു പിടയ്ക്കുന്നു."},{"number":13,"verse":"ലാക്കീശ് (ത്വരിത) നഗരനിവാസികളേ, തുരഗങ്ങളെ രഥത്തിനു കെട്ടുവിന്‍; അവര്‍ സീയോന്‍പുത്രിക്കു പാപകാരണമായിത്തീര്‍ന്നു; യിസ്രായേലിന്‍റെ അതിക്രമങ്ങള്‍ നിന്നിൽ കണ്ടിരിക്കുന്നു."},{"number":14,"verse":"അതുകൊണ്ട് നീ മോരേശെത്ത്-ഗത്തിന് ഉപേക്ഷണസമ്മാനം കൊടുക്കേണ്ടിവരും; ബേത്ത്-അക്സീബിലെ (വ്യാജഗൃഹം) വീടുകള്‍ യിസ്രായേൽരാജാക്കന്മാര്‍ക്ക് ആശാഭംഗമായി ഭവിക്കും."},{"number":15,"verse":"മാരേശാ (കൈവശം) നിവാസികളേ, കൈവശമാക്കുന്ന ഒരുത്തനെ ഞാന്‍ നിങ്ങളുടെ നേരേ വരുത്തും; യിസ്രായേലിന്‍റെ മഹത്തുക്കള്‍ അദുല്ലാമോളം ചെല്ലേണ്ടിവരും."},{"number":16,"verse":"നിന്‍റെ ഓമനക്കുഞ്ഞുങ്ങള്‍ നിമിത്തം നിന്നെത്തന്നെ ക്ഷൗരംചെയ്തു മൊട്ടയാക്കുക; കഴുകനെപ്പോലെ നിന്‍റെ കഷണ്ടിയെ വിസ്താരമാക്കുക; അവര്‍ നിന്നെ വിട്ടു പ്രവാസത്തിലേക്കു പോയല്ലോ."}]}
{"bibleAbbr":"MOV","bookName":"മീഖാ","bookEnglishName":"Micah","chapterNumber":5,"verses":[{"number":1,"verse":"ഇപ്പോള്‍ പടക്കൂട്ടങ്ങളുടെ മകളേ, പടക്കൂട്ടമായി കൂടുക; അവന്‍ നമ്മുടെ നേരേ വാടകോരുന്നു; യിസ്രായേലിന്‍റെ ന്യായാധിപതിയെ അവര്‍ വടികൊണ്ടു ചെകിട്ടത്ത് അടിക്കുന്നു."},{"number":2,"verse":"നീയോ, ബേത്‍ലഹേം എഫ്രാത്തേ, നീ യെഹൂദാസഹസ്രങ്ങളിൽ ചെറുതായിരുന്നാലും യിസ്രായേലിന് അധിപതിയായിരിക്കേണ്ടുന്നവന്‍ എനിക്കു നിന്നിൽനിന്ന് ഉദ്ഭവിച്ചു വരും; അവന്‍റെ ഉദ്ഭവം പണ്ടേ ഉള്ളതും പുരാതനമായതും തന്നെ."},{"number":3,"verse":"അതുകൊണ്ടു പ്രസവിക്കാനുള്ളവള്‍ പ്രസവിക്കുവോളം അവന്‍ അവരെ ഏല്പിച്ചുകൊടുക്കും; അവന്‍റെ സഹോദരന്മാരിൽ ശേഷിപ്പുള്ളവര്‍ യിസ്രായേൽമക്കളുടെ അടുക്കൽ മടങ്ങിവരും."},{"number":4,"verse":"എന്നാൽ അവന്‍ നിന്നു യഹോവയുടെ ശക്തിയോടും തന്‍റെ ദൈവമായ യഹോവയുടെ നാമത്തിന്‍റെ മഹിമയോടുംകൂടെ മേയിക്കും; അവര്‍ നിര്‍ഭയം വസിക്കും; അവന്‍ അന്നു ഭൂമിയുടെ അറ്റങ്ങളോളം മഹാനാകുമല്ലോ."},{"number":5,"verse":"അവന്‍ സമാധാനമാകും; അശ്ശൂര്‍ നമ്മുടെ ദേശത്തു വന്നു നമ്മുടെ അരമനകളിൽ ചവിട്ടുമ്പോള്‍ നാം അവരുടെ നേരേ ഏഴ് ഇടയന്മാരെയും എട്ടു മാനുഷപ്രഭുക്കന്മാരെയും നിര്‍ത്തും."},{"number":6,"verse":"അവര്‍ അശ്ശൂര്‍ദേശത്തെയും അതിന്‍റെ പ്രവേശനങ്ങളിൽ വച്ച് നിമ്രോദ്‍ദേശത്തെയും വാള്‍കൊണ്ടു പാഴാക്കും; അശ്ശൂര്‍ നമ്മുടെ ദേശത്തു വന്നു നമ്മുടെ അതിരുകളിൽ ചവിട്ടുമ്പോള്‍ അവന്‍ നമ്മെ അവരുടെ കൈയിൽ നിന്നു വിടുവിക്കും."},{"number":7,"verse":"യാക്കോബിൽ ശേഷിപ്പുള്ളവര്‍ പലജാതികളുടെയും ഇടയിൽ യഹോവയിങ്കൽനിന്നുള്ള മഞ്ഞുപോലെയും മനുഷ്യനായി താമസിക്കയോ മനുഷ്യപുത്രന്മാര്‍ക്കായി കാത്തിരിക്കയോ ചെയ്യാതെ പുല്ലിന്മേൽ പെയ്യുന്ന മാരിപോലെയും ആകും."},{"number":8,"verse":"യാക്കോബിൽ ശേഷിപ്പുള്ളവര്‍ ജാതികളുടെ ഇടയിൽ, അനേകവംശങ്ങളുടെ ഇടയിൽ തന്നെ, കാട്ടുമൃഗങ്ങളിൽ ഒരു സിംഹംപോലെയും ആട്ടിന്‍കൂട്ടങ്ങളിൽ ഒരു ബാലസിംഹം പോലെയും ആകും; അത് അകത്തുകടന്നാൽ ചവിട്ടി കടിച്ചു കീറിക്കളയും; വിടുവിപ്പാന്‍ ആരും ഉണ്ടാകയില്ല."},{"number":9,"verse":"നിന്‍റെ കൈ നിന്‍റെ വൈരികള്‍ക്കു മീതെ ഉയര്‍ന്നിരിക്കും; നിന്‍റെ സകല ശത്രുക്കളും ഛേദിക്കപ്പെടും."},{"number":10,"verse":"അന്നാളിൽ ഞാന്‍ നിന്‍റെ കുതിരകളെ നിന്‍റെ നടുവിൽനിന്നു ഛേദിച്ചുകളയും നിന്‍റെ രഥങ്ങളെ നശിപ്പിക്കയും ചെയ്യും എന്നു യഹോവയുടെ അരുളപ്പാട്."},{"number":11,"verse":"ഞാന്‍ നിന്‍റെ ദേശത്തിലെ പട്ടണങ്ങളെ നശിപ്പിക്കയും നിന്‍റെ കോട്ടകളെയൊക്കെയും ഇടിച്ചുകളകയും ചെയ്യും."},{"number":12,"verse":"ഞാന്‍ ക്ഷുദ്രപ്രയോഗങ്ങളെ നിന്‍റെ കൈയിൽനിന്നു ഛേദിച്ചുകളയും; ശകുനവാദികള്‍ നിനക്ക് ഇനി ഉണ്ടാകയുമില്ല."},{"number":13,"verse":"ഞാന്‍ വിഗ്രഹങ്ങളെയും സ്തംഭപ്രതിഷ്ഠകളെയും നിന്‍റെ നടുവിൽനിന്നു ഛേദിച്ചുകളയും; നീ ഇനി നിന്‍റെ കൈപ്പണിയെ നമസ്കരിക്കയുമില്ല."},{"number":14,"verse":"ഞാന്‍ നിന്‍റെ അശേരാപ്രതിഷ്ഠകളെ നിന്‍റെ നടുവിൽനിന്നു പറിച്ചുകളകയും നിന്‍റെ പട്ടണങ്ങളെ നശിപ്പിക്കയും ചെയ്യും."},{"number":15,"verse":"ഞാന്‍ ജാതികളോട് അവര്‍ കേട്ടിട്ടില്ലാത്തവണ്ണം കോപത്തോടും ക്രോധത്തോടുംകൂടെ പ്രതികാരം ചെയ്യും."}]}
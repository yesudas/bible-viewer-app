{"bibleAbbr":"MOV","bookName":"നഹൂം","bookEnglishName":"Nahum","chapterNumber":2,"verses":[{"number":1,"verse":"സംഹാരകന്‍ നിനക്കെതിരേ കയറി വരുന്നു; കോട്ട കാത്തുകൊള്‍ക; വഴി സൂക്ഷിച്ചുനോക്കുക; അര മുറുക്കുക; നിന്നെത്തന്നെ നല്ലവണ്ണം ശക്തീകരിക്ക."},{"number":2,"verse":"യഹോവ യാക്കോബിന്‍റെ മഹിമയെ യിസ്രായേലിന്‍റെ മഹിമയെപ്പോലെ യഥാസ്ഥാനത്താക്കും; പിടിച്ചുപറിക്കാര്‍ അവരോടു പിടിച്ചുപറിച്ചു, അവരുടെ മുന്തിരിവള്ളികളെ നശിപ്പിച്ചുകളഞ്ഞുവല്ലോ."},{"number":3,"verse":"അവന്‍റെ വീരന്മാരുടെ പരിച ചുവപ്പിച്ചിരിക്കുന്നു; പരാക്രമശാലികള്‍ ധൂമ്രവസ്ത്രം ധരിച്ചു നില്ക്കുന്നു; അവന്‍റെ സന്നാഹദിവസത്തിൽ രഥങ്ങള്‍ ഉരുക്കലകുകളാൽ ജ്വലിക്കുന്നു; കുന്തങ്ങള്‍ ഓങ്ങിയിരിക്കുന്നു."},{"number":4,"verse":"രഥങ്ങള്‍ തെരുക്കളിൽ ചടുചട ചാടുന്നു; വീഥികളിൽ അങ്ങും ഇങ്ങും ഓടുന്നു; തീപ്പന്തങ്ങളെപ്പോലെ അവയെ കാണുന്നു; അവ മിന്നൽപോലെ ഓടുന്നു."},{"number":5,"verse":"അവന്‍ തന്‍റെ കുലീനന്മാരെ ഓര്‍ക്കുന്നു; അവര്‍ നടക്കയിൽ ഇടറിപ്പോകുന്നു; അവര്‍ അതിന്‍റെ മതിലിങ്കലേക്കു ബദ്ധപ്പെട്ടു ചെല്ലുന്നു; അവിടെ ആള്‍മറ കെട്ടിയിരിക്കുന്നു."},{"number":6,"verse":"നദികളുടെ ചീപ്പുകള്‍ തുറക്കുന്നു; രാജമന്ദിരം അഴിഞ്ഞുപോകുന്നു."},{"number":7,"verse":"അതു നിര്‍ണയിച്ചിരിക്കുന്നു; അവള്‍ അനാവൃതയായി, അവള്‍ പോകേണ്ടിവരും; അവളുടെ ദാസിമാര്‍ പ്രാവു കുറുകുംപോലെ കുറുകി മാറത്തടിക്കുന്നു."},{"number":8,"verse":"നീനെവേ പുരാതനമേ ഒരു ജലാശയംപോലെയായിരുന്നു; എന്നാൽ അവര്‍ ഓടിപ്പോകുന്നു: നില്പിന്‍, നില്പിന്‍! ആരും തിരിഞ്ഞുനോക്കുന്നില്ലതാനും."},{"number":9,"verse":"വെള്ളി കൊള്ളയിടുവിന്‍; പൊന്നു കൊള്ളയിടുവിന്‍; വീട്ടുസാമാനത്തിനു കണക്കില്ല; സകലവിധ മനോഹരവസ്തുക്കളായ സമ്പത്തും ഉണ്ട്."},{"number":10,"verse":"അവള്‍ പാഴും വെറുമയും ശൂന്യവുമായിരിക്കുന്നു; ഹൃദയം ഉരുകിപ്പോകുന്നു; മുഴങ്കാൽ ആടുന്നു; എല്ലാ അരകളിലും അതിവേദന ഉണ്ട്; എല്ലാവരുടെയും മുഖം വിളറിയിരിക്കുന്നു."},{"number":11,"verse":"ആരും ഭയപ്പെടുത്താതെ സിംഹവും സിംഹിയും ബാലസിംഹവും സഞ്ചരിച്ചുപോകുന്ന സിംഹഗുഹയും ബാലസിംഹങ്ങളുടെ മേച്ചൽപ്പുറവും എവിടെ?"},{"number":12,"verse":"സിംഹം തന്‍റെ കുട്ടികള്‍ക്ക് മതിയാകുവോളം കടിച്ചുകീറി വയ്ക്കുകയും സിംഹികള്‍ക്കുവേണ്ടി ഞെക്കിക്കൊല്ലുകയും ഇരകൊണ്ടു തന്‍റെ ഗഹ്വരങ്ങളെയും കടിച്ചു കീറിയതിനെക്കൊണ്ടു തന്‍റെ ഗുഹകളെയും നിറയ്ക്കയും ചെയ്തു."},{"number":13,"verse":"ഞാന്‍ നിന്‍റെ നേരേ വരും; ഞാന്‍ അതിന്‍റെ രഥങ്ങളെ ചുട്ടു പുകയാക്കും; നിന്‍റെ ബാലസിംഹങ്ങള്‍ വാളിന് ഇരയായിത്തീരും; ഞാന്‍ നിന്‍റെ ഇരയെ ഭൂമിയിൽനിന്നു ഛേദിച്ചുകളയും; നിന്‍റെ ദൂതന്മാരുടെ ശബ്ദം ഇനി കേള്‍ക്കയുമില്ല എന്നു സൈന്യങ്ങളുടെ യഹോവയുടെ അരുളപ്പാട്."}]}
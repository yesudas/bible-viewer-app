{"bibleAbbr":"MOV","bookName":"പ്രവൃത്തികൾ","bookEnglishName":"Acts of the Apostles","chapterNumber":5,"verses":[{"number":1,"verse":"എന്നാല്‍ അനന്യാസ് എന്നു പേരുള്ള ഒരു പുരുഷന്‍ തന്‍റെ ഭാര്യയായ സഫീരയോടുകൂടെ ഒരു നിലം വിറ്റു."},{"number":2,"verse":"ഭാര്യയുടെ അറിവോടെ വിലയില്‍ കുറെ എടുത്തുവച്ച് ഒരംശം കൊണ്ടുവന്ന് അപ്പൊസ്തലന്മാരുടെ കാല്ക്കല്‍ വച്ചു."},{"number":3,"verse":"അപ്പോള്‍ പത്രൊസ്: അനന്യാസേ, പരിശുദ്ധാത്മാവിനോട് വ്യാജം കാണിപ്പാനും നിലത്തിന്‍റെ വിലയില്‍ കുറെ എടുത്തു വയ്പാനും സാത്താന്‍ നിന്‍റെ ഹൃദയം കൈവശമാക്കിയത് എന്ത്?"},{"number":4,"verse":"അത് വില്ക്കുംമുമ്പേ നിന്‍റേതായിരുന്നില്ലയോ? വിറ്റശേഷവും നിന്‍റെ കൈവശം അല്ലാഞ്ഞുവോ? ഈ കാര്യത്തിനു നീ മനസ്സുവച്ചത് എന്ത്? മനുഷ്യരോടല്ല ദൈവത്തോടത്രേ നീ വ്യാജം കാണിച്ചത് എന്നു പറഞ്ഞു."},{"number":5,"verse":"ഈ വാക്ക് കേട്ടിട്ട് അനന്യാസ് വീണ് പ്രാണനെ വിട്ടു; ഇതു കേട്ടവര്‍ക്ക് എല്ലാവര്‍ക്കും മഹാഭയം ഉണ്ടായി."},{"number":6,"verse":"ബാല്യക്കാര്‍ എഴുന്നേറ്റ് അവനെ ശീലപൊതിഞ്ഞു പുറത്തു കൊണ്ടുപോയി കുഴിച്ചിട്ടു."},{"number":7,"verse":"ഏകദേശം മൂന്നു മണി നേരം കഴിഞ്ഞപ്പോള്‍ അവന്‍റെ ഭാര്യ ഈ സംഭവിച്ചത് ഒന്നും അറിയാതെ അകത്തുവന്നു."},{"number":8,"verse":"പത്രൊസ് അവളോട്: ഇത്രയ്ക്കോ നിങ്ങള്‍ നിലം വിറ്റത്? പറക എന്നു പറഞ്ഞു; അതേ, ഇത്രയ്ക്കുതന്നെ എന്ന് അവള്‍ പറഞ്ഞു."},{"number":9,"verse":"പത്രൊസ് അവളോട്: കര്‍ത്താവിന്‍റെ ആത്മാവിനെ പരീക്ഷിപ്പാന്‍ നിങ്ങള്‍ തമ്മില്‍ ഒത്തത് എന്ത്? ഇതാ, നിന്‍റെ ഭര്‍ത്താവിനെ കുഴിച്ചിട്ടവരുടെ കാല്‍ വാതില്‍ക്കല്‍ ഉണ്ട്; അവര്‍ നിന്നെയും പുറത്തു കൊണ്ടുപോകും എന്നു പറഞ്ഞു."},{"number":10,"verse":"ഉടനെ അവള്‍ അവന്‍റെ കാല്ക്കല്‍ വീണ് പ്രാണനെ വിട്ടു; ബാല്യക്കാര്‍ അകത്തു വന്ന് അവള്‍ മരിച്ചു എന്നു കണ്ടു പുറത്തു കൊണ്ടുപോയി ഭര്‍ത്താവിന്‍റെ അരികെ കുഴിച്ചിട്ടു."},{"number":11,"verse":"സര്‍വസഭയ്ക്കും ഇതു കേട്ടവര്‍ക്ക് എല്ലാവര്‍ക്കും മഹാഭയം ഉണ്ടായി."},{"number":12,"verse":"അപ്പൊസ്തലന്മാരുടെ കൈയാല്‍ ജനത്തിന്‍റെ ഇടയില്‍ പല അടയാളങ്ങളും അദ്ഭുതങ്ങളും നടന്നു; അവര്‍ എല്ലാവരും ഏകമനസ്സോടെ ശലോമോന്‍റെ മണ്ഡപത്തില്‍ കൂടി വരിക പതിവായിരുന്നു."},{"number":13,"verse":"മറ്റുള്ളവരില്‍ ആരും അവരോടു ചേരുവാന്‍ തുനിഞ്ഞില്ല; ജനമോ അവരെ പുകഴ്ത്തിപ്പോന്നു."},{"number":14,"verse":"മേല്ക്കുമേല്‍ അനവധി പുരുഷന്മാരും സ്ത്രീകളും കര്‍ത്താവില്‍ വിശ്വസിച്ചു ചേര്‍ന്നുവന്നു."},{"number":15,"verse":"രോഗികളെ പുറത്തുകൊണ്ടുവന്നു, പത്രൊസ് കടന്നുപോകുമ്പോള്‍ അവന്‍റെ നിഴല്‍ എങ്കിലും അവരില്‍ വല്ലവരുടേയുംമേല്‍ വീഴേണ്ടതിനു വീഥികളില്‍ വിരിപ്പിന്മേലും കിടക്കമേലും കിടത്തും."},{"number":16,"verse":"അതു കൂടാതെ യെരൂശലേമിനു ചുറ്റുമുള്ള പട്ടണങ്ങളില്‍നിന്നും പുരുഷാരം വന്നുകൂടി രോഗികളെയും അശുദ്ധാത്മാക്കള്‍ ബാധിച്ചവരെയും കൊണ്ടുവരികയും അവര്‍ എല്ലാവരും സൗഖ്യം പ്രാപിക്കയും ചെയ്യും."},{"number":17,"verse":"പിന്നെ മഹാപുരോഹിതനും സദൂക്യരുടെ മതക്കാരായ അവന്‍റെ പക്ഷക്കാരൊക്കെയും"},{"number":18,"verse":"അസൂയ നിറഞ്ഞ് എഴുന്നേറ്റ് അപ്പൊസ്തലന്മാരെ പിടിച്ചു പൊതുതടവില്‍ ആക്കി."},{"number":19,"verse":"രാത്രിയിലോ കര്‍ത്താവിന്‍റെ ദൂതന്‍ കാരാഗൃഹവാതില്‍ തുറന്ന് അവരെ പുറത്തു കൊണ്ടുവന്നു:"},{"number":20,"verse":"നിങ്ങള്‍ ദൈവാലയത്തില്‍ ചെന്ന് ഈ ജീവന്‍റെ വചനം എല്ലാം ജനത്തോടു പ്രസ്താവിപ്പിന്‍ എന്നു പറഞ്ഞു."},{"number":21,"verse":"അവര്‍ കേട്ടു പുലര്‍ച്ചയ്ക്കു ദൈവാലയത്തില്‍ ചെന്ന് ഉപദേശിച്ചുകൊണ്ടിരുന്നു; മഹാപുരോഹിതനും കൂടെയുള്ളവരും വന്നു ന്യായാധിപസംഘത്തെയും യിസ്രായേല്‍മക്കളുടെ മൂപ്പന്മാരെയും എല്ലാം വിളിച്ചുകൂട്ടി, അവരെ കൊണ്ടുവരുവാന്‍ തടവിലേക്ക് ആളയച്ചു."},{"number":22,"verse":"ചേവകര്‍ ചെന്നപ്പോള്‍ അവരെ കാരാഗൃഹത്തില്‍ കാണാതെ മടങ്ങിവന്നു: കാരാഗൃഹം നല്ല സൂക്ഷ്മത്തോടെ പൂട്ടിയിരിക്കുന്നതും കാവല്ക്കാര്‍ വാതില്‍ക്കല്‍ നില്ക്കുന്നതും ഞങ്ങള്‍ കണ്ടു;"},{"number":23,"verse":"തുറന്നപ്പോഴോ അകത്ത് ആരെയും കണ്ടില്ല എന്ന് അറിയിച്ചു."},{"number":24,"verse":"ഈ വാക്കു കേട്ടിട്ട് ദൈവാലയത്തിലെ പടനായകനും മഹാപുരോഹിതന്മാരും ഇത് എന്തായിത്തീരും എന്ന് അവരെക്കുറിച്ചു ചഞ്ചലിച്ചു."},{"number":25,"verse":"അപ്പോള്‍ ഒരുത്തന്‍ വന്നു: നിങ്ങള്‍ തടവില്‍ ആക്കിയ പുരുഷന്മാര്‍ ദൈവാലയത്തില്‍ നിന്നുകൊണ്ടു ജനത്തെ ഉപദേശിക്കുന്നു എന്ന് ബോധിപ്പിച്ചു."},{"number":26,"verse":"പടനായകന്‍ ചേവകരുമായി ചെന്ന്, ജനം കല്ലെറിയും എന്നു ഭയപ്പെടുകയാല്‍ ബലാല്‍ക്കാരം ചെയ്യാതെ അവരെ കൂട്ടിക്കൊണ്ടുവന്നു."},{"number":27,"verse":"അങ്ങനെ അവരെ കൊണ്ടുവന്നു ന്യായാധിപസംഘത്തിന്മുമ്പാകെ നിറുത്തി; മഹാപുരോഹിതന്‍ അവരോട്:"},{"number":28,"verse":"ഈ നാമത്തില്‍ ഉപദേശിക്കരുത് എന്ന് ഞങ്ങള്‍ നിങ്ങളോട് അമര്‍ച്ചയായി കല്പിച്ചുവല്ലോ; നിങ്ങളോ യെരൂശലേമിനെ നിങ്ങളുടെ ഉപദേശംകൊണ്ടു നിറച്ചിരിക്കുന്നു; ആ മനുഷ്യന്‍റെ രക്തം ഞങ്ങളുടെമേല്‍ വരുത്തുവാന്‍ ഇച്ഛിക്കുന്നു എന്നു പറഞ്ഞു."},{"number":29,"verse":"അതിന് പത്രൊസും ശേഷം അപ്പൊസ്തലന്മാരും: മനുഷ്യരെക്കാള്‍ ദൈവത്തെ അനുസരിക്കേണ്ടതാകുന്നു."},{"number":30,"verse":"നിങ്ങള്‍ മരത്തില്‍ തൂക്കിക്കൊന്ന യേശുവിനെ നമ്മുടെ പിതാക്കന്മാരുടെ ദൈവം ഉയിര്‍പ്പിച്ചു;"},{"number":31,"verse":"യിസ്രായേലിന് മാനസാന്തരവും പാപമോചനവും നല്കുവാന്‍ ദൈവം അവനെ പ്രഭുവായും രക്ഷിതാവായും തന്‍റെ വലംകൈയാല്‍ ഉയര്‍ത്തിയിരിക്കുന്നു."},{"number":32,"verse":"ഈ വസ്തുതയ്ക്കു ഞങ്ങളും ദൈവംതന്നെ അനുസരിക്കുന്നവര്‍ക്കു നല്കിയ പരിശുദ്ധാത്മാവും സാക്ഷികള്‍ ആകുന്നു എന്ന് ഉത്തരം പറഞ്ഞു."},{"number":33,"verse":"ഇതു കേട്ടപ്പോള്‍ അവര്‍ കോപപരവശരായി അവരെ ഒടുക്കിക്കളവാന്‍ ഭാവിച്ചു."},{"number":34,"verse":"അപ്പോള്‍ സര്‍വജനത്തിനും ബഹുമാനമുള്ള ധര്‍മോപദേഷ്ടാവായ ഗമാലീയേല്‍ എന്നൊരു പരീശന്‍ ന്യായാധിപസംഘത്തില്‍ എഴുന്നേറ്റ്, അവരെ കുറെ നേരം പുറത്താക്കുവാന്‍ കല്പിച്ചു."},{"number":35,"verse":"പിന്നെ അവന്‍ അവരോട്: യിസ്രായേല്‍പുരുഷന്മാരേ, ഈ മനുഷ്യരുടെ കാര്യത്തില്‍ നിങ്ങള്‍ എന്തു ചെയ്‍വാന്‍ പോകുന്നു എന്ന് സൂക്ഷിച്ചുകൊള്‍വിന്‍."},{"number":36,"verse":"ഈ നാളുകള്‍ക്കു മുമ്പേ ത്യൂദാസ് എന്നവന്‍ എഴുന്നേറ്റു താന്‍ മഹാന്‍ എന്നു നടിച്ചു; ഏകദേശം നാനൂറു പുരുഷന്മാര്‍ അവനോടു ചേര്‍ന്നുകൂടി; എങ്കിലും അവന്‍ നശിക്കയും അവനെ അനുസരിച്ചവര്‍ എല്ലാവരും ചിന്നി ഒന്നുമില്ലാതാകയും ചെയ്തു."},{"number":37,"verse":"അവന്‍റെശേഷം ഗലീലക്കാരനായ യൂദാ ചാര്‍ത്തലിന്‍റെ കാലത്ത് എഴുന്നേറ്റു ജനത്തെ തന്‍റെ പക്ഷം ചേരുവാന്‍ വശീകരിച്ചു; അവനും നശിച്ചു, അവനെ അനുസരിച്ചവരൊക്കെയും ചിതറിപ്പോയി."},{"number":38,"verse":"ആകയാല്‍ ഈ മനുഷ്യരെ വിട്ട് ഒഴിഞ്ഞുകൊള്‍വിന്‍ എന്ന് ഞാന്‍ നിങ്ങളോടു പറയുന്നു; ഈ ആലോചനയോ പ്രവൃത്തിയോ മാനുഷം എന്നു വരികില്‍ അതു നശിച്ചുപോകും;"},{"number":39,"verse":"ദൈവികം എങ്കിലോ നിങ്ങള്‍ക്ക് അത് നശിപ്പിപ്പാന്‍ കഴികയില്ല; നിങ്ങള്‍ ദൈവത്തോടു പോരാടുന്നു എന്നു വരരുതല്ലോ എന്നു പറഞ്ഞു. അവര്‍ അവനെ അനുസരിച്ചു:"},{"number":40,"verse":"അപ്പൊസ്തലന്മാരെ വരുത്തി അടിപ്പിച്ചു, ഇനി യേശുവിന്‍റെ നാമത്തില്‍ സംസാരിക്കരുത് എന്നു കല്പിച്ച് അവരെ വിട്ടയച്ചു."},{"number":41,"verse":"തിരുനാമത്തിനുവേണ്ടി അപമാനം സഹിപ്പാന്‍ യോഗ്യരായി എണ്ണപ്പെടുകയാല്‍ അവര്‍ സന്തോഷിച്ചുകൊണ്ടു ന്യായാധിപസംഘത്തിന്‍റെ മുമ്പില്‍നിന്നു പുറപ്പെട്ടുപോയി."},{"number":42,"verse":"പിന്നെ അവര്‍ ദിനംപ്രതി ദൈവാലയത്തിലും വീടുതോറും വിടാതെ ഉപദേശിക്കയും യേശുവിനെ ക്രിസ്തു എന്നു സുവിശേഷിക്കയും ചെയ്തുകൊണ്ടിരുന്നു."}]}
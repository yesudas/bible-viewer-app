{"bibleAbbr":"MOV","bookName":"പ്രവൃത്തികൾ","bookEnglishName":"Acts of the Apostles","chapterNumber":12,"verses":[{"number":1,"verse":"ആ കാലത്തു ഹെരോദാരാജാവ് സഭയില്‍ ചിലരെ പീഡിപ്പിക്കേണ്ടതിനു കൈ നീട്ടി."},{"number":2,"verse":"യോഹന്നാന്‍റെ സഹോദരനായ യാക്കോബിനെ അവന്‍ വാള്‍കൊണ്ടു കൊന്നു."},{"number":3,"verse":"അത് യെഹൂദന്മാര്‍ക്ക് പ്രസാദമായി എന്നു കണ്ട് അവന്‍ പത്രൊസിനെയും പിടിച്ചു. അപ്പോള്‍ പുളിപ്പില്ലാത്ത അപ്പത്തിന്‍റെ പെരുന്നാള്‍ ആയിരുന്നു."},{"number":4,"verse":"അവനെ പിടിച്ചശേഷം പെസഹ കഴിഞ്ഞിട്ടു ജനത്തിന്‍റെ മുമ്പില്‍ നിറുത്തുവാന്‍ ഭാവിച്ചു തടവിലാക്കി അവനെ കാപ്പാന്‍ നന്നാലു ചേവകര്‍ ഉള്ള നാലു കൂട്ടത്തിന് ഏല്പിച്ചു."},{"number":5,"verse":"ഇങ്ങനെ പത്രൊസിനെ തടവില്‍ സൂക്ഷിച്ചുവരുമ്പോള്‍ സഭ ശ്രദ്ധയോടെ അവനുവേണ്ടി ദൈവത്തോടു പ്രാര്‍ഥന കഴിച്ചുപോന്നു."},{"number":6,"verse":"ഹെരോദാവ് അവനെ ജനത്തിന്‍റെ മുമ്പില്‍ നിറുത്തുവാന്‍ ഭാവിച്ചതിന്‍റെ തലേരാത്രിയില്‍ പത്രൊസ് രണ്ടു ചങ്ങലയാല്‍ ബന്ധിക്കപ്പെട്ടവനായി രണ്ടു പടയാളികളുടെ നടുവില്‍ ഉറങ്ങുകയായിരുന്നു; വാതിലിന്‍റെ മുമ്പില്‍ കാവല്ക്കാര്‍ കാരാഗൃഹം കാത്തുകൊണ്ടിരുന്നു."},{"number":7,"verse":"പെട്ടെന്നു കര്‍ത്താവിന്‍റെ ദൂതന്‍ അവിടെ പ്രത്യക്ഷനായി, അറയില്‍ ഒരു വെളിച്ചം പ്രകാശിച്ചു. അവന്‍ പത്രൊസിനെ വിലാപ്പുറത്തു തട്ടി: വേഗം എഴുന്നേല്ക്ക എന്നു പറഞ്ഞ് അവനെ ഉണര്‍ത്തി; ഉടനെ അവന്‍റെ ചങ്ങല കൈമേല്‍നിന്നു വീണുപോയി."},{"number":8,"verse":"ദൂതന്‍ അവനോട്: അര കെട്ടി ചെരിപ്പ് ഇട്ടു മുറുക്കുക എന്നു പറഞ്ഞു. അവന്‍ അങ്ങനെ ചെയ്തു; നിന്‍റെ വസ്ത്രം പുതച്ച് എന്‍റെ പിന്നാലെ വരിക എന്നു പറഞ്ഞു."},{"number":9,"verse":"അവന്‍ പിന്നാലെ ചെന്നു, ദൂതന്‍ മുഖാന്തരം സംഭവിച്ചത് വാസ്തവം എന്ന് അറിയാതെ താന്‍ ഒരു ദര്‍ശനം കാണുന്നു എന്ന് നിരൂപിച്ചു."},{"number":10,"verse":"അവര്‍ ഒന്നാം കാവലും രണ്ടാമത്തേതും കടന്നു പട്ടണത്തില്‍ ചെല്ലുന്ന ഇരുമ്പുവാതില്‍ക്കല്‍ എത്തി. അത് അവര്‍ക്കു സ്വതവേ തുറന്നു; അവര്‍ പുറത്തിറങ്ങി ഒരു തെരുവു കടന്നു, ഉടനെ ദൂതന്‍ അവനെ വിട്ടുപോയി."},{"number":11,"verse":"പത്രൊസിനു സുബോധം വന്നിട്ടു കര്‍ത്താവ് തന്‍റെ ദൂതനെ അയച്ചു ഹെരോദാവിന്‍റെ കൈയില്‍നിന്നും യെഹൂദാജനത്തിന്‍റെ സകല പ്രതീക്ഷയില്‍നിന്നും എന്നെ വിടുവിച്ചു എന്ന് ഞാന്‍ ഇപ്പോള്‍ വാസ്തവമായി അറിയുന്നു എന്ന് അവന്‍ പറഞ്ഞു."},{"number":12,"verse":"ഇങ്ങനെ ഗ്രഹിച്ചശേഷം അവന്‍ മര്‍ക്കൊസ് എന്നു മറുപേരുള്ള യോഹന്നാന്‍റെ അമ്മ മറിയയുടെ വീട്ടില്‍ ചെന്നു. അവിടെ അനേകര്‍ ഒരുമിച്ചുകൂടി പ്രാര്‍ഥിച്ചുകൊണ്ടിരുന്നു."},{"number":13,"verse":"അവന്‍ പടിപ്പുരവാതില്‍ക്കല്‍ മുട്ടിയാറെ രോദാ എന്നൊരു ബാല്യക്കാരത്തി വിളികേള്‍പ്പാന്‍ അടുത്തുവന്നു."},{"number":14,"verse":"പത്രൊസിന്‍റെ ശബ്ദം തിരിച്ചറിഞ്ഞു, സന്തോഷത്താല്‍ പടിവാതില്‍ തുറക്കാതെ അകത്തേക്ക് ഓടി, പത്രൊസ് പടിപ്പുരയ്ക്കല്‍ നില്ക്കുന്നു എന്ന് അറിയിച്ചു."},{"number":15,"verse":"അവര്‍ അവളോട്: നിനക്കു ഭ്രാന്തുണ്ട് എന്നു പറഞ്ഞു; അവളോ: അല്ല, ഉള്ളതുതന്നെ എന്ന് ഉറപ്പിച്ചു പറയുമ്പോള്‍ അവന്‍റെ ദൂതന്‍ ആകുന്നു എന്ന് അവര്‍ പറഞ്ഞു."},{"number":16,"verse":"പത്രൊസ് മുട്ടിക്കൊണ്ടിരുന്നു; അവര്‍ തുറന്നപ്പോള്‍ അവനെ കണ്ടു വിസ്മയിച്ചു."},{"number":17,"verse":"അവര്‍ മിണ്ടാതിരിപ്പാന്‍ അവന്‍ ആംഗ്യം കാട്ടി, കര്‍ത്താവ് തന്നെ തടവില്‍നിന്നു പുറപ്പെടുവിച്ച വിവരം പറഞ്ഞുകേള്‍പ്പിച്ചു; ഇത് യാക്കോബിനോടും ശേഷം സഹോദരന്മാരോടും അറിയിപ്പിന്‍ എന്നുപറഞ്ഞു; പിന്നെ അവന്‍ പുറപ്പെട്ട് വേറൊരു സ്ഥലത്തേക്കു പോയി."},{"number":18,"verse":"നേരം വെളുത്തപ്പോള്‍പത്രൊസ് എവിടെപ്പോയി എന്ന് പടയാളികള്‍ക്ക് അല്പമല്ലാത്ത പരിഭ്രമം ഉണ്ടായി."},{"number":19,"verse":"ഹെരോദാവ് അവനെ അന്വേഷിച്ചിട്ടു കാണായ്കയാല്‍ കാവല്ക്കാരെ വിസ്തരിച്ച് അവരെ കൊല്ലുവാന്‍ കല്പിച്ചു; പിന്നെ അവന്‍ യെഹൂദ്യ വിട്ടു കൈസര്യയിലേക്കു പോയി അവിടെ പാര്‍ത്തു."},{"number":20,"verse":"അവന്‍ സോര്യരുടെയും സീദോന്യരുടെയും നേരേ ക്രുദ്ധിച്ചിരിക്കുമ്പോള്‍ രാജാവിന്‍റെ ദേശത്തുനിന്നു തങ്ങളുടെ ദേശത്തിന് ആഹാരം കിട്ടിവരികയാല്‍ അവര്‍ ഏകമനസ്സോടെ അവന്‍റെ അടുക്കല്‍ ചെന്ന്, രാജാവിന്‍റെ പള്ളിയറക്കാരനായ ബനുസ്തൊസിനെ വശത്താക്കി സന്ധിക്കായി അപേക്ഷിച്ചു."},{"number":21,"verse":"നിശ്ചയിച്ച ദിവസത്തില്‍ ഹെരോദാവ് രാജവസ്ത്രം ധരിച്ചു ഭദ്രാസനത്തില്‍ ഇരുന്ന് അവരോടു പ്രസംഗം കഴിച്ചു."},{"number":22,"verse":"ഇതു മനുഷ്യന്‍റെ ശബ്ദമല്ല ഒരു ദേവന്‍റെ ശബ്ദം അത്രേ എന്നു ജനം ആര്‍ത്തു."},{"number":23,"verse":"അവന്‍ ദൈവത്തിനു മഹത്ത്വം കൊടുക്കായ്കയാല്‍ കര്‍ത്താവിന്‍റെ ദൂതന്‍ ഉടനെ അവനെ അടിച്ചു, അവന്‍ കൃമിക്ക് ഇരയായി പ്രാണനെ വിട്ടു."},{"number":24,"verse":"എന്നാല്‍ ദൈവവചനം മേല്ക്കുമേല്‍ പരന്നുകൊണ്ടിരുന്നു."},{"number":25,"verse":"ബര്‍ന്നബാസും ശൗലും ശുശ്രൂഷ നിവര്‍ത്തിച്ചശേഷം മര്‍ക്കൊസ് എന്നു മറുപേരുള്ള യോഹന്നാനെയും കൂട്ടിക്കൊണ്ടു യെരൂശലേം വിട്ടു മടങ്ങിപ്പോന്നു."}]}
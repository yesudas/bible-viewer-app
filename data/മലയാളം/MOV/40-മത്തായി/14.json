{"bibleAbbr":"MOV","bookName":"മത്തായി","bookEnglishName":"Matthew","chapterNumber":14,"verses":[{"number":1,"verse":"ആ കാലത്ത് ഇടപ്രഭുവായ ഹെരോദാവ് യേശുവിന്‍റെ ശ്രുതി കേട്ടിട്ട്:"},{"number":2,"verse":"അവന്‍ യോഹന്നാന്‍സ്നാപകന്‍; അവന്‍ മരിച്ചവരുടെ ഇടയില്‍നിന്ന് ഉയിര്‍ത്തു; അതുകൊണ്ടാകുന്നു ഈ ശക്തികള്‍ അവനില്‍ വ്യാപരിക്കുന്നത് എന്നു തന്‍റെ ഭൃത്യന്മാരോടു പറഞ്ഞു."},{"number":3,"verse":"ഹെരോദാവ് തന്‍റെ സഹോദരനായ ഫീലിപ്പൊസിന്‍റെ ഭാര്യ ഹെരോദ്യ നിമിത്തം, അവള്‍ നിനക്കു ഭാര്യയായിരിക്കുന്നതു വിഹിതമല്ല എന്നു"},{"number":4,"verse":"യോഹന്നാന്‍ അവനോടു പറഞ്ഞതുകൊണ്ടുതന്നെ, അവനെ പിടിച്ചു കെട്ടി തടവില്‍ ആക്കിയിരുന്നു."},{"number":5,"verse":"അവനെ കൊല്ലുവാന്‍ മനസ്സുണ്ടായിട്ടും പുരുഷാരം അവനെ പ്രവാചകന്‍ എന്ന് എണ്ണുകയാല്‍ അവരെ ഭയപ്പെട്ടു."},{"number":6,"verse":"എന്നാല്‍ ഹെരോദാവിന്‍റെ ജനനദിവസം ആയപ്പോള്‍ ഹെരോദ്യയുടെ മകള്‍ സഭാമധ്യേ നൃത്തംചെയ്തു ഹെരോദാവിനെ പ്രസാദിപ്പിച്ചു."},{"number":7,"verse":"അതുകൊണ്ട് എന്തു ചോദിച്ചാലും അവള്‍ക്കു കൊടുക്കും എന്ന് അവന്‍ സത്യംചെയ്തു വാക്കുകൊടുത്തു."},{"number":8,"verse":"അവള്‍ അമ്മയുടെ ഉപദേശപ്രകാരം: യോഹന്നാന്‍സ്നാപകന്‍റെ തല ഒരു താലത്തില്‍ തരേണം എന്നു പറഞ്ഞു."},{"number":9,"verse":"രാജാവ് ദുഃഖിച്ചു എങ്കിലും ചെയ്ത സത്യത്തെയും വിരുന്നുകാരെയും വിചാരിച്ച് അതു കൊടുപ്പാന്‍ കല്പിച്ചു.;"},{"number":10,"verse":"ആളയച്ചു തടവില്‍ യോഹന്നാനെ ശിരഃഛേദം ചെയ്യിച്ചു."},{"number":11,"verse":"അവന്‍റെ തല ഒരുതാലത്തില്‍ കൊണ്ടുവന്നു ബാലയ്ക്കു കൊടുത്തു; അവള്‍ അമ്മയ്ക്കു കൊണ്ടുപോയി കൊടുത്തു."},{"number":12,"verse":"അവന്‍റെ ശിഷ്യന്മാര്‍ ചെന്ന് ഉടല്‍ എടുത്തു കുഴിച്ചിട്ടു: പിന്നെ വന്നു യേശുവിനെ അറിയിച്ചു."},{"number":13,"verse":"അതു കേട്ടിട്ടു യേശു അവിടംവിട്ടു പടകില്‍ കയറി നിര്‍ജനമായോരു സ്ഥലത്തേക്കു വേറിട്ടു വാങ്ങിപ്പോയി; പുരുഷാരം അതു കേട്ടു പട്ടണങ്ങളില്‍നിന്നു കാല്‍നടയായി അവന്‍റെ പിന്നാലെ ചെന്നു."},{"number":14,"verse":"അവന്‍ വന്നു വലിയ പുരുഷാരത്തെ കണ്ടു അവരില്‍ മനസ്സലിഞ്ഞ് അവരുടെ രോഗികളെ സൗഖ്യമാക്കി."},{"number":15,"verse":"വൈകുന്നേരമായപ്പോള്‍ ശിഷ്യന്മാര്‍ അവന്‍റെ അടുക്കല്‍ ചെന്ന്: ഈ സ്ഥലം മരുഭൂമിയല്ലോ, നേരവും വൈകി; പുരുഷാരം ഗ്രാമങ്ങളില്‍ പോയി ഭക്ഷണസാധനങ്ങള്‍ കൊള്ളേണ്ടതിനു അവരെ പറഞ്ഞയയ്ക്കേണം എന്നു പറഞ്ഞു."},{"number":16,"verse":"യേശു അവരോട്: അവര്‍ പോകുവാന്‍ ആവശ്യമില്ല; നിങ്ങള്‍ അവര്‍ക്കു ഭക്ഷിപ്പാന്‍ കൊടുപ്പിന്‍ എന്നു പറഞ്ഞു."},{"number":17,"verse":"അവര്‍ അവനോട്: അഞ്ച് അപ്പവും രണ്ടു മീനും അല്ലാതെ ഞങ്ങള്‍ക്ക് ഇവിടെ ഒന്നും ഇല്ല എന്നു പറഞ്ഞു."},{"number":18,"verse":"അത് ഇങ്ങു കൊണ്ടുവരുവിന്‍ എന്ന് അവന്‍ പറഞ്ഞു."},{"number":19,"verse":"പിന്നെ പുരുഷാരം പുല്ലിന്മേല്‍ ഇരിപ്പാന്‍ കല്പിച്ചു.; ആ അഞ്ച് അപ്പവും രണ്ടു മീനും എടുത്ത്, സ്വര്‍ഗത്തേക്കു നോക്കി വാഴ്ത്തി, അപ്പംനുറുക്കി, ശിഷ്യന്മാരുടെ പക്കലും ശിഷ്യന്മാര്‍ പുരുഷാരത്തിനും കൊടുത്തു."},{"number":20,"verse":"എല്ലാവരും തിന്നു തൃപ്തരായി; ശേഷിച്ച കഷണം പന്ത്രണ്ടു കുട്ട നിറച്ചെടുത്തു."},{"number":21,"verse":"തിന്നവരോ സ്ത്രീകളെയും പൈതങ്ങളെയും കൂടാതെ ഏകദേശം അയ്യായിരം പുരുഷന്മാര്‍ ആയിരുന്നു."},{"number":22,"verse":"ഉടനെ യേശു താന്‍ പുരുഷാരത്തെ പറഞ്ഞയയ്ക്കുന്നതിനിടയില്‍ ശിഷ്യന്മാര്‍ പടകില്‍ കയറി, തനിക്കു മുമ്പായി അക്കരയ്ക്കു പോകുവാന്‍ അവരെ നിര്‍ബന്ധിച്ചു."},{"number":23,"verse":"അവന്‍ പുരുഷാരത്തെ പറഞ്ഞയച്ചിട്ടു പ്രാര്‍ഥിപ്പാന്‍ തനിയെ മലയില്‍ കയറിപ്പോയി; വൈകുന്നേരം ആയപ്പോള്‍ ഏകനായി അവിടെ ഇരുന്നു"},{"number":24,"verse":"പടകോ കരവിട്ടു പലനാഴിക ദൂരത്തായി, കാറ്റു പ്രതികൂലമാകകൊണ്ടു തിരകളാല്‍ വലഞ്ഞിരുന്നു."},{"number":25,"verse":"രാത്രിയിലെ നാലാം യാമത്തില്‍ അവന്‍ കടലിന്മേല്‍ നടന്ന് അവരുടെ അടുക്കല്‍ വന്നു."},{"number":26,"verse":"അവന്‍ കടലിന്മേല്‍ നടക്കുന്നതു കണ്ടിട്ടു ശിഷ്യന്മാര്‍ ഭ്രമിച്ചു: അത് ഒരു ഭൂതം എന്നു പറഞ്ഞു പേടിച്ചു നിലവിളിച്ചു."},{"number":27,"verse":"ഉടനെ യേശു അവരോട്: ധൈര്യപ്പെടുവിന്‍; ഞാന്‍ ആകുന്നു; പേടിക്കേണ്ടാ എന്നു പറഞ്ഞു."},{"number":28,"verse":"അതിനു പത്രൊസ്: കര്‍ത്താവേ, നീ ആകുന്നു എങ്കില്‍ ഞാന്‍ വെള്ളത്തിന്മേല്‍ നിന്‍റെ അടുക്കെ വരേണ്ടതിനു കല്പിക്കേണം എന്നു പറഞ്ഞു."},{"number":29,"verse":"വരിക എന്ന് അവന്‍ പറഞ്ഞു. പത്രൊസ് പടകില്‍നിന്ന് ഇറങ്ങി, യേശുവിന്‍റെ അടുക്കല്‍ ചെല്ലുവാന്‍ വെള്ളത്തിന്മേല്‍ നടന്നു."},{"number":30,"verse":"എന്നാല്‍ അവന്‍ കാറ്റു കണ്ടു പേടിച്ചു മുങ്ങിത്തുടങ്ങുകയാല്‍: കര്‍ത്താവേ, എന്നെ രക്ഷിക്കേണമേ എന്നു നിലവിളിച്ചു."},{"number":31,"verse":"യേശു ഉടനെ കൈ നീട്ടി അവനെ പിടിച്ചു: അല്പവിശ്വാസിയേ, നീ എന്തിനു സംശയിച്ചു എന്നു പറഞ്ഞു."},{"number":32,"verse":"അവര്‍ പടകില്‍ കയറിയപ്പോള്‍ കാറ്റ് അമര്‍ന്നു."},{"number":33,"verse":"പടകിലുള്ളവര്‍: നീ ദൈവപുത്രന്‍ സത്യം എന്നു പറഞ്ഞ് അവനെ നമസ്കരിച്ചു."},{"number":34,"verse":"അവര്‍ അക്കരെയെത്തി, ഗെന്നേസരെത്ത് ദേശത്തു ചെന്നു."},{"number":35,"verse":"അവിടത്തെ ജനങ്ങള്‍ അവന്‍ ആരെന്ന് അറിഞ്ഞു ചുറ്റുമുള്ള നാട്ടില്‍ എല്ലാം ആളയച്ചു ദീനക്കാരെ ഒക്കെയും അവന്‍റെ അടുക്കല്‍ കൊണ്ടുവന്നു."},{"number":36,"verse":"അവന്‍റെ വസ്ത്രത്തിന്‍റെ തൊങ്ങല്‍ മാത്രം തൊടുവാന്‍ അനുവാദം ചോദിച്ചു. തൊട്ടവര്‍ക്ക് ഒക്കെയും സൗഖ്യം വന്നു."}]}
{"bibleAbbr":"MOV","bookName":"2 രാജാക്കന്മാർ","bookEnglishName":"2 Kings","chapterNumber":1,"verses":[{"number":1,"verse":"ആഹാബ് മരിച്ചശേഷം മോവാബ്യര്‍ യിസ്രായേലിനോടു മത്സരിച്ചു."},{"number":2,"verse":"അഹസ്യാവ് ശമര്യയിലെ തന്‍റെ മാളികയുടെ കിളിവാതിലിൽക്കൂടി വീണു ദീനംപിടിച്ചു; അവന്‍ ദൂതന്മാരെ അയച്ചു: ഈ ദീനം മാറി എനിക്കു സൗഖ്യം വരുമോ എന്ന് എക്രോനിലെ ദേവനായ ബാൽസെബൂബിനോടു ചെന്നു ചോദിപ്പിന്‍ എന്ന് അവരോടു കല്പിച്ചു."},{"number":3,"verse":"എന്നാൽ യഹോവയുടെ ദൂതന്‍ തിശ്ബ്യനായ ഏലീയാവോടു കല്പിച്ചത്: നീ എഴുന്നേറ്റു ശമര്യാരാജാവിന്‍റെ ദൂതന്മാരെ എതിരേറ്റ് ചെന്ന് അവരോട്: യിസ്രായേലിൽ ദൈവം ഇല്ലാഞ്ഞിട്ടോ നിങ്ങള്‍ എക്രോനിലെ ദേവനായ ബാൽസെബൂബിനോട് അരുളപ്പാടു ചോദിപ്പാന്‍ പോകുന്നത്?"},{"number":4,"verse":"ഇതുനിമിത്തം നീ കയറിയിരിക്കുന്ന കട്ടിലിൽനിന്ന് ഇറങ്ങാതെ നിശ്ചയമായി മരിക്കും എന്നു യഹോവ അരുളിച്ചെയ്യുന്നു എന്നു പറക. അങ്ങനെ ഏലീയാവ് പോയി."},{"number":5,"verse":"ദൂതന്മാര്‍ മടങ്ങി വന്നാറെ അവന്‍ അവരോട്: നിങ്ങള്‍ മടങ്ങിവന്നത് എന്ത് എന്നു ചോദിച്ചു."},{"number":6,"verse":"അവര്‍ അവനോടു പറഞ്ഞത്: ഒരാള്‍ ഞങ്ങളെ എതിരേറ്റുവന്നു ഞങ്ങളോട്: നിങ്ങളെ അയച്ചിരിക്കുന്ന രാജാവിന്‍റെ അടുക്കൽ മടങ്ങിച്ചെന്നു: യിസ്രായേലിൽ ദൈവം ഇല്ലാഞ്ഞിട്ടോ നീ എക്രോനിലെ ദേവനായ ബാൽസെബൂബിനോട് അരുളപ്പാടു ചോദിപ്പാന്‍ അയയ്ക്കുന്നത്? ഇതുനിമിത്തം നീ കയറിയിരിക്കുന്ന കട്ടിലിൽനിന്ന് ഇറങ്ങാതെ നിശ്ചയമായി മരിക്കും എന്നു യഹോവ അരുളിച്ചെയ്യുന്നു എന്ന് അവനോടു പറവിന്‍ എന്നു പറഞ്ഞു."},{"number":7,"verse":"അവന്‍ അവരോട്: നിങ്ങളെ എതിരേറ്റുവന്ന് ഈ വാക്കു നിങ്ങളോടു പറഞ്ഞ ആളുടെ വേഷം എന്ത് എന്നു ചോദിച്ചു."},{"number":8,"verse":"അവന്‍ രോമവസ്ത്രം ധരിച്ച് അരയ്ക്കു തോൽവാറു കെട്ടിയ ആളായിരുന്നു എന്ന് അവര്‍ അവനോടു പറഞ്ഞു. അവന്‍ തിശ്ബ്യനായ ഏലീയാവുതന്നെ എന്ന് അവന്‍ പറഞ്ഞു."},{"number":9,"verse":"പിന്നെ രാജാവ് അമ്പതു പേര്‍ക്ക് അധിപതിയായ ഒരുവനെയും അവന്‍റെ അമ്പത് ആളെയും അവന്‍റെ അടുക്കൽ അയച്ചു; അവന്‍ അവന്‍റെ അടുക്കൽ ചെന്നു; അവന്‍ ഒരു മലമുകളിൽ ഇരിക്കയായിരുന്നു; അവന്‍ അവനോട്: ദൈവപുരുഷാ, ഇറങ്ങിവരുവാന്‍ രാജാവ് കല്പിക്കുന്നു എന്നു പറഞ്ഞു."},{"number":10,"verse":"ഏലീയാവ് അമ്പതു പേര്‍ക്ക് അധിപതിയായവനോട്: ഞാന്‍ ദൈവപുരുഷനെങ്കിൽ ആകാശത്തുനിന്നു തീ ഇറങ്ങി നിന്നെയും നിന്‍റെ അമ്പതു ആളെയും ദഹിപ്പിക്കട്ടെ എന്നു പറഞ്ഞു. ഉടനെ ആകാശത്തുനിന്നു തീ ഇറങ്ങി അവനെയും അവന്‍റെ അമ്പത് ആളെയും ദഹിപ്പിച്ചുകളഞ്ഞു."},{"number":11,"verse":"അവന്‍ അമ്പതു പേര്‍ക്ക് അധിപതിയായ മറ്റൊരുത്തനെയും അവന്‍റെ അമ്പതു ആളെയും അവന്‍റെ അടുക്കൽ അയച്ചു; അവനും അവനോട്: ദൈവപുരുഷാ, വേഗത്തിൽ ഇറങ്ങിവരുവാന്‍ രാജാവ് കല്പിക്കുന്നു എന്നു പറഞ്ഞു."},{"number":12,"verse":"ഏലീയാവ് അവനോട്: ഞാന്‍ ദൈവപുരുഷനെങ്കിൽ ആകാശത്തുനിന്നു തീ ഇറങ്ങി നിന്നെയും നിന്‍റെ അമ്പതു ആളെയും ദഹിപ്പിക്കട്ടെ എന്നുത്തരം പറഞ്ഞു; ഉടനെ ദൈവത്തിന്‍റെ തീ ആകാശത്തുനിന്ന് ഇറങ്ങി അവനെയും അവന്‍റെ അമ്പത് ആളെയും ദഹിപ്പിച്ചു കളഞ്ഞു."},{"number":13,"verse":"മൂന്നാമതും അവന്‍ അമ്പതു പേര്‍ക്ക് അധിപതിയായ ഒരുത്തനെയും അവന്‍റെ അമ്പതു ആളെയും അയച്ചു; ഈ മൂന്നാമത്തെ അമ്പതു പേര്‍ക്ക് അധിപതിയായവന്‍ ചെന്ന് ഏലീയാവിന്‍റെ മുമ്പിൽ മുട്ടുകുത്തി അവനോട്: ദൈവപുരുഷനായുള്ളോവേ, എന്‍റെ പ്രാണനെയും നിന്‍റെ ദാസന്മാരായ ഈ അമ്പതു ആളുടെ പ്രാണനെയും ആദരിക്കേണമേ."},{"number":14,"verse":"ആകാശത്തുനിന്നു തീ ഇറങ്ങി അമ്പതു പേര്‍ക്കധിപതിമാരായ മുമ്പിലത്തെ രണ്ടു പേരെയും അവരുടെ അമ്പതീത് ആളെയും ദഹിപ്പിച്ചുകളഞ്ഞുവല്ലോ; എന്നാൽ എന്‍റെ പ്രാണനെ ആദരിക്കേണമേ എന്ന് അപേക്ഷിച്ചു."},{"number":15,"verse":"അപ്പോള്‍ യഹോവയുടെ ദൂതന്‍ ഏലീയാവോട്: ഇവനോടുകൂടെ പോക; അവനെ ഭയപ്പെടേണ്ടാ എന്നു പറഞ്ഞു. അങ്ങനെ അവന്‍ എഴുന്നേറ്റ് അവനോടുകൂടെ രാജാവിന്‍റെ അടുക്കൽ ചെന്നു."},{"number":16,"verse":"അവനോട്: യഹോവ ഇപ്രകാരം അരുളിച്ചെയ്യുന്നു: അരുളപ്പാടു ചോദിപ്പാന്‍ യിസ്രായേലിൽ ദൈവം ഇല്ലാഞ്ഞിട്ടോ നീ എക്രോനിലെ ദേവനായ ബാൽസെബൂബിനോട് അരുളപ്പാടു ചോദിപ്പാന്‍ ദൂതന്മാരെ അയച്ചത്? ഇതുനിമിത്തം നീ കയറിയിരിക്കുന്ന കട്ടിലിൽനിന്ന് ഇറങ്ങാതെ നിശ്ചയമായി മരിക്കും."},{"number":17,"verse":"ഏലീയാവു പറഞ്ഞ യഹോവയുടെ വചനപ്രകാരംതന്നെ അവന്‍ മരിച്ചുപോയി; അവനു മകനില്ലായ്കകൊണ്ട് അവനു പകരം യെഹോരാം യെഹൂദാരാജാവായ യെഹോശാഫാത്തിന്‍റെ മകനായ യെഹോരാമിന്‍റെ രണ്ടാം ആണ്ടിൽ രാജാവായി."},{"number":18,"verse":"അഹസ്യാവ് ചെയ്ത മറ്റുള്ള വൃത്താന്തങ്ങള്‍ യിസ്രായേൽരാജാക്കന്മാരുടെ വൃത്താന്തപുസ്തകത്തിൽ എഴുതിയിരിക്കുന്നുവല്ലോ."}]}
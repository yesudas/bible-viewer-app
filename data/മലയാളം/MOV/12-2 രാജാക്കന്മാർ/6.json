{"bibleAbbr":"MOV","bookName":"2 രാജാക്കന്മാർ","bookEnglishName":"2 Kings","chapterNumber":6,"verses":[{"number":1,"verse":"പ്രവാചകശിഷ്യന്മാര്‍ എലീശായോട്: ഞങ്ങള്‍ പാര്‍ക്കുന്ന ഈ സ്ഥലം ഞങ്ങള്‍ക്കു തീരെ ഇടുക്കമായിരിക്കുന്നു എന്നു നീ കാണുന്നുവല്ലോ."},{"number":2,"verse":"ഞങ്ങള്‍ യോര്‍ദ്ദാനോളം ചെന്ന് അവിടെനിന്ന് ഓരോരുത്തന്‍ ഓരോ മരം കൊണ്ടുവന്നു ഞങ്ങള്‍ക്കു പാര്‍ക്കേണ്ടതിന് ഒരു സ്ഥലം ഉണ്ടാക്കട്ടെ എന്നു ചോദിച്ചു. പോകുവിന്‍ എന്ന് അവന്‍ പറഞ്ഞു."},{"number":3,"verse":"അവരിൽ ഒരുത്തന്‍: ദയ ചെയ്ത് അടിയങ്ങളോടുകൂടെ പോരേണമേ എന്ന് അപേക്ഷിച്ചതിനു പോരാം എന്ന് അവന്‍ പറഞ്ഞു."},{"number":4,"verse":"അങ്ങനെ അവന്‍ അവരോടുകൂടെ പോയി; അവര്‍ യോര്‍ദ്ദാങ്കൽ എത്തി മരംമുറിച്ചു."},{"number":5,"verse":"എന്നാൽ ഒരുത്തന്‍ ഒരു മരം മുറിക്കുമ്പോള്‍ കോടാലി ഊരി വെള്ളത്തിൽ വീണു; അയ്യോ കഷ്ടം; യജമാനനേ, അതു വായ്പ വാങ്ങിയതായിരുന്നു എന്ന് അവന്‍ നിലവിളിച്ചു."},{"number":6,"verse":"അത് എവിടെ വീണു എന്നു ദൈവപുരുഷന്‍ ചോദിച്ചു; അവന്‍ ആ സ്ഥലം അവനെ കാണിച്ചു; അവന്‍ ഒരു കോൽ വെട്ടി അവിടെ എറിഞ്ഞു;"},{"number":7,"verse":"ആ ഇരുമ്പു പൊങ്ങിവന്നു. അത് എടുത്തുകൊള്‍ക എന്ന് അവന്‍ പറഞ്ഞു. അവന്‍ കൈ നീട്ടി അതെടുത്തു."},{"number":8,"verse":"അനന്തരം അരാംരാജാവിന് യിസ്രായേലിനോടു യുദ്ധം ഉണ്ടായി; ഇന്നിന്ന സ്ഥലത്തു പാളയം ഇറങ്ങേണം എന്നിങ്ങനെ അവന്‍ തന്‍റെ ഭൃത്യന്മാരുമായി ആലോചന കഴിച്ചു."},{"number":9,"verse":"എന്നാൽ ദൈവപുരുഷന്‍ യിസ്രായേൽരാജാവിനോട്: ഇന്ന സ്ഥലത്തുകൂടി കടക്കാതിരിപ്പാന്‍ സൂക്ഷിക്ക; അരാമ്യര്‍ അവിടേക്ക് വരുന്നുണ്ട് എന്നു പറയിച്ചു."},{"number":10,"verse":"ദൈവപുരുഷന്‍ പറഞ്ഞും പ്രബോധിപ്പിച്ചും ഇരുന്നസ്ഥലത്തേക്കു യിസ്രായേൽരാജാവ് ആളയച്ചു; അങ്ങനെ അവന്‍ ഒരു പ്രാവശ്യമല്ല, രണ്ടു പ്രാവശ്യവുമല്ല തന്നെത്താന്‍ രക്ഷിച്ചത്."},{"number":11,"verse":"ഇതു ഹേതുവായി അരാംരാജാവിന്‍റെ മനസ്സ് ഏറ്റവും കലങ്ങി; അവന്‍ ഭൃത്യന്മാരെ വിളിച്ച് അവരോട്: നമ്മുടെ കൂട്ടത്തിൽ യിസ്രായേൽരാജാവിന്‍റെ പക്ഷക്കാരന്‍ ആരെന്നു നിങ്ങള്‍ പറഞ്ഞുതരികയില്ലയോ എന്നു ചോദിച്ചു."},{"number":12,"verse":"അവന്‍റെ ഭൃത്യന്മാരിൽ ഒരുത്തന്‍: യജമാനനായ രാജാവേ, കാര്യം അങ്ങനെയല്ല; നീ ശയനഗൃഹത്തിൽ സംസാരിക്കുന്ന വാക്കുകള്‍ യിസ്രായേലിലെ പ്രവാചകനായ എലീശാ യിസ്രായേൽരാജാവിനെ അറിയിക്കുന്നു എന്നു പറഞ്ഞു."},{"number":13,"verse":"നിങ്ങള്‍ ചെന്ന് അവന്‍ എവിടെ ഇരിക്കുന്നു എന്നു നോക്കുവിന്‍; ഞാന്‍ ആളയച്ച് അവനെ പിടിപ്പിക്കും എന്ന് അവന്‍ കല്പിച്ചു. അവന്‍ ദോഥാനിൽ ഉണ്ടെന്ന് അവന് അറിവുകിട്ടി."},{"number":14,"verse":"അവന്‍ അവിടേക്കു ശക്തിയുള്ള സൈന്യത്തെ കുതിരകളും രഥങ്ങളുമായി അയച്ചു; അവര്‍ രാത്രിയിൽ ചെന്നു പട്ടണം വളഞ്ഞു."},{"number":15,"verse":"ദൈവപുരുഷന്‍റെ ബാല്യക്കാരന്‍ രാവിലെ എഴുന്നേറ്റു പുറത്തിറങ്ങിയപ്പോള്‍ ഒരു സൈന്യം കുതിരകളും രഥങ്ങളുമായി പട്ടണം വളഞ്ഞിരിക്കുന്നതു കണ്ടു; ബാല്യക്കാരന്‍ അവനോട്: അയ്യോ യജമാനനേ, നാം എന്തു ചെയ്യും എന്നു പറഞ്ഞു."},{"number":16,"verse":"അതിന് അവന്‍: പേടിക്കേണ്ടാ; നമ്മോടുകൂടെയുള്ളവര്‍ അവരോടുകൂടെയുള്ളവരെക്കാള്‍ അധികം എന്നു പറഞ്ഞു."},{"number":17,"verse":"പിന്നെ എലീശാ പ്രാര്‍ഥിച്ചു: യഹോവേ, ഇവന്‍ കാണത്തക്കവണ്ണം ഇവന്‍റെ കണ്ണു തുറക്കേണമേ എന്നു പറഞ്ഞു. യഹോവ ബാല്യക്കാരന്‍റെ കണ്ണു തുറന്നു; എലീശായുടെ ചുറ്റും അഗ്നിമയമായ കുതിരകളും രഥങ്ങളുംകൊണ്ടു മല നിറഞ്ഞിരിക്കുന്നത് അവന്‍ കണ്ടു."},{"number":18,"verse":"അവര്‍ അവന്‍റെ അടുക്കൽ വന്നപ്പോള്‍ എലീശാ യഹോവയോടു പ്രാര്‍ഥിച്ചു: ഈ ജാതിയെ അന്ധത പിടിപ്പിക്കേണമേ എന്നു പറഞ്ഞു. എലീശായുടെ അപേക്ഷപ്രകാരം അവന്‍ അവരെ അന്ധത പിടിപ്പിച്ചു."},{"number":19,"verse":"എലീശാ അവരോട്: ഇതല്ല വഴി; പട്ടണവും ഇതല്ല; എന്‍റെ പിന്നാലെ വരുവിന്‍; നിങ്ങള്‍ അന്വേഷിക്കുന്ന ആളുടെ അടുക്കൽ ഞാന്‍ നിങ്ങളെ കൊണ്ടുപോകാം എന്നു പറഞ്ഞു. അവന്‍ അവരെ ശമര്യയിലേക്കു കൂട്ടിക്കൊണ്ടുപോയി."},{"number":20,"verse":"ശമര്യയിൽ എത്തിയപ്പോള്‍ എലീശാ: യഹോവേ, കാണത്തക്കവണ്ണം ഇവരുടെ കണ്ണ് തുറക്കേണമേ എന്നു പറഞ്ഞു. യഹോവ അവരുടെ കണ്ണു തുറന്നു; അവര്‍ നോക്കിയപ്പോള്‍ തങ്ങള്‍ ശമര്യയുടെ നടുവിൽ നില്ക്കുന്നതു കണ്ടു."},{"number":21,"verse":"യിസ്രായേൽരാജാവ് അവരെ കണ്ടിട്ട് എലീശായോട്: എന്‍റെ പിതാവേ, വെട്ടിക്കളയട്ടെ ഞാന്‍ ഇവരെ വെട്ടിക്കളയട്ടെ എന്നു ചോദിച്ചു."},{"number":22,"verse":"അതിന് അവന്‍: വെട്ടിക്കളയരുത്; നിന്‍റെ വാള്‍കൊണ്ടും വില്ലുകൊണ്ടും പിടിച്ചവരെ നീ വെട്ടിക്കളയുമോ? ഇവര്‍ തിന്നുകുടിച്ച് തങ്ങളുടെ യജമാനന്‍റെ അടുക്കൽ പോകേണ്ടതിന് അപ്പവും വെള്ളവും അവര്‍ക്കു കൊടുക്കുക എന്നു പറഞ്ഞു."},{"number":23,"verse":"അങ്ങനെ അവന്‍ അവര്‍ക്കു വലിയൊരു വിരുന്നൊരുക്കി; അവര്‍ തിന്നുകുടിച്ചശേഷം അവന്‍ അവരെ വിട്ടയച്ചു; അവര്‍ തങ്ങളുടെ യജമാനന്‍റെ അടുക്കൽപോയി. അരാമ്യപ്പടക്കൂട്ടങ്ങള്‍ യിസ്രായേൽദേശത്തേക്കു പിന്നെ വന്നില്ല."},{"number":24,"verse":"അതിന്‍റെശേഷം അരാംരാജാവായ ബെന്‍-ഹദദ് തന്‍റെ സൈന്യത്തെയൊക്കെയും കൂട്ടി പുറപ്പെട്ടുചെന്ന് ശമര്യയെ വളഞ്ഞു."},{"number":25,"verse":"അവര്‍ ശമര്യയെ വളഞ്ഞിരിക്കുമ്പോള്‍ അവിടെ മഹാക്ഷാമം ഉണ്ടായി; ഒരു കഴുതത്തലയ്ക്ക് എണ്‍പതു വെള്ളിക്കാശും കാൽകബ് പ്രാക്കാഷ്ഠത്തിന് അഞ്ചു വെള്ളിക്കാശുംവരെ വിലകയറി."},{"number":26,"verse":"ഒരിക്കൽ യിസ്രായേൽരാജാവ് മതിലിന്മേൽ നടക്കുമ്പോള്‍ ഒരു സ്ത്രീ അവനോട്: യജമാനനായ രാജാവേ, രക്ഷിക്കേണമേ എന്നു നിലവിളിച്ചു."},{"number":27,"verse":"അതിന് അവന്‍: യഹോവ നിന്നെ രക്ഷിക്കുന്നില്ലങ്കിൽ ഞാന്‍ എവിടെനിന്നു തന്നു നിന്നെ രക്ഷിക്കേണ്ടൂ? കളപ്പുരയിൽനിന്നോ മുന്തിരിച്ചക്കിൽനിന്നോ എന്നുചോദിച്ചു."},{"number":28,"verse":"രാജാവ് പിന്നെയും അവളോട്: നിന്‍റെ സങ്കടം എന്ത് എന്നു ചോദിച്ചതിന് അവള്‍: ഈ സ്ത്രീ എന്നോട്: നിന്‍റെ മകനെ കൊണ്ടുവാ; ഇന്നു നമുക്ക് അവനെ തിന്നാം; നാളെ എന്‍റെ മകനെ തിന്നാം എന്നു പറഞ്ഞു."},{"number":29,"verse":"അങ്ങനെ ഞങ്ങള്‍ എന്‍റെ മകനെ പുഴുങ്ങിത്തിന്നു; പിറ്റന്നാള്‍ ഞാന്‍ അവളോട്: നിന്‍റെ മകനെ കൊണ്ടുവാ; നമുക്ക് അവനെയും തിന്നാം എന്നു പറഞ്ഞാറെ അവള്‍ തന്‍റെ മകനെ ഒളിപ്പിച്ചുകളഞ്ഞു എന്നു പറഞ്ഞു."},{"number":30,"verse":"സ്ത്രീയുടെ വാക്കു കേട്ടപ്പോള്‍ രാജാവ് വസ്ത്രം കീറി; അവന്‍ മതിലിന്മേൽ നടന്നു പോകയായിരുന്നു; ജനം അവനെ നോക്കിയപ്പോള്‍ അവന്‍ അകമേ ദേഹം പറ്റെ രട്ടുടുത്തിരിക്കുന്നതു കണ്ടു."},{"number":31,"verse":"ശാഫാത്തിന്‍റെ മകനായ എലീശായുടെ തല ഇന്ന് അവന്‍റെ ഉടലിന്മേൽ ഇരുന്നാൽ ദൈവം എന്നോടു തക്കവണ്ണവും അധികവും ചെയ്യട്ടെ എന്ന് അവന്‍ പറഞ്ഞു."},{"number":32,"verse":"എലീശാ തന്‍റെ വീട്ടിൽ മൂപ്പന്മാരോടുകൂടെ ഇരിക്കുമ്പോള്‍ രാജാവ് ഒരാളെ തനിക്കു മുമ്പായി അയച്ചു; ദൂതന്‍ എലീശായുടെ അടുക്കൽ എത്തുന്നതിന് മുമ്പേ അവന്‍ മൂപ്പന്മാരോട്: എന്‍റെ തല എടുത്തുകളവാന്‍ ആ കൊലപാതകപുത്രന്‍ ആളയച്ചിരിക്കുന്നതു നിങ്ങള്‍ കണ്ടുവോ? നോക്കുവിന്‍ ദൂതന്‍ വരുമ്പോള്‍ നിങ്ങള്‍ വാതിൽ അടച്ചു വാതിൽക്കൽ അവനെ തടുത്തുകൊള്‍വിന്‍; അവന്‍റെ യജമാനന്‍റെ കാലൊച്ച അവന്‍റെ പിമ്പിൽ കേള്‍ക്കുന്നുണ്ടല്ലോ എന്നു പറഞ്ഞു."},{"number":33,"verse":"അവന്‍ അവരോടു സംസാരിച്ചുകൊണ്ടിരിക്കുമ്പോള്‍ ദൂതന്‍ അവന്‍റെ അടുക്കൽ എത്തി; ഇതാ, ഈ അനര്‍ഥം യഹോവയാൽ വരുന്നു; ഞാന്‍ ഇനി യഹോവയെ കാത്തിരിക്കുന്നത് എന്തിന് എന്നു രാജാവ് പറഞ്ഞു."}]}
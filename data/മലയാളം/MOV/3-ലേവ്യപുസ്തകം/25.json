{"bibleAbbr":"MOV","bookName":"ലേവ്യപുസ്തകം","bookEnglishName":"Leviticus","chapterNumber":25,"verses":[{"number":1,"verse":"യഹോവ സീനായിപര്‍വതത്തിൽ വച്ചു മോശെയോട് അരുളിച്ചെയ്തത്:"},{"number":2,"verse":"നീ യിസ്രായേൽമക്കളോടു പറയേണ്ടത് എന്തെന്നാൽ: ഞാന്‍ നിങ്ങള്‍ക്കു തരുന്ന ദേശത്തു നിങ്ങള്‍ എത്തിയശേഷം ദേശം യഹോവയ്ക്കു ശബ്ബത്ത് ആചരിക്കേണം."},{"number":3,"verse":"ആറു സംവത്സരം നിന്‍റെ നിലം വിതയ്ക്കേണം; അവ്വണ്ണം ആറു സംവത്സരം നിന്‍റെ മുന്തിരിത്തോട്ടം വള്ളിത്തല മുറിച്ച് അനുഭവം എടുക്കേണം."},{"number":4,"verse":"ഏഴാം സംവത്സരത്തിലോ ദേശത്തിനു സ്വസ്ഥതയുള്ള ശബ്ബത്തായ യഹോവയുടെ ശബ്ബത്ത് ആയിരിക്കേണം; നിന്‍റെ നിലം വിതയ്ക്കയും മുന്തിരിത്തോട്ടം വള്ളിത്തല മുറിക്കയും ചെയ്യരുത്."},{"number":5,"verse":"നിന്‍റെ കൊയ്ത്തിന്‍റെ പടുവിളവു കൊയ്യുകയും വള്ളിത്തല മുറിക്കാത്ത മുന്തിരിത്തോട്ടത്തിലെ പഴം പറിക്കയും അരുത്; അതു ദേശത്തിന് ശബ്ബത്താണ്ട് ആകുന്നു."},{"number":6,"verse":"ദേശത്തിന്‍റെ ശബ്ബത്തിൽ താനേ വിളയുന്നതു നിങ്ങളുടെ ആഹാരമായിരിക്കേണം; നിനക്കും നിന്‍റെ ദാസനും ദാസിക്കും കൂലിക്കാരനും നിന്നോടുകൂടെ പാര്‍ക്കുന്ന പരദേശിക്കും"},{"number":7,"verse":"നിന്‍റെ കന്നുകാലിക്കും കാട്ടുമൃഗത്തിനും അതിന്‍റെ അനുഭവമൊക്കെയും ആഹാരമായിരിക്കേണം."},{"number":8,"verse":"പിന്നെ ഏഴു ശബ്ബത്താണ്ടായ ഏഴേഴു സംവത്സരം എണ്ണേണം; അങ്ങനെ ഏഴു ശബ്ബത്താണ്ടായ നാൽപ്പത്തൊമ്പതു സംവത്സരം കഴിയേണം."},{"number":9,"verse":"അപ്പോള്‍ ഏഴാം മാസം പത്താം തീയതി മഹാധ്വനികാഹളം ധ്വനിപ്പിക്കേണം; പാപപരിഹാരദിവസത്തിൽ നിങ്ങള്‍ നിങ്ങളുടെ ദേശത്ത് എല്ലാടവും കാഹളം ധ്വനിപ്പിക്കേണം."},{"number":10,"verse":"അമ്പതാം സംവത്സരത്തെ ശുദ്ധീകരിച്ചു ദേശത്തെല്ലാടവും സകല നിവാസികള്‍ക്കും സ്വാതന്ത്ര്യം പ്രസിദ്ധമാക്കേണം; അതു നിങ്ങള്‍ക്കു യോബേൽസംവത്സരമായിരിക്കേണം: നിങ്ങള്‍ താന്താന്‍റെ അവകാശത്തിലേക്കു മടങ്ങിപ്പോകേണം; ഓരോരുത്തന്‍ താന്താന്‍റെ കുടുംബത്തിലേക്കും മടങ്ങിപ്പോകേണം."},{"number":11,"verse":"അമ്പതാം സംവത്സരം നിങ്ങള്‍ക്കു യോബേൽസംവത്സരമായിരിക്കേണം; അതിൽ നിങ്ങള്‍ വിതയ്ക്കയോ പടുവിളവു കൊയ്കയോ വള്ളിത്തല മുറിക്കാത്ത മുന്തിരിവള്ളിയുടെ പഴം പറിക്കയോ ചെയ്യരുത്."},{"number":12,"verse":"അതു യോബേൽസംവത്സരം ആകുന്നു; അതു നിങ്ങള്‍ക്കു വിശുദ്ധമായിരിക്കേണം; ആയാണ്ടത്തെ അനുഭവം നിങ്ങള്‍ വയലിൽനിന്നുതന്നെ എടുത്തു തിന്നേണം."},{"number":13,"verse":"ഇങ്ങനെയുള്ള യോബേൽസംവത്സരത്തിൽ നിങ്ങള്‍ താന്താന്‍റെ അവകാശത്തി ലേക്കു മടങ്ങിപ്പോകേണം."},{"number":14,"verse":"കൂട്ടുകാരന് എന്തെങ്കിലും വില്ക്കയോ കൂട്ടുകാരനോട് എന്തെങ്കിലും വാങ്ങുകയോ ചെയ്താൽ നിങ്ങള്‍ തമ്മിൽ തമ്മിൽ അന്യായം ചെയ്യരുത്."},{"number":15,"verse":"യോബേൽസംവത്സരത്തിന്‍റെ പിമ്പുള്ള സംവത്സരങ്ങളുടെ സംഖ്യക്ക് ഒത്തവണ്ണം നിന്‍റെ കൂട്ടുകാരനോടു വാങ്ങേണം; അനുഭവമുള്ള സംവത്സരങ്ങളുടെ സംഖ്യക്ക് ഒത്തവണ്ണം അവന്‍ നിനക്കു വില്ക്കേണം."},{"number":16,"verse":"സംവത്സരങ്ങള്‍ ഏറിയിരുന്നാൽ വില ഉയര്‍ത്തേണം; സംവത്സരങ്ങള്‍ കുറഞ്ഞിരുന്നാൽ വില താഴ്ത്തേണം; അനുഭവത്തിന്‍റെ കാലസംഖ്യക്ക് ഒത്തവണ്ണം അവന്‍ നിനക്കു വില്ക്കുന്നു."},{"number":17,"verse":"ആകയാൽ നിങ്ങള്‍ തമ്മിൽ തമ്മിൽ അന്യായം ചെയ്യരുത്; നിന്‍റെ ദൈവത്തെ ഭയപ്പെടേണം; ഞാന്‍ നിങ്ങളുടെ ദൈവമായ യഹോവ ആകുന്നു."},{"number":18,"verse":"അതുകൊണ്ടു നിങ്ങള്‍ എന്‍റെ കല്പനകള്‍ അനുസരിച്ച് എന്‍റെ വിധികള്‍ പ്രമാണിച്ച് ആചരിക്കേണം; എന്നാൽ നിങ്ങള്‍ ദേശത്തു നിര്‍ഭയം വസിക്കും."},{"number":19,"verse":"ഭൂമി അതിന്‍റെ ഫലം തരും; നിങ്ങള്‍ തൃപ്തിയായി ഭക്ഷിച്ച് അതിൽ നിര്‍ഭയം വസിക്കും."},{"number":20,"verse":"എന്നാൽ ഏഴാം സംവത്സരത്തിൽ ഞങ്ങള്‍ എന്തു ഭക്ഷിക്കും? ഞങ്ങള്‍ വിതയ്ക്കയും ഞങ്ങളുടെ അനുഭവമെടുക്കയും ചെയ്യരുതല്ലോ എന്നു നിങ്ങള്‍ പറയുന്നുവെങ്കിൽ"},{"number":21,"verse":"ഞാന്‍ ആറാം സംവത്സരത്തിൽ നിങ്ങള്‍ക്ക് എന്‍റെ അനുഗ്രഹം അരുളുകയും അതു മൂന്നു സംവത്സരത്തേക്കുള്ള അനുഭവം തരികയും ചെയ്യും."},{"number":22,"verse":"എട്ടാം സംവത്സരത്തിൽ നിങ്ങള്‍ വിതയ്ക്കയും ഒമ്പതാം സംവത്സരംവരെ പഴയ അനുഭവംകൊണ്ട് ഉപജീവിക്കയും വേണം; അതിന്‍റെ അനുഭവം വരുംവരെ പഴയതുകൊണ്ട് ഉപജീവിച്ചുകൊള്ളേണം."},{"number":23,"verse":"നിലം ജന്മം വില്ക്കരുത്; ദേശം എനിക്കുള്ളത് ആകുന്നു; നിങ്ങള്‍ എന്‍റെ അടുക്കൽ പരദേശികളും വന്നുപാര്‍ക്കുന്നവരും അത്രേ."},{"number":24,"verse":"നിങ്ങളുടെ അവകാശമായ ദേശത്തൊക്കെയും നിലത്തിനു വീണ്ടെടുപ്പു സമ്മതിക്കേണം."},{"number":25,"verse":"നിന്‍റെ സഹോദരന്‍ ദരിദ്രനായിത്തീര്‍ന്നു തന്‍റെ അവകാശത്തിൽ ഏതാനും വിറ്റാൽ അവന്‍റെ അടുത്ത ചാര്‍ച്ചക്കാരന്‍ വന്നു സഹോദരന്‍ വിറ്റതു വീണ്ടുകൊള്ളേണം."},{"number":26,"verse":"എന്നാൽ വീണ്ടുകൊള്ളുവാന്‍ അവനാരും ഇല്ലാതിരിക്കയും താന്‍തന്നെ വകയുള്ളവനായി വീണ്ടുകൊള്ളുവാന്‍ പ്രാപ്തനാകയും ചെയ്താൽ"},{"number":27,"verse":"അവന്‍ അതു വിറ്റശേഷമുള്ള സംവത്സരം കണക്കുകൂട്ടി മിച്ചമുള്ളത് അതു വാങ്ങിയിരുന്ന ആള്‍ക്കു മടക്കിക്കൊടുത്തു തന്‍റെ അവകാശത്തിലേക്കു മടങ്ങിവരേണം."},{"number":28,"verse":"എന്നാൽ മടക്കിക്കൊടുപ്പാന്‍ അവനു പ്രാപ്തിയില്ല എങ്കിൽ വിറ്റുപോയതു യോബേൽസംവത്സരംവരെ വാങ്ങിയവന്‍റെ കൈയിൽ ഇരിക്കേണം; യോബേൽസംവത്സരത്തിൽ അത് ഒഴിഞ്ഞുകൊടുക്കയും അവന്‍ തന്‍റെ അവകാശത്തിലേക്കു മടങ്ങിവരികയും വേണം."},{"number":29,"verse":"ഒരുത്തന്‍ മതിലുള്ള പട്ടണത്തിൽ ഒരു വീടു വിറ്റാൽ വിറ്റശേഷം ഒരു സംവത്സരത്തിനകം അവന് അതു വീണ്ടുകൊള്ളാം; വീണ്ടുകൊള്ളുവാന്‍ ഒരു സംവത്സരത്തെ അവധി ഉണ്ട്."},{"number":30,"verse":"ഒരു സംവത്സരം മുഴുവനും തികയുവോളം വീണ്ടുകൊണ്ടില്ലങ്കിൽ മതിലുള്ള പട്ടണത്തിലെ വീട്, വാങ്ങിയവനു തലമുറതലമുറയായി എന്നും സ്ഥിരമായിരിക്കേണം; യോബേൽസംവത്സരത്തിൽ അത് ഒഴിഞ്ഞുകൊടുക്കേണ്ടാ."},{"number":31,"verse":"മതിലില്ലാത്ത ഗ്രാമങ്ങളിലെ വീടുകളോ ദേശത്തുള്ള നിലത്തിനു സമമായി വിചാരിക്കേണം; അവയ്ക്കു വീണ്ടെടുപ്പ് ഉണ്ട്; യോബേൽസംവത്സരത്തിൽ അവയെ ഒഴിഞ്ഞുകൊടുക്കേണം."},{"number":32,"verse":"എന്നാൽ ലേവ്യരുടെ പട്ടണങ്ങളും അവരുടെ അവകാശമായ പട്ടണങ്ങളിലെ വീടുകളും ലേവ്യര്‍ക്ക് എപ്പോഴെങ്കിലും വീണ്ടുകൊള്ളാം."},{"number":33,"verse":"ലേവ്യരിൽ ഒരുത്തന്‍ വീണ്ടുകൊള്ളുന്നു എങ്കിൽ വിറ്റുപോയ വീടും അവന്‍റെ അവകാശമായ പട്ടണവും യോബേൽ സംവത്സരത്തിൽ ഒഴിഞ്ഞുകൊടുക്കേണം; ലേവ്യരുടെ പട്ടണങ്ങളിലെ വീടുകള്‍ യിസ്രായേൽമക്കളുടെ ഇടയിൽ അവര്‍ക്കുള്ള അവകാശമല്ലോ."},{"number":34,"verse":"എന്നാൽ അവരുടെ പട്ടണങ്ങളോടു ചേര്‍ന്നിരിക്കുന്ന പുല്പുറമായ ഭൂമി വില്ക്കരുത്; അത് അവര്‍ക്കു ശാശ്വതാവകാശം ആകുന്നു."},{"number":35,"verse":"നിന്‍റെ സഹോദരന്‍ ദരിദ്രനായിത്തീര്‍ന്നു നിന്‍റെ അടുക്കൽവച്ചു ക്ഷയിച്ചുപോയാൽ നീ അവനെ താങ്ങേണം; അന്യനും പരദേശിയും എന്നപോലെ അവന്‍ നിന്‍റെ അടുക്കൽ പാര്‍ക്കേണം."},{"number":36,"verse":"അവനോടു പലിശയും ലാഭവും വാങ്ങരുത്; നിന്‍റെ ദൈവത്തെ ഭയപ്പെടേണം; നിന്‍റെ സഹോദരന്‍ നിന്‍റെ അടുക്കൽ പാര്‍ക്കേണം."},{"number":37,"verse":"നിന്‍റെ പണം പലിശയ്ക്കു കൊടുക്കരുത്; നിന്‍റെ ആഹാരം അവനു ലാഭത്തിനായി കൊടുക്കയും അരുത്."},{"number":38,"verse":"ഞാന്‍ നിങ്ങള്‍ക്കു കനാന്‍ദേശം തരുവാനും നിങ്ങളുടെ ദൈവമായിരിപ്പാനും നിങ്ങളെ മിസ്രയീംദേശത്തുനിന്നു കൊണ്ടുവന്ന നിങ്ങളുടെ ദൈവമായ യഹോവ ആകുന്നു."},{"number":39,"verse":"നിന്‍റെ സഹോദരന്‍ ദരിദ്രനായിത്തീര്‍ന്നു തന്നെത്താന്‍ നിനക്കു വിറ്റാൽ അവനെക്കൊണ്ട് അടിമവേല ചെയ്യിക്കരുത്."},{"number":40,"verse":"കൂലിക്കാരന്‍ എന്നപോലെയും വന്നുപാര്‍ക്കുന്നവന്‍ എന്നപോലെയും അവന്‍ നിന്‍റെ അടുക്കൽ ഇരുന്നു യോബേൽസംവത്സരംവരെ നിന്നെ സേവിക്കേണം."},{"number":41,"verse":"പിന്നെ അവന്‍ തന്‍റെ മക്കളുമായി നിന്നെ വിട്ടു തന്‍റെ കുടുംബത്തിലേക്ക് മടങ്ങിപ്പോകേണം; തന്‍റെ പിതാക്കന്മാരുടെ അവകാശത്തിലേക്ക് അവന്‍ മടങ്ങിപ്പോകേണം."},{"number":42,"verse":"അവര്‍ മിസ്രയീംദേശത്തുനിന്നു ഞാന്‍ കൊണ്ടുവന്ന എന്‍റെ ദാസന്മാര്‍ ആകകൊണ്ട് അവരെ അടിമകളായി വില്ക്കരുത്."},{"number":43,"verse":"അവനോടു കാഠിന്യം പ്രവര്‍ത്തിക്കരുത്; നിന്‍റെ ദൈവത്തെ ഭയപ്പെടേണം."},{"number":44,"verse":"നിന്‍റെ അടിയാരും അടിയാട്ടികളും നിങ്ങള്‍ക്കു ചുറ്റുമുള്ള ജാതികളിൽനിന്ന് ആയിരിക്കേണം; അവരിൽനിന്ന് അടിയാരെയും അടിയാട്ടികളെയും കൊള്ളേണം."},{"number":45,"verse":"അവ്വണ്ണം നിങ്ങളുടെ ഇടയിൽ വന്നുപാര്‍ക്കുന്ന അന്യജാതിക്കാരുടെ മക്കളിൽ നിന്നും അവര്‍ നിങ്ങളുടെ ദേശത്തു ജനിപ്പിച്ചവരും നിങ്ങളോടുകൂടെ ഇരിക്കുന്നവരുമായ അവരുടെ കുടുംബങ്ങളിൽനിന്നും നിങ്ങള്‍ വാങ്ങേണം; അവര്‍ നിങ്ങള്‍ക്ക് അവകാശമായിരിക്കേണം;"},{"number":46,"verse":"നിങ്ങളുടെശേഷം നിങ്ങളുടെ മക്കള്‍ക്കും അവകാശമായിരിക്കേണ്ടതിനു നിങ്ങള്‍ അവരെ അവകാശമാക്കിക്കൊള്ളേണം; അവര്‍ എന്നും നിങ്ങള്‍ക്ക് അടിമകളായിരിക്കേണം; യിസ്രായേൽമക്കളായ നിങ്ങളുടെ സഹോദരന്മാരോടോ നിങ്ങള്‍ കാഠിന്യം പ്രവര്‍ത്തിക്കരുത്."},{"number":47,"verse":"നിന്നോടുകൂടെയുള്ള പരദേശിയോ അന്യനോ സമ്പന്നനാകയും അവന്‍റെ അടുക്കലുള്ള നിന്‍റെ സഹോദരന്‍ ദരിദ്രനായിത്തീര്‍ന്നു തന്നെത്താന്‍ അന്യനോ പരദേശിക്കോ അന്യന്‍റെ സന്തതിക്കോ വില്ക്കയും ചെയ്താൽ"},{"number":48,"verse":"അവന്‍ തന്നെത്താന്‍ വിറ്റശേഷം അവനെ വീണ്ടെടുക്കാം; അവന്‍റെ സഹോദരന്മാരിൽ ഒരുത്തന് അവനെ വീണ്ടെടുക്കാം."},{"number":49,"verse":"അവന്‍റെ പിതൃവ്യനോ പിതൃവ്യന്‍റെ പുത്രനോ അവനെ വീണ്ടെടുക്കാം; അല്ലെങ്കിൽ അവന്‍റെ കുടുംബത്തിൽ അവന്‍റെ അടുത്ത ചാര്‍ച്ചക്കാരിൽ ഒരുത്തന് അവനെ വീണ്ടെടുക്കാം; അവനു പ്രാപ്തിയുണ്ടെങ്കിൽ തന്നെത്താന്‍ വീണ്ടെടുക്കാം."},{"number":50,"verse":"അവന്‍ തന്നെ വിറ്റ സംവത്സരംമുതൽ യോബേൽസംവത്സരംവരെയുള്ള കാലക്കണക്കു തന്നെ വാങ്ങിയവനുമായി കൂട്ടിനോക്കേണം; അവന്‍റെ വില സംവത്സരസംഖ്യക്ക് ഒത്തവണ്ണം ആയിരിക്കേണം; അവന്‍ ഒരു കൂലിക്കാരന്‍റെ കാലത്തിന് ഒത്തവണ്ണം അവന്‍റെ അടുക്കൽ പാര്‍ക്കേണം."},{"number":51,"verse":"സംവത്സരം ഏറെയുണ്ടെങ്കിൽ അതിനു തക്കവണ്ണം അവന്‍ തന്‍റെ വീണ്ടെടുപ്പുവില തനിക്കു കിട്ടിയ പണത്തിൽനിന്നു മടക്കിക്കൊടുക്കേണം."},{"number":52,"verse":"യോബേൽസംവത്സരംവരെ ശേഷിക്കുന്ന സംവത്സരം കുറെമാത്രം എങ്കിൽ അവനുമായി കണക്കുകൂട്ടി സംവത്സരങ്ങള്‍ക്ക് ഒത്തവണ്ണം തന്‍റെ വീണ്ടെടുപ്പുവില മടക്കിക്കൊടുക്കേണം."},{"number":53,"verse":"അവന്‍ ആണ്ടോടാണ്ട് കൂലിക്കാരന്‍ എന്നപോലെ അവന്‍റെ അടുക്കൽ ഇരിക്കേണം; നീ കാണ്‍കെ അവന്‍ അവനോടു കാഠിന്യം പ്രവര്‍ത്തിക്കരുത്."},{"number":54,"verse":"ഇങ്ങനെ അവന്‍ വീണ്ടെടുക്കപ്പെടാതെയിരുന്നാൽ അവനും അവനോടുകൂടെ അവന്‍റെ മക്കളും യോബേൽസംവത്സരത്തിൽ പുറപ്പെട്ടു പോകേണം."},{"number":55,"verse":"യിസ്രായേൽമക്കള്‍ എനിക്കു ദാസന്മാര്‍ ആകുന്നു; അവര്‍ മിസ്രയീംദേശത്തുനിന്നു ഞാന്‍ കൊണ്ടുവന്ന എന്‍റെ ദാസന്മാര്‍; ഞാന്‍ നിങ്ങളുടെ ദൈവമായ യഹോവ ആകുന്നു."}]}
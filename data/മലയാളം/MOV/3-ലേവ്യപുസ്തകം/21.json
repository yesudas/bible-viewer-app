{"bibleAbbr":"MOV","bookName":"ലേവ്യപുസ്തകം","bookEnglishName":"Leviticus","chapterNumber":21,"verses":[{"number":1,"verse":"യഹോവ പിന്നെയും മോശെയോട് അരുളിച്ചെയ്തത്: അഹരോന്‍റെ പുത്രന്മാരായ പുരോഹിതന്മാരോടു പറയേണ്ടതെന്തെന്നാൽ: പുരോഹിതന്‍ തന്‍റെ ജനത്തിൽ ഒരുവന്‍റെ ശവത്താൽ തന്നെത്താന്‍ മലിനമാക്കരുത്."},{"number":2,"verse":"എന്നാൽ തന്‍റെ അമ്മ, അപ്പന്‍, മകന്‍, മകള്‍, സഹോദരന്‍,"},{"number":3,"verse":"തനിക്കടുത്തവളും ഭര്‍ത്താവില്ലാത്ത കന്യകയുമായ സഹോദരി എന്നിങ്ങനെയുള്ള ഉറ്റ ചാര്‍ച്ചക്കാരാൽ അവനു മലിനനാകാം."},{"number":4,"verse":"അവന്‍ തന്‍റെ ജനത്തിൽ പ്രമാണിയായിരിക്കയാൽ തന്നെത്താന്‍ മലിനമാക്കി അശുദ്ധനാക്കരുത്."},{"number":5,"verse":"അവര്‍ തലമുടി വടിക്കയും താടിയുടെ അറ്റം കത്രിക്കയും ശരീരത്തിൽ മുറിവുണ്ടാക്കുകയും അരുത്;"},{"number":6,"verse":"തങ്ങളുടെ ദൈവത്തിന്‍റെ നാമത്തെ അശുദ്ധമാക്കാതെ തങ്ങളുടെ ദൈവത്തിനു വിശുദ്ധന്മാരായിരിക്കേണം; അവര്‍ തങ്ങളുടെ ദൈവത്തിന്‍റെ ഭോജനമായ യഹോവയുടെ ദഹനയാഗങ്ങള്‍ അര്‍പ്പിക്കുന്നു; ആകയാൽ അവര്‍ വിശുദ്ധന്മാരായിരിക്കേണം."},{"number":7,"verse":"വേശ്യയെയോ ദുര്‍ന്നടപ്പുകാരത്തിയെയോ അവര്‍ വിവാഹം കഴിക്കരുത്; ഭര്‍ത്താവ് ഉപേക്ഷിച്ചുകളഞ്ഞവളെയും വിവാഹം കഴിക്കരുത്; അവന്‍ തന്‍റെ ദൈവത്തിനു വിശുദ്ധന്‍ ആകുന്നു."},{"number":8,"verse":"അതുകൊണ്ട് നീ അവനെ ശുദ്ധീകരിക്കേണം; അവന്‍ നിന്‍റെ ദൈവത്തിനു ഭോജനം അര്‍പ്പിക്കുന്നവനാകയാൽ നീ അവനെ ശുദ്ധീകരിക്കേണം; അവന്‍ നിനക്കു വിശുദ്ധനായിരിക്കേണം; നിങ്ങളെ ശുദ്ധീകരിക്കുന്ന യഹോവയായ ഞാന്‍ വിശുദ്ധന്‍ ആകുന്നു."},{"number":9,"verse":"പുരോഹിതന്‍റെ മകള്‍ ദുര്‍ന്നടപ്പു ചെയ്തു തന്നെത്താന്‍ അശുദ്ധയാക്കിയാൽ അവള്‍ തന്‍റെ അപ്പനെ അശുദ്ധനാക്കുന്നു; അവളെ തീയിൽ ഇട്ടു ചുട്ടുകളയേണം."},{"number":10,"verse":"അഭിഷേകതൈലം തലയിൽ ഒഴിക്കപ്പെട്ടവനും വസ്ത്രം ധരിപ്പാന്‍ പ്രതിഷ്ഠിക്കപ്പെട്ടവനുമായി തന്‍റെ സഹോദരന്മാരിൽ മഹാപുരോഹിതനായവന്‍ തന്‍റെ തലമുടി പിച്ചിപ്പറിക്കയും വസ്ത്രം കീറുകയും അരുത്."},{"number":11,"verse":"അവന്‍ യാതൊരു ശവത്തോടും അടുക്കുകയും തന്‍റെ അപ്പനാലോ അമ്മയാലോ അശുദ്ധനാകയും അരുത്."},{"number":12,"verse":"വിശുദ്ധമന്ദിരം വിട്ട് അവന്‍ പുറത്തിറങ്ങുകയും തന്‍റെ ദൈവത്തിന്‍റെ വിശുദ്ധമന്ദിരം അശുദ്ധമാക്കുകയും അരുത്; അവന്‍റെ ദൈവത്തിന്‍റെ അഭിഷേകതൈലമായ സംസ്കാരം അവന്‍റെമേൽ ഇരിക്കുന്നു; ഞാന്‍ യഹോവ ആകുന്നു."},{"number":13,"verse":"കന്യകയായ സ്ത്രീയെ മാത്രമേ അവന്‍ വിവാഹം കഴിക്കാവൂ."},{"number":14,"verse":"വിധവ, ഉപേക്ഷിക്കപ്പെട്ടവള്‍, ദുര്‍ന്നടപ്പുകാരത്തി, വേശ്യ ഇങ്ങനെയുള്ളവരെ അവന്‍ വിവാഹം കഴിക്കരുത്; സ്വജനത്തിലുള്ള കന്യകയെ മാത്രമേ വിവാഹം കഴിക്കാവൂ."},{"number":15,"verse":"അവന്‍ തന്‍റെ സന്തതിയെ തന്‍റെ ജനത്തിന്‍റെ ഇടയിൽ അശുദ്ധമാക്കരുത്; ഞാന്‍ അവനെ ശുദ്ധീകരിക്കുന്ന യഹോവ ആകുന്നു."},{"number":16,"verse":"യഹോവ പിന്നെയും മോശെയോട് അരുളിച്ചെയ്തത്:"},{"number":17,"verse":"നീ അഹരോനോടു പറയേണ്ടത് എന്തെന്നാൽ: നിന്‍റെ സന്തതിയിൽ അംഗഹീനനായവന്‍ നിന്‍റെ ദൈവത്തിന്‍റെ ഭോജനം അര്‍പ്പിപ്പാന്‍ ഒരിക്കലും അടുത്തുവരരുത്."},{"number":18,"verse":"അംഗഹീനനായ യാതൊരുത്തനും അടുത്തു വരരുത്; കുരുടന്‍, മുടന്തന്‍, പതിമൂക്കന്‍, അധികാംഗന്‍,"},{"number":19,"verse":"കാലൊടിഞ്ഞവന്‍, കൈയൊടിഞ്ഞവന്‍,"},{"number":20,"verse":"കൂനന്‍, മുണ്ടന്‍, പൂക്കണ്ണന്‍, ചൊറിയന്‍, പൊരിച്ചുണങ്ങന്‍, ഷണ്ഡന്‍ എന്നിങ്ങനെയുള്ളവരും അരുത്."},{"number":21,"verse":"പുരോഹിതനായ അഹരോന്‍റെ സന്തതിയിൽ അംഗഹീനനായ ഒരുത്തനും യഹോവയുടെ ദഹനയാഗങ്ങള്‍ അര്‍പ്പിപ്പാന്‍ അടുത്തുവരരുത്; അവന്‍ അംഗഹീനന്‍; അവന്‍ തന്‍റെ ദൈവത്തിന്‍റെ ഭോജനം അര്‍പ്പിപ്പാന്‍ അടുത്തുവരരുത്."},{"number":22,"verse":"തന്‍റെ ദൈവത്തിന്‍റെ ഭോജനമായ അതിപരിശുദ്ധമായവയും വിശുദ്ധമായവയും അവനു ഭക്ഷിക്കാം."},{"number":23,"verse":"എങ്കിലും തിരശ്ശീലയുടെ അടുക്കൽ ചെല്ലുകയും യാഗപീഠത്തിങ്കൽ അടുത്തുവരികയും അരുത്; അവന്‍ അംഗഹീനനല്ലോ; അവന്‍ എന്‍റെ വിശുദ്ധസാധനങ്ങളെ അശുദ്ധമാക്കരുത്; ഞാന്‍ അവരെ ശുദ്ധീകരിക്കുന്ന യഹോവ ആകുന്നു."},{"number":24,"verse":"മോശെ ഇത് അഹരോനോടും പുത്രന്മാരോടും എല്ലാ യിസ്രായേൽമക്കളോടും പറഞ്ഞു."}]}
{"bibleAbbr":"MOV","bookName":"ലേവ്യപുസ്തകം","bookEnglishName":"Leviticus","chapterNumber":3,"verses":[{"number":1,"verse":"ഒരുവന്‍റെ വഴിപാട് സമാധാനയാഗം ആകുന്നുവെങ്കിൽ കന്നുകാലികളിൽ ഒന്നിനെ അര്‍പ്പിക്കുന്നതായാൽ ആണാകട്ടെ പെണ്ണാകട്ടെ ഊനമില്ലാത്തതിനെ അവന്‍ യഹോവയുടെ സന്നിധിയിൽ അര്‍പ്പിക്കേണം."},{"number":2,"verse":"തന്‍റെ വഴിപാടിന്‍റെ തലയിൽ അവന്‍ കൈ വച്ചു സമാഗമനകൂടാരത്തിന്‍റെ വാതിൽക്കൽവച്ച് അതിനെ അറുക്കേണം; അഹരോന്‍റെ പുത്രന്മാരായ പുരോഹിതന്മാര്‍ അതിന്‍റെ രക്തം യാഗപീഠത്തിന്മേൽ ചുറ്റും തളിക്കേണം."},{"number":3,"verse":"അവന്‍ സമാധാനയാഗത്തിൽനിന്നു കുടൽ പൊതിഞ്ഞിരിക്കുന്ന മേദസ്സും കുടലിന്മേലിരിക്കുന്ന"},{"number":4,"verse":"സകല മേദസ്സും മൂത്രപിണ്ഡം രണ്ടും അവയുടെമേൽ കടിപ്രദേശത്തുള്ള മേദസ്സും മൂത്രപിണ്ഡത്തോടുകൂടെ കരളിന്മേലുള്ള വപയും നീക്കി യഹോവയ്ക്കു ദഹനയാഗമായി അര്‍പ്പിക്കേണം."},{"number":5,"verse":"അഹരോന്‍റെ പുത്രന്മാര്‍ യാഗപീഠത്തിൽ തീയുടെമേലുള്ള വിറകിന്മേൽ ഹോമയാഗത്തിന്മീതെ അതു ദഹിപ്പിക്കേണം; അത് യഹോവയ്ക്കു സൗരഭ്യവാസനയായ ദഹനയാഗം."},{"number":6,"verse":"യഹോവയ്ക്കു സമാധാനയാഗമായുള്ള വഴിപാട് ആട് ആകുന്നു എങ്കിൽ ആണാകട്ടെ പെണ്ണാകട്ടെ ഊനമില്ലാത്തതിനെ അര്‍പ്പിക്കേണം."},{"number":7,"verse":"ഒരു കുഞ്ഞാടിനെ വഴിപാടായിട്ട് അര്‍പ്പിക്കുന്നു എങ്കിൽ അതിനെ യഹോവയുടെ സന്നിധിയിൽ അര്‍പ്പിക്കേണം."},{"number":8,"verse":"തന്‍റെ വഴിപാടിന്‍റെ തലയിൽ അവന്‍ കൈ വച്ചു സമാഗമനകൂടാരത്തിന്‍റെ മുമ്പാകെ അതിനെ അറുക്കേണം; അഹരോന്‍റെ പുത്രന്മാര്‍ അതിന്‍റെ രക്തം യാഗപീഠത്തിന്മേൽ ചുറ്റും തളിക്കേണം."},{"number":9,"verse":"അവന്‍ സമാധാനയാഗത്തിൽനിന്ന് അതിന്‍റെ മേദസ്സും തടിച്ച വാൽ മുഴുവനും - ഇതു തണ്ടെല്ലിങ്കൽനിന്നു പറിച്ചുകളയേണം - കുടൽ പൊതിഞ്ഞിരിക്കുന്ന മേദസ്സും കുടലിന്മേലുള്ള"},{"number":10,"verse":"സകല മേദസ്സും മൂത്രപിണ്ഡം രണ്ടും അവയുടെമേൽ കടിപ്രദേശത്തുള്ള മേദസ്സും മൂത്രപിണ്ഡത്തോടുകൂടെ കരളിന്മേലുള്ള വപയും നീക്കി യഹോവയ്ക്കു ദഹനയാഗമായി അര്‍പ്പിക്കേണം."},{"number":11,"verse":"പുരോഹിതന്‍ അതു യാഗപീഠത്തിന്മേൽ ദഹിപ്പിക്കേണം; അതു യഹോവയ്ക്കു ദഹനയാഗഭോജനം."},{"number":12,"verse":"അവന്‍റെ വഴിപാട് കോലാട് ആകുന്നു എങ്കിൽ അവന്‍ അതിനെ യഹോവയുടെ സന്നിധിയിൽ കൊണ്ടുവരേണം."},{"number":13,"verse":"അതിന്‍റെ തലയിൽ അവന്‍ കൈ വച്ചു സമാഗമനകൂടാരത്തിന്‍റെ മുമ്പാകെ അതിനെ അറുക്കേണം; അഹരോന്‍റെ പുത്രന്മാര്‍ അതിന്‍റെ രക്തം യാഗപീഠത്തിന്മേൽ ചുറ്റും തളിക്കേണം."},{"number":14,"verse":"അതിൽനിന്നു കുടൽ പൊതിഞ്ഞിരിക്കുന്ന മേദസ്സും കുടലിന്മേലുള്ള"},{"number":15,"verse":"സകല മേദസ്സും മൂത്രപിണ്ഡം രണ്ടും അവയുടെമേൽ കടിപ്രദേശത്തുള്ള മേദസ്സും മൂത്രപിണ്ഡങ്ങളോടുകൂടെ കരളിന്മേലുള്ള വപയും നീക്കി അവന്‍ യഹോവയ്ക്കു ദഹനയാഗമായി തന്‍റെ വഴിപാട് അര്‍പ്പിക്കേണം."},{"number":16,"verse":"പുരോഹിതന്‍ അതു യാഗപീഠത്തിന്മേൽ ദഹിപ്പിക്കേണം; അതു സൗരഭ്യവാസനയായ ദഹനയാഗഭോജനം; മേദസ്സൊക്കെയും യഹോവയ്ക്കുള്ളത് ആകുന്നു."},{"number":17,"verse":"മേദസ്സും രക്തവും തിന്നരുത് എന്നുള്ളതു നിങ്ങളുടെ സകല വാസസ്ഥലങ്ങളിലും നിങ്ങള്‍ക്കു തലമുറതലമുറയായി എന്നേക്കുമുള്ള ചട്ടം ആയിരിക്കേണം."}]}
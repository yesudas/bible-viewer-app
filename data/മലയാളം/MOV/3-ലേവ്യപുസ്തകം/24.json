{"bibleAbbr":"MOV","bookName":"ലേവ്യപുസ്തകം","bookEnglishName":"Leviticus","chapterNumber":24,"verses":[{"number":1,"verse":"യഹോവ പിന്നെയും മോശെയോട് അരുളിച്ചെയ്തത് എന്തെന്നാൽ:"},{"number":2,"verse":"ദീപങ്ങള്‍ നിത്യം കത്തിക്കൊണ്ടിരിക്കേണ്ടതിന് യിസ്രായേൽമക്കള്‍ നിലവിളക്കിന് ഇടിച്ചെടുത്ത തെളിവുള്ള ഒലിവെണ്ണ നിന്‍റെ അടുക്കൽ കൊണ്ടുവരേണമെന്ന് അവരോടു കല്പിക്ക."},{"number":3,"verse":"സമാഗമനകൂടാരത്തിൽ സാക്ഷ്യത്തിന്‍റെ തിരശ്ശീലയ്ക്കു പുറത്തു വൈകുന്നേരംമുതൽ രാവിലെവരെ കത്തേണ്ടതിന് അഹരോന്‍ അത് യഹോവയുടെ സന്നിധിയിൽ നിത്യം ഒരുക്കിവയ്ക്കേണം; ഇത് തലമുറതലമുറയായി നിങ്ങള്‍ക്ക് എന്നേക്കുമുള്ള ചട്ടം ആകുന്നു."},{"number":4,"verse":"അവന്‍ നിത്യവും യഹോവയുടെ സന്നിധിയിൽ തങ്കനിലവിളക്കിന്മേൽ ദീപങ്ങള്‍ ഒരുക്കിവയ്ക്കേണം."},{"number":5,"verse":"നീ നേരിയ മാവ് എടുത്ത് അതുകൊണ്ടു പന്ത്രണ്ടു ദോശ ചുടേണം; ഓരോ ദോശ രണ്ടിടങ്ങഴി മാവുകൊണ്ട് ആയിരിക്കേണം."},{"number":6,"verse":"അവയെ യഹോവയുടെ സന്നിധിയിൽ തങ്കമേശമേൽ രണ്ട് അടുക്കായിട്ട് ഓരോ അടുക്കിൽ ആറാറു വീതം വയ്ക്കേണം."},{"number":7,"verse":"ഓരോ അടുക്കിന്മേൽ നിര്‍മ്മലമായ കുന്തുരുക്കം വയ്ക്കേണം; അത് അപ്പത്തിന്മേൽ നിവേദ്യമായി യഹോവയ്ക്കു ദഹനയാഗമായിരിക്കേണം."},{"number":8,"verse":"അവന്‍ അതു നിത്യനിയമമായിട്ടു യിസ്രായേൽമക്കളോടു വാങ്ങി ശബ്ബത്തുതോറും യഹോവയുടെ സന്നിധിയിൽ നിരന്തരമായി അടുക്കിവയ്ക്കേണം."},{"number":9,"verse":"അത് അഹരോനും പുത്രന്മാര്‍ക്കും ഉള്ളതായിരിക്കേണം; അവര്‍ അത് ഒരു വിശുദ്ധസ്ഥലത്തു വച്ച് തിന്നേണം; അത് അവനു ശാശ്വതാവകാശമായി യഹോവയുടെ ദഹനയാഗങ്ങളിൽ അതിവിശുദ്ധം ആകുന്നു."},{"number":10,"verse":"അനന്തരം ഒരു യിസ്രായേല്യസ്ത്രീയുടെയും ഒരു മിസ്രയീമ്യന്‍റെയും മകനായ ഒരുത്തന്‍ യിസ്രായേൽമക്കളുടെ മധ്യേ പുറപ്പെട്ടു; യിസ്രായേല്യസ്ത്രീയുടെ ഈ മകനും ഒരു യിസ്രായേല്യനും തമ്മിൽ പാളയത്തിൽവച്ചു ശണ്ഠയിട്ടു."},{"number":11,"verse":"യിസ്രായേല്യസ്ത്രീയുടെ മകന്‍ തിരുനാമം ദുഷിച്ചു ശപിച്ചു; അതുകൊണ്ട് അവര്‍ അവനെ മോശെയുടെ അടുക്കൽ കൊണ്ടുവന്നു; അവന്‍റെ അമ്മയ്ക്കു ശെലോമീത്ത് എന്നു പേര്‍. അവള്‍ ദാന്‍ഗോത്രത്തിൽ ദിബ്രി എന്നൊരുവന്‍റെ മകള്‍ ആയിരുന്നു."},{"number":12,"verse":"യഹോവയുടെ അരുളപ്പാട് കിട്ടേണ്ടതിന് അവര്‍ അവനെ തടവിൽവച്ചു."},{"number":13,"verse":"അപ്പോള്‍ യഹോവ മോശെയോട് അരുളിച്ചെയ്തത്:"},{"number":14,"verse":"ശപിച്ചവനെ പാളയത്തിനു പുറത്തു കൊണ്ടുപോക; കേട്ടവര്‍ എല്ലാവരും അവന്‍റെ തലയിൽ കൈ വച്ചശേഷം സഭയൊക്കെയും അവനെ കല്ലറിഞ്ഞു കൊല്ലേണം."},{"number":15,"verse":"എന്നാൽ യിസ്രായേൽമക്കളോടു നീ പറയേണ്ടത് എന്തെന്നാൽ: ആരെങ്കിലും തന്‍റെ ദൈവത്തെ ശപിച്ചാൽ അവന്‍ തന്‍റെ പാപം വഹിക്കും."},{"number":16,"verse":"യഹോവയുടെ നാമം ദുഷിക്കുന്നവന്‍ മരണശിക്ഷ അനുഭവിക്കേണം; സഭയൊക്കെയും അവനെ കല്ലറിയേണം; പരദേശിയാകട്ടെ സ്വദേശിയാകട്ടെ തിരുനാമത്തെ ദുഷിക്കുന്നവന്‍ മരണശിക്ഷ അനുഭവിക്കേണം."},{"number":17,"verse":"മനുഷ്യനെ കൊല്ലുന്നവന്‍ മരണശിക്ഷ അനുഭവിക്കേണം."},{"number":18,"verse":"മൃഗത്തെ കൊല്ലുന്നവന്‍ മൃഗത്തിനു പകരം മൃഗത്തെ കൊടുക്കേണം."},{"number":19,"verse":"ഒരുത്തന്‍ കൂട്ടുകാരനു കേടുവരുത്തിയാൽ അവന്‍ ചെയ്തതുപോലെതന്നെ അവനോടും ചെയ്യേണം."},{"number":20,"verse":"ഒടിവിനു പകരം ഒടിവ്, കണ്ണിനു പകരം കണ്ണ്, പല്ലിനു പകരം പല്ല്; ഇങ്ങനെ അവന്‍ മറ്റവനു കേടുവരുത്തിയതുപോലെതന്നെ അവനും വരുത്തേണം."},{"number":21,"verse":"മൃഗത്തെ കൊല്ലുന്നവന്‍ അതിനു പകരം കൊടുക്കേണം; മനുഷ്യനെ കൊല്ലുന്നവന്‍ മരണശിക്ഷ അനുഭവിക്കേണം."},{"number":22,"verse":"നിങ്ങള്‍ക്കു പരദേശിക്കും സ്വദേശിക്കും ഒരു പ്രമാണം തന്നെ ആയിരിക്കേണം; ഞാന്‍ നിങ്ങളുടെ ദൈവമായ യഹോവ ആകുന്നു."},{"number":23,"verse":"ദുഷിച്ചവനെ പാളയത്തിനു പുറത്തു കൊണ്ടുപോയി കല്ലറിയേണമെന്നു മോശെ യിസ്രായേൽമക്കളോടു പറഞ്ഞു. യഹോവ മോശെയോടു കല്പിച്ചതുപോലെ യിസ്രായേൽമക്കള്‍ ചെയ്തു."}]}
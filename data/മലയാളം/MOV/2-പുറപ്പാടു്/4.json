{"bibleAbbr":"MOV","bookName":"പുറപ്പാടു്","bookEnglishName":"Exodus","chapterNumber":4,"verses":[{"number":1,"verse":"അതിനു മോശെ: അവര്‍ എന്നെ വിശ്വസിക്കാതെയും എന്‍റെ വാക്ക് കേള്‍ക്കാതെയും, യഹോവ നിനക്കു പ്രത്യക്ഷനായിട്ടില്ല എന്നു പറയും എന്നുത്തരം പറഞ്ഞു."},{"number":2,"verse":"യഹോവ അവനോട്: നിന്‍റെ കൈയിൽ ഇരിക്കുന്നത് എന്ത് എന്നു ചോദിച്ചു. ഒരു വടി എന്ന് അവന്‍ പറഞ്ഞു."},{"number":3,"verse":"അതു നിലത്തിടുക എന്നു കല്പിച്ചു. അവന്‍ നിലത്തിട്ടു; അത് ഒരു സര്‍പ്പമായിത്തീര്‍ന്നു; മോശെ അതിനെ കണ്ട് ഓടിപ്പോയി."},{"number":4,"verse":"യഹോവ മോശെയോട്: നിന്‍റെ കൈ നീട്ടി അതിനെ വാലിനു പിടിക്ക എന്നു കല്പിച്ചു. അവന്‍ കൈ നീട്ടി അതിനെ പിടിച്ചു; അത് അവന്‍റെ കൈയിൽ വടിയായിത്തീര്‍ന്നു."},{"number":5,"verse":"ഇത് അബ്രാഹാമിന്‍റെ ദൈവവും യിസ്ഹാക്കിന്‍റെ ദൈവവും യാക്കോബിന്‍റെ ദൈവവുമായി അവരുടെ പിതാക്കന്മാരുടെ ദൈവമായ യഹോവ നിനക്കു പ്രത്യക്ഷനായി എന്ന് അവര്‍ വിശ്വസിക്കേണ്ടതിന് ആകുന്നു."},{"number":6,"verse":"യഹോവ പിന്നെയും അവനോട്: നിന്‍റെ കൈ മാര്‍വിടത്തിൽ ഇടുക എന്നു കല്പിച്ചു. അവന്‍ കൈ മാര്‍വിടത്തിൽ ഇട്ടു; പുറത്ത് എടുത്തപ്പോള്‍ കൈ ഹിമംപോലെ വെളുത്തു കുഷ്ഠം ഉള്ളതായി കണ്ടു."},{"number":7,"verse":"നിന്‍റെ കൈ വീണ്ടും മാര്‍വിടത്തിൽ ഇടുക എന്നു കല്പിച്ചു. അവന്‍ കൈ വീണ്ടും മാര്‍വിടത്തിൽ ഇട്ടു, മാര്‍വിടത്തിൽനിന്നു പുറത്തെടുത്തപ്പോള്‍, അതു വീണ്ടും അവന്‍റെ മറ്റേ മാംസംപോലെ ആയി കണ്ടു."},{"number":8,"verse":"എന്നാൽ അവര്‍ വിശ്വസിക്കാതെയും ആദ്യത്തെ അടയാളം അനുസരിക്കാതെയും ഇരുന്നാൽ അവര്‍ പിന്നത്തെ അടയാളം വിശ്വസിക്കും."},{"number":9,"verse":"ഈ രണ്ട് അടയാളങ്ങളും അവര്‍ വിശ്വസിക്കാതെയും നിന്‍റെ വാക്ക് കേള്‍ക്കാതെയും ഇരുന്നാൽ നീ നദിയിലെ വെള്ളം കോരി ഉണങ്ങിയ നിലത്ത് ഒഴിക്കേണം; നദിയിൽനിന്നു കോരിയ വെള്ളം ഉണങ്ങിയ നിലത്തു രക്തമായിത്തീരും."},{"number":10,"verse":"മോശെ യഹോവയോട്: കര്‍ത്താവേ, മുമ്പേ തന്നെയും നീ അടിയനോടു സംസാരിച്ചശേഷവും ഞാന്‍ വാക്സാമര്‍ഥ്യമുള്ളവനല്ല; ഞാന്‍ വിക്കനും തടിച്ച നാവുള്ളവനും ആകുന്നു എന്നു പറഞ്ഞു."},{"number":11,"verse":"അതിന് യഹോവ അവനോട്: മനുഷ്യനു വായ് കൊടുത്തത് ആര്‍? അല്ല, ഊമനെയും ചെകിടനെയും കാഴ്ചയുള്ളവനെയും കുരുടനെയും ഉണ്ടാക്കിയത് ആര്‍? യഹോവയായ ഞാന്‍ അല്ലയോ?"},{"number":12,"verse":"ആകയാൽ നീ ചെല്ലുക; ഞാന്‍ നിന്‍റെ വായോടുകൂടെ ഇരുന്ന്, നീ സംസാരിക്കേണ്ടതു നിനക്ക് ഉപദേശിച്ചുതരും എന്ന് അരുളിച്ചെയ്തു."},{"number":13,"verse":"എന്നാൽ അവന്‍: കര്‍ത്താവേ, നിനക്കു ബോധിച്ച മറ്റാരെയെങ്കിലും അയയ്ക്കേണമേ എന്നു പറഞ്ഞു."},{"number":14,"verse":"അപ്പോള്‍ യഹോവയുടെ കോപം മോശെയുടെ നേരേ ജ്വലിച്ചു, അവന്‍ അരുളിച്ചെയ്തത്: ലേവ്യനായ അഹരോന്‍ നിന്‍റെ സഹോദരനല്ലയോ? അവനു നല്ലവണ്ണം സംസാരിക്കാമെന്നു ഞാന്‍ അറിയുന്നു. അവന്‍ നിന്നെ എതിരേല്പാന്‍ പുറപ്പെട്ടുവരുന്നു. നിന്നെ കാണുമ്പോള്‍ അവന്‍ ഹൃദയത്തിൽ ആനന്ദിക്കും."},{"number":15,"verse":"നീ അവനോടു സംസാരിച്ച് അവനു വാക്കു പറഞ്ഞു കൊടുക്കേണം. ഞാന്‍ നിന്‍റെ വായോടും അവന്‍റെ വായോടുംകൂടെ ഇരിക്കും. നിങ്ങള്‍ ചെയ്യേണ്ടുന്നത് ഉപദേശിച്ചു തരും."},{"number":16,"verse":"നിനക്കു പകരം അവന്‍ ജനത്തോടു സംസാരിക്കും; അവന്‍ നിനക്കു വായായിരിക്കും, നീ അവനു ദൈവവും ആയിരിക്കും."},{"number":17,"verse":"അടയാളങ്ങള്‍ പ്രവര്‍ത്തിക്കേണ്ടതിന് ഈ വടിയും നിന്‍റെ കൈയിൽ എടുത്തുകൊള്‍ക."},{"number":18,"verse":"പിന്നെ മോശെ തന്‍റെ അമ്മായപ്പനായ യിത്രോവിന്‍റെ അടുക്കൽ ചെന്ന് അവനോട്: ഞാന്‍ പുറപ്പെട്ട്, മിസ്രയീമിലെ എന്‍റെ സഹോദരന്മാരുടെ അടുക്കൽ ചെന്ന്, അവര്‍ ജീവനോടിരിക്കുന്നുവോ എന്നു നോക്കട്ടെ എന്നു പറഞ്ഞു. യിത്രോ മോശെയോട്: സമാധാനത്തോടെ പോക എന്നു പറഞ്ഞു."},{"number":19,"verse":"യഹോവ മിദ്യാനിൽവച്ചു മോശെയോട്: മിസ്രയീമിലേക്കു മടങ്ങിപ്പോക; നിനക്കു ജീവഹാനി വരുത്തുവാന്‍ നോക്കിയവര്‍ എല്ലാവരും മരിച്ചുപോയി എന്ന് അരുളിച്ചെയ്തു."},{"number":20,"verse":"അങ്ങനെ മോശെ തന്‍റെ ഭാര്യയെയും പുത്രന്മാരെയും കൂട്ടി കഴുതപ്പുറത്തു കയറ്റി മിസ്രയീംദേശത്തേക്കു മടങ്ങി; ദൈവത്തിന്‍റെ വടിയും മോശെ കൈയിൽ എടുത്തു."},{"number":21,"verse":"യഹോവ മോശെയോട് അരുളിച്ചെയ്തത്: നീ മിസ്രയീമിൽ ചെന്നെത്തുമ്പോള്‍ ഞാന്‍ നിന്നെ ഭരമേല്പിച്ചിട്ടുള്ള അദ്ഭുതങ്ങളൊക്കെയും ഫറവോന്‍റെ മുമ്പാകെ ചെയ്‍വാന്‍ ഓര്‍ത്തുകൊള്‍ക; എന്നാൽ അവന്‍ ജനത്തെ വിട്ടയയ്ക്കാതിരിപ്പാന്‍ ഞാന്‍ അവന്‍റെ ഹൃദയം കഠിനമാക്കും."},{"number":22,"verse":"നീ ഫറവോനോട്: യഹോവ ഇപ്രകാരം അരുളിച്ചെയ്യുന്നു: യിസ്രായേൽ എന്‍റെ പുത്രന്‍, എന്‍റെ ആദ്യജാതന്‍ തന്നെ."},{"number":23,"verse":"എനിക്കു ശുശ്രൂഷ ചെയ്‍വാന്‍ എന്‍റെ പുത്രനെ വിട്ടയക്കേണമെന്നു ഞാന്‍ നിന്നോടു കല്പിക്കുന്നു; അവനെ വിട്ടയപ്പാന്‍ സമ്മതിക്കുന്നില്ലങ്കിൽ ഞാന്‍ നിന്‍റെ പുത്രനെ, നിന്‍റെ ആദ്യജാതനെതന്നെ കൊന്നുകളയും എന്നു പറക."},{"number":24,"verse":"എന്നാൽ വഴിയിൽ സത്രത്തിൽവച്ചു യഹോവ അവനെ എതിരിട്ടു കൊല്ലുവാന്‍ ഭാവിച്ചു."},{"number":25,"verse":"അപ്പോള്‍ സിപ്പോറാ ഒരു കല്ക്കത്തി എടുത്തു തന്‍റെ മകന്‍റെ അഗ്രചര്‍മം ഛേദിച്ച് അവന്‍റെ കാല്ക്കൽ ഇട്ടു: നീ എനിക്കു രക്തമണവാളന്‍ എന്നു പറഞ്ഞു."},{"number":26,"verse":"ഇങ്ങനെ അവന്‍ അവനെ വിട്ടൊഴിഞ്ഞു; ആ സമയത്താകുന്നു അവള്‍ പരിച്ഛേദന നിമിത്തം രക്തമണവാളന്‍ എന്നു പറഞ്ഞത്."},{"number":27,"verse":"എന്നാൽ യഹോവ അഹരോനോട്: നീ മരുഭൂമിയിൽ മോശെയെ എതിരേല്പാന്‍ ചെല്ലുക എന്നു കല്പിച്ചു; അവന്‍ ചെന്നു ദൈവത്തിന്‍റെ പര്‍വതത്തിങ്കൽവച്ച് അവനെ എതിരേറ്റു ചുംബിച്ചു."},{"number":28,"verse":"യഹോവ തന്നെ ഏല്പിച്ചയച്ച വചനങ്ങളൊക്കെയും തന്നോടു കല്പിച്ച അടയാളങ്ങളൊക്കെയും മോശെ അഹരോനെ അറിയിച്ചു."},{"number":29,"verse":"പിന്നെ മോശെയും അഹരോനും പോയി, യിസ്രായേൽമക്കളുടെ മൂപ്പന്മാരെയൊക്കെയും കൂട്ടിവരുത്തി."},{"number":30,"verse":"യഹോവ മോശെയോടു കല്പിച്ച വചനങ്ങളെല്ലാം അഹരോന്‍ പറഞ്ഞു കേള്‍പ്പിച്ചു, ജനം കാണ്‍കെ ആ അടയാളങ്ങളും പ്രവര്‍ത്തിച്ചു."},{"number":31,"verse":"അപ്പോള്‍ ജനം വിശ്വസിച്ചു; യഹോവ യിസ്രായേൽമക്കളെ സന്ദര്‍ശിച്ചു എന്നും തങ്ങളുടെ കഷ്ടത കടാക്ഷിച്ചു എന്നും കേട്ടിട്ട്, അവര്‍ കുമ്പിട്ടു നമസ്കരിച്ചു."}]}
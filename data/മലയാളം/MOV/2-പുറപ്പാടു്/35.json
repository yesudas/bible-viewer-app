{"bibleAbbr":"MOV","bookName":"പുറപ്പാടു്","bookEnglishName":"Exodus","chapterNumber":35,"verses":[{"number":1,"verse":"അനന്തരം മോശെ യിസ്രായേൽമക്കളുടെ സംഘത്തെയൊക്കെയും കൂട്ടി അവരോടു പറഞ്ഞത്: നിങ്ങള്‍ ചെയ്‍വാന്‍ യഹോവ കല്പിച്ച വചനങ്ങള്‍ ആവിത്:"},{"number":2,"verse":"ആറു ദിവസം വേല ചെയ്യേണം; ഏഴാം ദിവസം നിങ്ങള്‍ക്കു വിശുദ്ധമായി യഹോവയുടെ മഹാസ്വസ്ഥതയുള്ള ശബ്ബത്ത് ആയിരിക്കേണം; അന്നു വേല ചെയ്യുന്നവന്‍ എല്ലാം മരണശിക്ഷ അനുഭവിക്കേണം."},{"number":3,"verse":"ശബ്ബത്തുനാളിൽ നിങ്ങളുടെ വാസസ്ഥലങ്ങളിൽ എങ്ങും തീ കത്തിക്കരുത്."},{"number":4,"verse":"മോശെ പിന്നെയും യിസ്രായേൽമക്കളുടെ സര്‍വസഭയോടും പറഞ്ഞത്: യഹോവ കല്പിച്ചത് എന്തെന്നാൽ:"},{"number":5,"verse":"നിങ്ങളുടെ ഇടയിൽനിന്ന് യഹോവയ്ക്ക് ഒരു വഴിപാട് എടുപ്പിന്‍. നല്ല മനസ്സുള്ളവനെല്ലാം യഹോവയ്ക്കു വഴിപാടു കൊണ്ടുവരേണം."},{"number":6,"verse":"പൊന്ന്, വെള്ളി, താമ്രം, നീലനൂൽ, ധൂമ്രനൂൽ, ചുവപ്പുനൂൽ, പഞ്ഞിനൂൽ, കോലാട്ടുരോമം,"},{"number":7,"verse":"ചുവപ്പിച്ച ആട്ടുകൊറ്റന്തോൽ, തഹശുതോൽ, ഖദിരമരം,"},{"number":8,"verse":"വിളക്കിന് എണ്ണ, അഭിഷേകതൈലത്തിനും പരിമളധൂപത്തിനും സുഗന്ധവര്‍ഗം,"},{"number":9,"verse":"ഗോമേദകക്കല്ല്, ഏഫോദിനും പതക്കത്തിനും പതിക്കേണ്ടുന്ന കല്ല് എന്നിവ തന്നെ."},{"number":10,"verse":"നിങ്ങളിൽ ജ്ഞാനികളായ എല്ലാവരും വന്നു യഹോവ കല്പിച്ചിരിക്കുന്നതൊക്കെയും ഉണ്ടാക്കേണം."},{"number":11,"verse":"തിരുനിവാസം, അതിന്‍റെ മൂടുവിരി, പുറമൂടി, കൊളുത്തുകള്‍, പലകകള്‍,"},{"number":12,"verse":"അന്താഴങ്ങള്‍, തൂണുകള്‍, ചുവടുകള്‍, പെട്ടകം, അതിന്‍റെ തണ്ടുകള്‍, കൃപാസനം, മറയുടെ തിരശ്ശീല,"},{"number":13,"verse":"മേശ, അതിന്‍റെ തണ്ടുകള്‍, ഉപകരണങ്ങളൊക്കെയും, കാഴ്ചയപ്പം,"},{"number":14,"verse":"വെളിച്ചത്തിനു നിലവിളക്ക്, അതിന്‍റെ ഉപകരണങ്ങള്‍, അതിന്‍റെ ദീപങ്ങള്‍, വിളക്കിന് എണ്ണ,"},{"number":15,"verse":"ധൂപപീഠം, അതിന്‍റെ തണ്ടുകള്‍, അഭിഷേകതൈലം, സുഗന്ധധൂപവര്‍ഗം, തിരുനിവാസത്തിലേക്കുള്ള പ്രവേശനവാതിലിന്‍റെ മറശ്ശീല,"},{"number":16,"verse":"ഹോമയാഗപീഠം, അതിന്‍റെ താമ്രജാലം, തണ്ടുകള്‍, അതിന്‍റെ ഉപകരണങ്ങളൊക്കെയും, തൊട്ടി, അതിന്‍റെ കാൽ,"},{"number":17,"verse":"പ്രാകാരത്തിന്‍റെ മറശ്ശീലകള്‍, അതിന്‍റെ തൂണുകള്‍, ചുവടുകള്‍, പ്രാകാരവാതിലിന്‍റെ മറ,"},{"number":18,"verse":"തിരുനിവാസത്തിന്‍റെ കുറ്റികള്‍, പ്രാകാരത്തിന്‍റെ കുറ്റികള്‍, അവയുടെ കയറുകള്‍,"},{"number":19,"verse":"വിശുദ്ധമന്ദിരത്തിൽ ശുശ്രൂഷ ചെയ്‍വാന്‍ വിശേഷവസ്ത്രങ്ങള്‍, പുരോഹിതനായ അഹരോന്‍റെ വിശുദ്ധവസ്ത്രം, പുരോഹിതശുശ്രൂഷയ്ക്കായി അവന്‍റെ പുത്രന്മാരുടെ വസ്ത്രങ്ങള്‍ എന്നിവ തന്നെ."},{"number":20,"verse":"അപ്പോള്‍ യിസ്രായേൽമക്കളുടെ സര്‍വസഭയും മോശെയുടെ മുമ്പിൽനിന്നു പുറപ്പെട്ടു."},{"number":21,"verse":"ഹൃദയത്തിൽ ഉത്സാഹവും മനസ്സിൽ താൽപര്യവും തോന്നിയവന്‍ എല്ലാം സമാഗമനകൂടാരത്തിന്‍റെ പ്രവൃത്തിക്കും അതിന്‍റെ സകല ശുശ്രൂഷയ്ക്കും വിശുദ്ധവസ്ത്രങ്ങള്‍ക്കും വേണ്ടി യഹോവയ്ക്ക് വഴിപാട് കൊണ്ടുവന്നു."},{"number":22,"verse":"പുരുഷന്മാരും സ്ത്രീകളുമായി ഔദാര്യമനസ്സുള്ളവര്‍ എല്ലാവരും യഹോവയ്ക്കു പൊന്‍വഴിപാടു കൊടുപ്പാന്‍ നിശ്ചയിച്ചവരൊക്കെയും വള, കുണുക്ക്, മോതിരം, മാല മുതലായ സകലവിധ പൊന്നാഭരണങ്ങളും കൊണ്ടുവന്നു."},{"number":23,"verse":"നീലനൂൽ, ധൂമ്രനൂൽ, ചുവപ്പുനൂൽ, പഞ്ഞിനൂൽ, കോലാട്ടുരോമം, ചുവപ്പിച്ച ആട്ടുകൊറ്റന്തോൽ, തഹശുതോൽ എന്നിവ കൈവശമുള്ളവര്‍ അതു കൊണ്ടുവന്നു."},{"number":24,"verse":"വെള്ളിയും താമ്രവും വഴിപാടു കൊടുപ്പാന്‍ നിശ്ചയിച്ചവനെല്ലാം യഹോവയ്ക്കു വഴിപാടു കൊണ്ടുവന്നു. ശുശ്രൂഷയിലെ എല്ലാ പണിക്കുമായി ഖദിരമരം കൈവശമുള്ളവന്‍ അതു കൊണ്ടുവന്നു."},{"number":25,"verse":"സാമര്‍ഥ്യമുള്ള സ്ത്രീകളൊക്കെയും തങ്ങളുടെ കൈകൊണ്ടു നൂറ്റ നീലനൂലും ധൂമ്രനൂലും ചുവപ്പുനൂലും പഞ്ഞിനൂലും കൊണ്ടുവന്നു."},{"number":26,"verse":"സാമര്‍ഥ്യത്താൽ ഹൃദയത്തിൽ ഉത്സാഹം തോന്നിയ സ്ത്രീകളൊക്കെയും കോലാട്ടുരോമം നൂറ്റു."},{"number":27,"verse":"പ്രമാണികള്‍ ഏഫോദിനും പതക്കത്തിനും പതിക്കേണ്ടുന്ന കല്ലുകളും ഗോമേദകക്കല്ലുകളും"},{"number":28,"verse":"വെളിച്ചത്തിനും അഭിഷേകതൈലത്തിനും സുഗന്ധധൂപത്തിനുമായി പരിമളവര്‍ഗവും എണ്ണയും കൊണ്ടുവന്നു."},{"number":29,"verse":"മോശെ മുഖാന്തരം യഹോവ കല്പിച്ച സകല പ്രവൃത്തിക്കുമായി കൊണ്ടുവരുവാന്‍ യിസ്രായേൽമക്കളിൽ ഔദാര്യമനസ്സുള്ള സകല പുരുഷന്മാരും സ്ത്രീകളും യഹോവയ്ക്കു സ്വമേധാദാനം കൊണ്ടുവന്നു."},{"number":30,"verse":"എന്നാൽ മോശെ യിസ്രായേൽമക്കളോടു പറഞ്ഞത്: നോക്കുവിന്‍; യഹോവ യെഹൂദാഗോത്രത്തിൽ ഹൂരിന്‍റെ മകനായ ഊരിയുടെ മകന്‍ ബെസലേലിനെ പേര്‍ ചൊല്ലി വിളിച്ചിരിക്കുന്നു."},{"number":31,"verse":"കൗശലപ്പണികളെ സങ്കല്പിച്ചുണ്ടാക്കുവാനും പൊന്ന്, വെള്ളി, താമ്രം എന്നിവകൊണ്ടു പണി ചെയ്‍വാനും"},{"number":32,"verse":"രത്നം വെട്ടി പതിപ്പാനും മരത്തിൽ കൊത്തുപണിയായ സകലവിധ കൗശലപ്പണിയും ചെയ്‍വാനും"},{"number":33,"verse":"അവന്‍ ദിവ്യാത്മാവിനാൽ അവനെ ജ്ഞാനവും ബുദ്ധിയും അറിവും സകലവിധ സാമര്‍ഥ്യവുംകൊണ്ടു നിറച്ചിരിക്കുന്നു."},{"number":34,"verse":"അവന്‍റെ മനസ്സിലും ദാന്‍ഗോത്രത്തിൽ അഹീസാമാക്കിന്‍റെ മകനായ ഒഹൊലീയാബിന്‍റെ മനസ്സിലും മറ്റുള്ളവരെ പഠിപ്പിപ്പാന്‍ അവന്‍ തോന്നിച്ചിരിക്കുന്നു."},{"number":35,"verse":"കൊത്തുപണിക്കാരന്‍റെയും കൗശലപ്പണിക്കാരന്‍റെയും നീലനൂൽ, ധൂമ്രനൂൽ, ചുവപ്പുനൂൽ, പഞ്ഞിനൂൽ എന്നിവകൊണ്ടു പണി ചെയ്യുന്ന തയ്യൽക്കാരന്‍റെയും നെയ്ത്തുകാരന്‍റെയും ഏതുതരം ശില്പപ്പണി ചെയ്യുന്നവരുടെയും കൗശലപ്പണികള്‍ സങ്കല്പിച്ച് ഉണ്ടാക്കുന്നവരുടെയും സകലവിധ പ്രവൃത്തിയും ചെയ്‍വാന്‍ അവന്‍ അവരെ മനസ്സിൽ ജ്ഞാനംകൊണ്ടു നിറച്ചിരിക്കുന്നു."}]}
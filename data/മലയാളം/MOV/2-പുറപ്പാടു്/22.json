{"bibleAbbr":"MOV","bookName":"പുറപ്പാടു്","bookEnglishName":"Exodus","chapterNumber":22,"verses":[{"number":1,"verse":"ഒരുത്തന്‍ ഒരു കാളയെയോ ഒരു ആടിനെയോ മോഷ്‍ടിച്ച് അറുക്കുകയാകട്ടെ വില്ക്കുകയാകട്ടെ ചെയ്താൽ, അവന്‍ ഒരു കാളയ്ക്ക് അഞ്ചു കാളയെയും ഒരു ആടിന് നാല് ആടിനെയും പകരം കൊടുക്കേണം."},{"number":2,"verse":"കള്ളന്‍ വീട് മുറിക്കുമ്പോള്‍ പിടിക്കപ്പെട്ട് അടികൊണ്ടു മരിച്ചുപോയാൽ അവനെ സംബന്ധിച്ച് രക്തപാതകം ഇല്ല."},{"number":3,"verse":"എന്നാൽ അതു നേരം വെളുത്ത ശേഷമാകുന്നു എങ്കിൽ രക്തപാതകം ഉണ്ട്. കള്ളന്‍ ശരിയായിട്ടു പ്രതിശാന്തി ചെയ്യേണം; അവന്‍ വകയില്ലാത്തവന്‍ എങ്കിൽ തന്‍റെ മോഷണം നിമിത്തം അവനെ വില്ക്കേണം."},{"number":4,"verse":"മോഷണവസ്തുവായ കാളയെയോ കഴുതയെയോ ആടിനെയോ ജീവനോടെ അവന്‍റെ കൈവശം കണ്ടുപിടിച്ചാൽ അവന്‍ ഇരട്ടി പകരം കൊടുക്കേണം."},{"number":5,"verse":"ഒരുത്തന്‍ ഒരു വയലോ മുന്തിരിത്തോട്ടമോ തീറ്റിക്കയാകട്ടെ തന്‍റെ കന്നുകാലിയെ അഴിച്ചുവിട്ട് അത് മറ്റൊരുത്തന്‍റെ വയലിൽ മേയുകയാകട്ടെ ചെയ്താൽ അവന്‍ തന്‍റെ വയലിലുള്ളതിൽ ഉത്തമമായതും തന്‍റെ മുന്തിരിത്തോട്ടത്തിലുള്ളതിൽ ഉത്തമമായതും പകരം കൊടുക്കേണം."},{"number":6,"verse":"തീ വീണു കാടു കത്തിയിട്ട് കറ്റക്കൂട്ടമോ വിളവോ നിലമോ വെന്തുപോയെങ്കിൽ തീ കത്തിച്ചവന്‍ പകരം കൊടുക്കേണം."},{"number":7,"verse":"ഒരുത്തന്‍ കൂട്ടുകാരന്‍റെ പറ്റിൽ പണമോ വല്ല സാധനമോ സൂക്ഷിപ്പാന്‍ ഏല്പിച്ചിരിക്കെ അത് അവന്‍റെ വീട്ടിൽനിന്നു കളവുപോയാൽ കള്ളനെ പിടികിട്ടി എന്നുവരികിൽ അവന്‍ ഇരട്ടി പകരം കൊടുക്കേണം."},{"number":8,"verse":"കള്ളനെ പിടികിട്ടാതിരുന്നാൽ ആ വീട്ടുകാരന്‍ കൂട്ടുകാരന്‍റെ വസ്തുവിന്മേൽ കൈ വച്ചിട്ടുണ്ടോ എന്ന് അറിവാന്‍ അവനെ ദൈവസന്നിധിയിൽ കൊണ്ടുപോകേണം."},{"number":9,"verse":"കാണാതെപോയ കാള, കഴുത, ആട്, വസ്ത്രം മുതലായ യാതൊന്നിനെയും സംബന്ധിച്ച് ഇത് എനിക്കുള്ളത് എന്ന് ഒരുവന്‍ പറഞ്ഞു കുറ്റം ചുമത്തിയാൽ ഇരുപക്ഷക്കാരുടെയും കാര്യം ദൈവസന്നിധി യിൽ വരേണം; കുറ്റക്കാരനെന്നു ദൈവം വിധിക്കുന്നവന്‍ കൂട്ടുകാരന് ഇരട്ടി പകരം കൊടുക്കേണം."},{"number":10,"verse":"ഒരുത്തന്‍ കൂട്ടുകാരന്‍റെ പക്കൽ കഴുത, കാള, ആട് എന്നിങ്ങനെ ഒരു മൃഗത്തെ സൂക്ഷിപ്പാന്‍ ഏല്പിച്ചിരിക്കെ അതു ചത്തുപോകയോ അതിനു വല്ല കേടു തട്ടുകയോ ആരും കാണാതെ കളവു പോകയോ ചെയ്താൽ"},{"number":11,"verse":"കൂട്ടുകാരന്‍റെ വസ്തുവിന്മേൽ അവന്‍ കൈ വച്ചിട്ടില്ല എന്നു യഹോവയെക്കൊണ്ടുള്ള സത്യം ഇരുപക്ഷക്കാര്‍ക്കും തീര്‍ച്ച ആയിരിക്കേണം; ഉടമസ്ഥന്‍ അതു സമ്മതിക്കേണം; മറ്റവന്‍ പകരം കൊടുക്കേണ്ടാ."},{"number":12,"verse":"എന്നാൽ അത് അവന്‍റെ പക്കൽനിന്നു കളവുപോയി എന്നു വരികിൽ അവന്‍ അതിന്‍റെ ഉടമസ്ഥനു പകരം കൊടുക്കേണം."},{"number":13,"verse":"അതു കടിച്ചു കീറിപ്പോയെങ്കിൽ അവന്‍ അതിനു സാക്ഷ്യം കൊണ്ടുവരേണം; കടിച്ചു കീറിപ്പോയതിന് അവന്‍ പകരം കൊടുക്കേണ്ടാ."},{"number":14,"verse":"ഒരുത്തന്‍ കൂട്ടുകാരനോടു വായ്പ വാങ്ങിയിട്ട് ഉടമസ്ഥന്‍ അരികെ ഇല്ലാതിരിക്കെ വല്ല കേടു ഭവിക്കയോ ചത്തുപോകയോ ചെയ്താൽ അവന്‍ പകരം കൊടുക്കേണം."},{"number":15,"verse":"ഉടമസ്ഥന്‍ അരികെ ഉണ്ടായിരുന്നാൽ അവന്‍ പകരം കൊടുക്കേണ്ടാ; അതു കൂലിക്കു വാങ്ങിയതെങ്കിൽ അതിനു കൂലിയുണ്ടല്ലോ."},{"number":16,"verse":"വിവാഹത്തിനു നിയമിക്കപ്പെടാത്ത ഒരു കന്യകയെ ഒരുത്തന്‍ വശീകരിച്ച് അവളോടുകൂടെ ശയിച്ചാൽ അവന്‍ സ്ത്രീധനം കൊടുത്ത് അവളെ വിവാഹം കഴിക്കേണം."},{"number":17,"verse":"അവളെ അവനു കൊടുപ്പാന്‍ അവളുടെ അപ്പന് അശേഷം മനസ്സില്ലെങ്കിൽ അവന്‍ കന്യകമാരുടെ സ്ത്രീധനത്തിന് ഒത്തവണ്ണം പണം കൊടുക്കേണം."},{"number":18,"verse":"ക്ഷുദ്രക്കാരത്തിയെ നീ ജീവനോടെ വയ്ക്കരുത്."},{"number":19,"verse":"മൃഗത്തോടുകൂടെ ശയിക്കുന്ന ഏവനും മരണശിക്ഷ അനുഭവിക്കേണം."},{"number":20,"verse":"യഹോവയ്ക്കു മാത്രമല്ലാതെ വേറേ ദൈവങ്ങള്‍ക്കു യാഗം കഴിക്കുന്നവനെ നിര്‍മ്മൂലമാക്കേണം."},{"number":21,"verse":"പരദേശിയെ പീഡിപ്പിക്കരുത്, ഉപദ്രവിക്കയുമരുത്; നിങ്ങള്‍ മിസ്രയീംദേശത്തു പരദേശികള്‍ ആയിരുന്നുവല്ലോ."},{"number":22,"verse":"വിധവയെയും അനാഥനെയും നിങ്ങള്‍ ക്ലേശിപ്പിക്കരുത്."},{"number":23,"verse":"അവരെ വല്ലപ്രകാരത്തിലും ക്ലേശിപ്പിക്കയും അവര്‍ എന്നോടു നിലവിളിക്കയും ചെയ്താൽ ഞാന്‍ അവരുടെ നിലവിളി കേള്‍ക്കും;"},{"number":24,"verse":"എന്‍റെ കോപവും ജ്വലിക്കും; ഞാന്‍ വാള്‍കൊണ്ടു നിങ്ങളെ കൊല്ലും; നിങ്ങളുടെ സ്ത്രീകള്‍ വിധവമാരും നിങ്ങളുടെ പൈതങ്ങള്‍ അനാഥരുമായിത്തീരും."},{"number":25,"verse":"എന്‍റെ ജനത്തിൽ നിന്‍റെ അടുക്കലുള്ള ഒരു ദരിദ്രനു പണം വായ്പ കൊടുത്താൽ പൊലികടക്കാരനെപ്പോലെ ഇരിക്കരുത്; അവനോടു പലിശ വാങ്ങുകയും അരുത്."},{"number":26,"verse":"നീ കൂട്ടുകാരന്‍റെ വസ്ത്രം പണയം വാങ്ങിയാൽ സൂര്യന്‍ അസ്തമിക്കും മുമ്പേ മടക്കിക്കൊടുക്കേണം. അതു മാത്രമല്ലോ അവന്‍റെ പുതപ്പ്;"},{"number":27,"verse":"അതു മാത്രമല്ലോ അവന്‍റെ ശരീരം മൂടുന്ന വസ്ത്രം; അവന്‍ പിന്നെ എന്തോന്നു പുതച്ചു കിടക്കും? അവന്‍ എന്നോടു നിലവിളിക്കുമ്പോള്‍ ഞാന്‍ കേള്‍ക്കും; ഞാന്‍ കൃപയുള്ളവനല്ലോ."},{"number":28,"verse":"നീ ദൈവത്തെ ദുഷിക്കരുത്; നിന്‍റെ ജനത്തിന്‍റെ അധിപതിയെ ശപിക്കയുമരുത്."},{"number":29,"verse":"നിന്‍റെ വിളവും ദ്രാവകവര്‍ഗവും അര്‍പ്പിപ്പാന്‍ താമസിക്കരുത്; നിന്‍റെ പുത്രന്മാരിൽ ആദ്യജാതനെ എനിക്കു തരേണം."},{"number":30,"verse":"നിന്‍റെ കാളകളിലും ആടുകളിലും അങ്ങനെതന്നെ; അത് ഏഴു ദിവസം തള്ളയോടുകൂടെ ഇരിക്കട്ടെ; എട്ടാം ദിവസം അതിനെ എനിക്കു തരേണം."},{"number":31,"verse":"നിങ്ങള്‍ എനിക്കു വിശുദ്ധന്മാരായിരിക്കേണം; കാട്ടുമൃഗം കടിച്ചുകീറിയ മാംസം തിന്നരുത്. നിങ്ങള്‍ അതിനെ നായ്ക്കള്‍ക്ക് ഇട്ടുകളയേണം."}]}
{"bibleAbbr":"MOV","bookName":"പുറപ്പാടു്","bookEnglishName":"Exodus","chapterNumber":18,"verses":[{"number":1,"verse":"ദൈവം മോശെക്കും തന്‍റെ ജനമായ യിസ്രായേലിനുംവേണ്ടി ചെയ്തതൊക്കെയും യഹോവ യിസ്രായേലിനെ മിസ്ര യീമിൽനിന്നു പുറപ്പെടുവിച്ചതും മിദ്യാനിലെ പുരോഹിതനായ മോശെയുടെ അമ്മായപ്പനായ യിത്രോ കേട്ടു."},{"number":2,"verse":"അപ്പോള്‍ മോശെയുടെ അമ്മായപ്പനായ യിത്രോ മോശെ മടക്കി അയച്ചിരുന്ന അവന്‍റെ ഭാര്യ സിപ്പോറായെയും"},{"number":3,"verse":"അവളുടെ രണ്ടു പുത്രന്മാരെയും കൂട്ടിക്കൊണ്ടു പുറപ്പെട്ടു. ഞാന്‍ അന്യദേശത്തു പരദേശിയായി എന്ന് അവന്‍ പറഞ്ഞതുകൊണ്ട് അവരിൽ ഒരുത്തനു ഗേര്‍ഷോം എന്നു പേര്‍."},{"number":4,"verse":"എന്‍റെ പിതാവിന്‍റെ ദൈവം എനിക്കു തുണയായി എന്നെ ഫറവോന്‍റെ വാളിങ്കൽനിന്നു രക്ഷിച്ചു എന്ന് അവന്‍ പറഞ്ഞതുകൊണ്ടു മറ്റവനു എലീയേസെര്‍ എന്നു പേര്‍."},{"number":5,"verse":"എന്നാൽ മോശെയുടെ അമ്മായപ്പനായ യിത്രോ അവന്‍റെ പുത്രന്മാരോടും അവന്‍റെ ഭാര്യയോടുംകൂടെ, മോശെ പാളയമിറങ്ങിയിരുന്ന മരുഭൂമിയിൽ ദൈവത്തിന്‍റെ പര്‍വതത്തിങ്കൽ അവന്‍റെ അടുക്കൽ വന്നു."},{"number":6,"verse":"നിന്‍റെ അമ്മായപ്പന്‍ യിത്രോ എന്ന ഞാനും നിന്‍റെ ഭാര്യയും രണ്ടു പുത്രന്മാരും നിന്‍റെ അടുക്കൽ വന്നിരിക്കുന്നു എന്ന് അവന്‍ മോശെയോടു പറയിച്ചു."},{"number":7,"verse":"മോശെ തന്‍റെ അമ്മായപ്പനെ എതിരേല്പാന്‍ ചെന്നു വണങ്ങി അവനെ ചുംബിച്ചു; അവര്‍ തമ്മിൽ കുശലപ്രശ്നം ചെയ്തു കൂടാരത്തിൽ വന്നു."},{"number":8,"verse":"മോശെ തന്‍റെ അമ്മായപ്പനോട് യഹോവ യിസ്രായേലിനുവേണ്ടി ഫറവോനോടും മിസ്രയീമ്യരോടും ചെയ്തതൊക്കെയും വഴിയിൽ തങ്ങള്‍ക്കു നേരിട്ട പ്രയാസമൊക്കെയും യഹോവ തങ്ങളെ രക്ഷിച്ച പ്രകാരവും വിവരിച്ചുപറഞ്ഞു."},{"number":9,"verse":"യഹോവ മിസ്രയീമ്യരുടെ കൈയിൽനിന്നു യിസ്രായേലിനെ വിടുവിച്ചതിനാൽ അവര്‍ക്കു ചെയ്ത എല്ലാ നന്മ നിമിത്തവും യിത്രോ സന്തോഷിച്ചു."},{"number":10,"verse":"യിത്രോ പറഞ്ഞതെന്തെന്നാൽ: നിങ്ങളെ മിസ്രയീമ്യരുടെ കൈയിൽനിന്നും ഫറവോന്‍റെ കൈയിൽനിന്നും രക്ഷിച്ച് മിസ്രയീമ്യരുടെ കൈക്കീഴിൽനിന്നു ജനത്തെ വിടുവിച്ചിരിക്കുന്ന യഹോവ സ്തുതിക്കപ്പെടുമാറാകട്ടെ."},{"number":11,"verse":"യഹോവ സകല ദേവന്മാരിലും വലിയവന്‍ എന്നു ഞാന്‍ ഇപ്പോള്‍ അറിയുന്നു. അതേ, ഇവരോട് അവര്‍ അഹങ്കരിച്ച കാര്യത്തിൽ തന്നെ."},{"number":12,"verse":"മോശെയുടെ അമ്മായപ്പനായ യിത്രോ ദൈവത്തിനു ഹോമവും ഹനനയാഗവും കഴിച്ചു; അഹരോനും യിസ്രായേൽ മൂപ്പന്മാരെല്ലാവരും വന്നു മോശെയുടെ അമ്മായപ്പനോടുകൂടെ ദൈവസന്നിധിയിൽ ഭക്ഷണം കഴിച്ചു."},{"number":13,"verse":"പിറ്റന്നാള്‍ മോശെ ജനത്തിനു ന്യായംവിധിപ്പാന്‍ ഇരുന്നു; ജനം രാവിലെ തുടങ്ങി വൈകുന്നേരംവരെ മോശെയുടെ ചുറ്റും നിന്നു."},{"number":14,"verse":"അവന്‍ ജനത്തിനുവേണ്ടി ചെയ്യുന്നതൊക്കെയും മോശെയുടെ അമ്മായപ്പന്‍ കണ്ടപ്പോള്‍: നീ ജനത്തിനുവേണ്ടി ചെയ്യുന്ന ഈ കാര്യം എന്ത്? നീ ഏകനായി വിസ്തരിപ്പാന്‍ ഇരിക്കയും ജനമൊക്കെയും രാവിലെ തുടങ്ങി വൈകുന്നേരംവരെ നിന്‍റെ ചുറ്റും നില്ക്കയും ചെയ്യുന്നത് എന്ത് എന്ന് അവന്‍ ചോദിച്ചു."},{"number":15,"verse":"മോശെ തന്‍റെ അമ്മായപ്പനോട്: ദൈവത്തോട് ചോദിപ്പാന്‍ ജനം എന്‍റെ അടുക്കൽ വരുന്നു."},{"number":16,"verse":"അവര്‍ക്ക് ഒരു കാര്യം ഉണ്ടാകുമ്പോള്‍ അവര്‍ എന്‍റെ അടുക്കൽ വരും. അവര്‍ക്കു തമ്മിലുള്ള കാര്യം ഞാന്‍ കേട്ടു വിധിക്കയും ദൈവത്തിന്‍റെ കല്പനകളും പ്രമാണങ്ങളും അവരെ അറിയിക്കയും ചെയ്യും എന്നു പറഞ്ഞു."},{"number":17,"verse":"അതിനു മോശെയുടെ അമ്മായപ്പന്‍ അവനോടു പറഞ്ഞത്: നീ ചെയ്യുന്ന കാര്യം നന്നല്ല;"},{"number":18,"verse":"നീയും നിന്നോടുകൂടെയുള്ള ഈ ജനവും ക്ഷീണിച്ചുപോകും; ഈ കാര്യം നിനക്ക് അതിഭാരമാകുന്നു; ഏകനായി അതു നിവര്‍ത്തിപ്പാന്‍ നിനക്കു കഴിയുന്നതല്ല."},{"number":19,"verse":"ആകയാൽ എന്‍റെ വാക്കു കേള്‍ക്ക; ഞാന്‍ ഒരു ആലോചന പറഞ്ഞുതരാം. ദൈവം നിന്നോടുകൂടെ ഇരിക്കും; നീ ജനത്തിനുവേണ്ടി ദൈവസന്നിധിയിൽ ഇരിക്ക; നീ കാര്യങ്ങളെ ദൈവസന്നിധിയിൽ കൊണ്ടുചെല്ലുക."},{"number":20,"verse":"അവര്‍ക്കു കല്പനകളും പ്രമാണങ്ങളും ഉപദേശിക്കയും നടക്കേണ്ടുന്ന വഴിയും ചെയ്യേണ്ടുന്ന പ്രവൃത്തിയും അവരെ അറിയിക്കയും ചെയ്ക."},{"number":21,"verse":"അതല്ലാതെ, ദൈവഭക്തന്മാരും സത്യവാന്മാരും ദുരാദായം വെറുക്കുന്നവരുമായ പ്രാപ്തിയുള്ള പുരുഷന്മാരെ സകല ജനത്തിൽനിന്നും തിരഞ്ഞെടുത്ത് അവരെ ആയിരം പേര്‍ക്ക് അധിപതിമാരായും നൂറു പേര്‍ക്ക് അധിപതിമാരായും അമ്പതു പേര്‍ക്ക് അധിപതിമാരായും പത്തു പേര്‍ക്ക് അധിപതിമാരായും നിയമിക്ക."},{"number":22,"verse":"അവര്‍ എല്ലാ സമയത്തും ജനത്തിന് ന്യായം വിധിക്കട്ടെ; വലിയ കാര്യമൊക്കെയും അവര്‍ നിന്‍റെ അടുക്കൽ കൊണ്ടുവരട്ടെ; ചെറിയ കാര്യമൊക്കെയും അവര്‍ തന്നെ തീര്‍ക്കട്ടെ; ഇങ്ങനെ അവര്‍ നിന്നോടുകൂടെ വഹിക്കുന്നതിനാൽ നിനക്കു ഭാരം കുറയും."},{"number":23,"verse":"നീ ഈ കാര്യം ചെയ്കയും ദൈവം അത് അനുവദിക്കയും ചെയ്താൽ നിനക്കു നിന്നു പൊറുക്കാം. ഈ ജനത്തിനൊക്കെയും സമാധാനത്തോടെ തങ്ങളുടെ സ്ഥലത്തേക്കു പോകുകയും ചെയ്യാം."},{"number":24,"verse":"മോശെ തന്‍റെ അമ്മായപ്പന്‍റെ വാക്കു കേട്ട്, അവന്‍ പറഞ്ഞതുപോലെയൊക്കെയും ചെയ്തു."},{"number":25,"verse":"മോശെ എല്ലാ യിസ്രായേലിൽനിന്നും പ്രാപ്തിയുള്ള പുരുഷന്മാരെ തിരഞ്ഞെടുത്ത് അവരെ ആയിരം പേര്‍ക്ക് അധിപതിമാരായും നൂറു പേര്‍ക്ക് അധിപതിമാരായും അമ്പതു പേര്‍ക്ക് അധിപതിമാരായും പത്തു പേര്‍ക്ക് അധിപതിമാരായും ജനത്തിനു തലവന്മാരാക്കി."},{"number":26,"verse":"അവര്‍ എല്ലാ സമയത്തും ജനത്തിനു ന്യായം വിധിച്ചുവന്നു; വിഷമമുള്ള കാര്യം അവര്‍ മോശെയുടെ അടുക്കൽ കൊണ്ടുവരും; ചെറിയ കാര്യമൊക്കെയും അവര്‍ തന്നെ തീര്‍ക്കും."},{"number":27,"verse":"അതിന്‍റെശേഷം മോശെ തന്‍റെ അമ്മായപ്പനെ യാത്ര അയച്ചു; അവന്‍ സ്വദേശത്തേക്കു മടങ്ങിപ്പോയി."}]}
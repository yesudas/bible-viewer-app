{"bibleAbbr":"MOV","bookName":"പുറപ്പാടു്","bookEnglishName":"Exodus","chapterNumber":15,"verses":[{"number":1,"verse":"മോശെയും യിസ്രായേൽമക്കളും അന്നു യഹോവയ്ക്കു സങ്കീര്‍ത്തനം പാടി ചൊല്ലിയതെന്തെന്നാൽ: ഞാന്‍ യഹോവയ്ക്കു പാട്ടുപാടും, അവന്‍ മഹോന്നതന്‍: കുതിരയെയും അതിന്മേൽ ഇരുന്നവനെയും അവന്‍ കടലിൽ തള്ളിയിട്ടിരിക്കുന്നു."},{"number":2,"verse":"എന്‍റെ ബലവും എന്‍റെ ഗീതവും യഹോവയത്രേ; അവന്‍ എനിക്കു രക്ഷയായിത്തീര്‍ന്നു. അവന്‍ എന്‍റെ ദൈവം; ഞാന്‍ അവനെ സ്തുതിക്കും; അവന്‍ എന്‍റെ പിതാവിന്‍ ദൈവം; ഞാന്‍ അവനെ പുകഴ്ത്തും."},{"number":3,"verse":"യഹോവ യുദ്ധവീരന്‍; യഹോവ എന്ന് അവന്‍റെ നാമം."},{"number":4,"verse":"ഫറവോന്‍റെ രഥങ്ങളെയും സൈന്യത്തെയും അവന്‍ കടലിൽ തള്ളിയിട്ടു; അവന്‍റെ രഥിപ്രവരന്മാര്‍ ചെങ്കടലിൽ മുങ്ങിപ്പോയി."},{"number":5,"verse":"ആഴി അവരെ മൂടി; അവര്‍ കല്ലുപോലെ ആഴത്തിൽ താണു."},{"number":6,"verse":"യഹോവേ, നിന്‍റെ വലംകൈ ബലത്തിൽ മഹത്ത്വപ്പെട്ടു; യഹോവേ, നിന്‍റെ വലംകൈ ശത്രുവിനെ തകര്‍ത്തുകളഞ്ഞു."},{"number":7,"verse":"നീ എതിരാളികളെ മഹാപ്രഭാവത്താൽ സംഹരിക്കുന്നു; നീ നിന്‍റെ ക്രോധം അയയ്ക്കുന്നു; അത് അവരെ താളടിയെപ്പോലെ ദഹിപ്പിക്കുന്നു."},{"number":8,"verse":"നിന്‍റെ മൂക്കിലെ ശ്വാസത്താൽ വെള്ളം കുന്നിച്ചുകൂടി; പ്രവാഹങ്ങള്‍ ചിറപോലെ നിന്നു; ആഴങ്ങള്‍ കടലിന്‍റെ ഉള്ളിൽ ഉറച്ചുപോയി."},{"number":9,"verse":"ഞാന്‍ പിന്തുടരും, പിടിക്കും, കൊള്ള പങ്കിടും; എന്‍റെ ആശ അവരാൽ പൂര്‍ത്തിയാകും; ഞാന്‍ എന്‍റെ വാള്‍ ഊരും; എന്‍റെ കൈ അവരെ നിഗ്രഹിക്കും എന്നു ശത്രു പറഞ്ഞു."},{"number":10,"verse":"നിന്‍റെ കാറ്റിനെ നീ ഊതിച്ചു, കടൽ അവരെ മൂടി; അവര്‍ ഈയംപോലെ പെരുവെള്ളത്തിൽ താണു."},{"number":11,"verse":"യഹോവേ, ദേവന്മാരിൽ നിനക്കു തുല്യന്‍ ആര്‍? വിശുദ്ധിയിൽ മഹിമയുള്ളവനേ, സ്തുതികളിൽ ഭയങ്കരനേ, അദ്ഭുതങ്ങളെ പ്രവര്‍ത്തിക്കുന്നവനേ, നിനക്കു തുല്യന്‍ ആര്‍?"},{"number":12,"verse":"നീ വലംകൈ നീട്ടി; ഭൂമി അവരെ വിഴുങ്ങി."},{"number":13,"verse":"നീ വീണ്ടെടുത്ത ജനത്തെ ദയയാൽ നടത്തി; നിന്‍റെ വിശുദ്ധനിവാസത്തിലേക്കു നിന്‍റെ ബലത്താൽ അവരെ കൊണ്ടുവന്നു."},{"number":14,"verse":"ജാതികള്‍ കേട്ടു നടുങ്ങുന്നു. ഫെലിസ്ത്യനിവാസികള്‍ക്കു ഭീതി പിടിച്ചിരിക്കുന്നു."},{"number":15,"verse":"എദോമ്യപ്രഭുക്കന്മാര്‍ ഭ്രമിച്ചു; മോവാബ്യമുമ്പന്മാര്‍ക്കു കമ്പം പിടിച്ചു; കനാന്യനിവാസികളെല്ലാം ഉരുകിപ്പോകുന്നു."},{"number":16,"verse":"ഭയവും ഭീതിയും അവരുടെമേൽ വീണു; നിന്‍ ഭുജമാഹാത്മ്യത്താൽ അവര്‍ കല്ലുപോലെ ആയി; അങ്ങനെ, യഹോവേ, നിന്‍റെ ജനം കടന്നു, നീ സമ്പാദിച്ച ജനം കടന്നുപോയി."},{"number":17,"verse":"നീ അവരെ കൊണ്ടുചെന്നു തിരുനിവാസത്തിനൊരുക്കിയ സ്ഥാനത്ത്, യഹോവേ, നിന്നവകാശപര്‍വതത്തിൽ നീ അവരെ നട്ടു, കര്‍ത്താവേ, തൃക്കൈ സ്ഥാപിച്ച വിശുദ്ധമന്ദിരത്തിങ്കൽതന്നെ."},{"number":18,"verse":"യഹോവ എന്നുമെന്നേക്കും രാജാവായി വാഴും."},{"number":19,"verse":"എന്നാൽ ഫറവോന്‍റെ കുതിര അവന്‍റെ രഥവും കുതിരപ്പടയുമായി കടലിന്‍റെ നടുവിൽ ഇറങ്ങിച്ചെന്നപ്പോള്‍ യഹോവ കടലിലെ വെള്ളം അവരുടെമേൽ മടക്കിവരുത്തി; യിസ്രായേൽമക്കളോ കടലിന്‍റെ നടുവിൽ ഉണങ്ങിയ നിലത്തുകൂടി കടന്നുപോന്നു."},{"number":20,"verse":"അഹരോന്‍റെ സഹോദരി മിര്യാം എന്ന പ്രവാചകി കൈയിൽ തപ്പെടുത്തു, സ്ത്രീകള്‍ എല്ലാവരും തപ്പുകളോടും നൃത്തങ്ങളോടുംകൂടെ അവളുടെ പിന്നാലെ ചെന്നു."},{"number":21,"verse":"മിര്യാം അവരോടു പ്രതിഗാനമായി ചൊല്ലിയതു: യഹോവയ്ക്കു പാട്ടുപാടുവിന്‍, അവന്‍ മഹോന്നതന്‍: കുതിരയെയും അതിന്മേൽ ഇരുന്നവനെയും അവന്‍ കടലിൽ തള്ളിയിട്ടിരിക്കുന്നു."},{"number":22,"verse":"അനന്തരം മോശെ യിസ്രായേലിനെ ചെങ്കടലിൽനിന്നു പ്രയാണം ചെയ്യിച്ചു; അവര്‍ ശൂര്‍മരുഭൂമിയിൽ ചെന്നു, മൂന്നു ദിവസം മരുഭൂമിയിൽ വെള്ളം കിട്ടാതെ സഞ്ചരിച്ചു."},{"number":23,"verse":"മാറായിൽ എത്തിയാറെ, മാറായിലെ വെള്ളം കുടിപ്പാന്‍ അവര്‍ക്കു കഴിഞ്ഞില്ല; അതു കയ്പുള്ളതായിരുന്നു. അതുകൊണ്ട് അതിനു മാറാ എന്നു പേരിട്ടു."},{"number":24,"verse":"അപ്പോള്‍ ജനം: ഞങ്ങള്‍ എന്തു കുടിക്കും എന്നു പറഞ്ഞു മോശെയുടെ നേരേ പിറുപിറുത്തു."},{"number":25,"verse":"അവന്‍ യഹോവയോട് അപേക്ഷിച്ചു; യഹോവ അവന് ഒരു വൃക്ഷം കാണിച്ചുകൊടുത്തു. അവന്‍ അതു വെള്ളത്തിൽ ഇട്ടപ്പോള്‍ വെള്ളം മധുരമായിത്തീര്‍ന്നു. അവിടെവച്ച് അവന്‍ അവര്‍ക്ക് ഒരു ചട്ടവും പ്രമാണവും നിയമിച്ചു; അവിടെവച്ച് അവന്‍ അവരെ പരീക്ഷിച്ചു:"},{"number":26,"verse":"നിന്‍റെ ദൈവമായ യഹോവയുടെ വാക്കു നീ ശ്രദ്ധയോടെ കേട്ട് അവനു പ്രസാദമുള്ളതു ചെയ്കയും അവന്‍റെ കല്പനകളെ അനുസരിച്ച് അവന്‍റെ സകല വിധികളും പ്രമാണിക്കയും ചെയ്താൽ ഞാന്‍ മിസ്രയീമ്യര്‍ക്കു വരുത്തിയ വ്യാധികളിൽ ഒന്നും നിനക്കു വരുത്തുകയില്ല; ഞാന്‍ നിന്നെ സൗഖ്യമാക്കുന്ന യഹോവ ആകുന്നു എന്ന് അരുളിച്ചെയ്തു."},{"number":27,"verse":"പിന്നെ അവര്‍ ഏലീമിൽ എത്തി; അവിടെ പന്ത്രണ്ടു നീരുറവും എഴുപത് ഈത്തപ്പനയും ഉണ്ടായിരുന്നു; അവര്‍ അവിടെ വെള്ളത്തിനരികെ പാളയമിറങ്ങി."}]}
{"bibleAbbr":"MOV","bookName":"1 തിമൊഥെയൊസ്","bookEnglishName":"1 Timothy","chapterNumber":5,"verses":[{"number":1,"verse":"മൂത്തവനെ ഭര്‍ത്സിക്കാതെ അപ്പനെപ്പോലെയും ഇളയവരെ സഹോദരന്മാരെപ്പോലെയും"},{"number":2,"verse":"മൂത്ത സ്ത്രീകളെ അമ്മമാരെപ്പോലെയും ഇളയ സ്ത്രീകളെ പൂര്‍ണനിര്‍മ്മലതയോടെ സഹോദരികളെപ്പോലെയും പ്രബോധിപ്പിക്ക."},{"number":3,"verse":"സാക്ഷാല്‍ വിധവമാരായിരിക്കുന്ന വിധവമാരെ മാനിക്ക."},{"number":4,"verse":"വല്ല വിധവയ്ക്കും പുത്രപൗത്രന്മാര്‍ ഉണ്ടെങ്കില്‍ അവര്‍ മുമ്പേ സ്വന്തകുടുംബത്തില്‍ ഭക്തി കാണിച്ച് അമ്മയപ്പന്മാര്‍ക്കു പ്രത്യുപകാരം ചെയ്‍വാന്‍ പഠിക്കട്ടെ; ഇതു ദൈവസന്നിധിയില്‍ പ്രസാദകരമാകുന്നു."},{"number":5,"verse":"സാക്ഷാല്‍ വിധവയും ഏകാകിയുമായവള്‍ ദൈവത്തില്‍ ആശവച്ചു രാപ്പകല്‍ യാചനയിലും പ്രാര്‍ഥനയിലും ഉറ്റുപാര്‍ക്കുന്നു."},{"number":6,"verse":"കാമുകിയായവളോ ജീവിച്ചിരിക്കയില്‍ത്തന്നെ ചത്തവള്‍."},{"number":7,"verse":"അവര്‍ നിരപവാദ്യമാരായിരിക്കേണ്ടതിനു നീ ഇത് ആജ്ഞാപിക്ക."},{"number":8,"verse":"തനിക്കുള്ളവര്‍ക്കും പ്രത്യേകം സ്വന്തകുടുംബക്കാര്‍ക്കുംവേണ്ടി കരുതാത്തവന്‍ വിശ്വാസം തള്ളിക്കളഞ്ഞ് അവിശ്വാസിയെക്കാള്‍ അധമനായിരിക്കുന്നു."},{"number":9,"verse":"സല്‍പ്രവൃത്തികളാല്‍ ശ്രുതിപ്പെട്ട് ഏകഭര്‍ത്താവിന്‍റെ ഭാര്യയായിരുന്ന് അറുപതു വയസ്സിനു താഴെയല്ലാത്ത"},{"number":10,"verse":"വിധവ മക്കളെ വളര്‍ത്തുകയോ അതിഥികളെ സല്ക്കരിക്കയോ വിശുദ്ധന്മാരുടെ കാലുകളെ കഴുകുകയോ ഞെരുക്കമുള്ളവര്‍ക്കു മുട്ടുതീര്‍ക്കുകയോ സര്‍വസല്‍പ്രവൃത്തിയും ചെയ്തുപോരുകയോ ചെയ്തു എങ്കില്‍ അവളെ തിരഞ്ഞെടുക്കാം."},{"number":11,"verse":"ഇളയ വിധവമാരെ ഒഴിക്ക; ക്രിസ്തുവിനു വിരോധമായി പുളച്ചു മദിക്കുമ്പോള്‍ വിവാഹം ചെയ്‍വാന്‍ ഇച്ഛിക്കും."},{"number":12,"verse":"ആദ്യവിശ്വാസം തള്ളുകയാല്‍ അവര്‍ക്കു ശിക്ഷാവിധി ഉണ്ട്."},{"number":13,"verse":"അത്രയുമല്ല അവര്‍ വീടുതോറും നടന്നു മിനക്കെടുവാനും ശീലിക്കും; മിനക്കെടുക മാത്രമല്ല വായാടികളും പരകാര്യത്തില്‍ ഇടപെടുന്നവരുമായി അരുതാത്തതു സംസാരിക്കും."},{"number":14,"verse":"ആകയാല്‍ ഇളയവര്‍ വിവാഹം ചെയ്കയും പുത്രസമ്പത്തുണ്ടാക്കുകയും ഭവനം രക്ഷിക്കയും വിരോധിക്ക് അപവാദത്തിന് അവസരം ഒന്നും കൊടുക്കാതിരിക്കയും വേണം എന്നു ഞാന്‍ ഇച്ഛിക്കുന്നു."},{"number":15,"verse":"ഇപ്പോള്‍ത്തന്നെ ചിലര്‍ സാത്താന്‍റെ പിന്നാലെ പോയല്ലോ."},{"number":16,"verse":"ഒരു വിശ്വാസിനിക്കു വിധവമാര്‍ ഉണ്ടെങ്കില്‍ അവള്‍തന്നെ അവര്‍ക്കു മുട്ടുതീര്‍ക്കട്ടെ; സഭയ്ക്കു ഭാരം വരരുത്; സാക്ഷാല്‍ വിധവമാരായവര്‍ക്കു മുട്ടുതീര്‍പ്പാനുണ്ടല്ലോ."},{"number":17,"verse":"നന്നായി ഭരിക്കുന്ന മൂപ്പന്മാരെ, പ്രത്യേകം വചനത്തിലും ഉപദേശത്തിലും അധ്വാനിക്കുന്നവരെതന്നെ, ഇരട്ടി മാനത്തിനു യോഗ്യരായി എണ്ണുക."},{"number":18,"verse":"മെതിക്കുന്ന കാളയ്ക്കു മുഖക്കുട്ട കെട്ടരുത് എന്നു തിരുവെഴുത്തു പറയുന്നു; വേലക്കാരന്‍ തന്‍റെ കൂലിക്കു യോഗ്യന്‍ എന്നും ഉണ്ടല്ലോ."},{"number":19,"verse":"രണ്ടു മൂന്നു സാക്ഷികള്‍ മുഖേനയല്ലാതെ ഒരു മൂപ്പന്‍റെ നേരേ അന്യായം എടുക്കരുത്."},{"number":20,"verse":"പാപം ചെയ്യുന്നവരെ ശേഷമുള്ളവര്‍ക്കും ഭയത്തിനായി എല്ലാവരും കേള്‍ക്കെ ശാസിക്ക."},{"number":21,"verse":"നീ പക്ഷമായി ഒന്നും ചെയ്യാതെകണ്ട് സിദ്ധാന്തം കൂടാതെ ഇവ പ്രമാണിച്ചുകൊള്ളേണം എന്നു ഞാന്‍ ദൈവത്തെയും ക്രിസ്തുയേശുവിനെയും ശ്രേഷ്ഠദൂതന്മാരെയും സാക്ഷിയാക്കി നിന്നോടു കല്പിക്കുന്നു."},{"number":22,"verse":"യാതൊരുത്തന്‍റെമേലും വേഗത്തില്‍ കൈവയ്ക്കരുത്; അന്യന്മാരുടെ പാപങ്ങളില്‍ ഓഹരിക്കാരനാകയുമരുത്. നിന്നെത്തന്നെ നിര്‍മ്മലനായി കാത്തുകൊള്‍ക."},{"number":23,"verse":"മേലാല്‍ വെള്ളം മാത്രം കുടിക്കാതെ നിന്‍റെ അജീര്‍ണതയും കൂടെക്കൂടെയുള്ള ക്ഷീണതയും നിമിത്തം അല്പം വീഞ്ഞും സേവിച്ചുകൊള്‍ക."},{"number":24,"verse":"ചില മനുഷ്യരുടെ പാപങ്ങള്‍ വിസ്താരത്തിനു മുമ്പേതന്നെ വെളിവായിരിക്കുന്നു; ചിലരുടെ പാപങ്ങളോ ക്രമേണയത്രേ."},{"number":25,"verse":"സല്‍പ്രവൃത്തികളും അങ്ങനെതന്നെ വെളിവാകുന്നു; വെളിവാകാത്തവയും മറഞ്ഞിരിക്കുകയില്ല."}]}
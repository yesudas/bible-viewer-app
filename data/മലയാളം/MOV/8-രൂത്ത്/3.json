{"bibleAbbr":"MOV","bookName":"രൂത്ത്","bookEnglishName":"Ruth","chapterNumber":3,"verses":[{"number":1,"verse":"അനന്തരം അവളുടെ അമ്മാവിയമ്മയായ നൊവൊമി അവളോടു പറഞ്ഞത്: മകളേ, നിനക്കു നന്നായിരിക്കേണ്ടതിന് ഞാന്‍ നിനക്കുവേണ്ടി ഒരു വിശ്രാമസ്ഥലം അന്വേഷിക്കേണ്ടയോ?"},{"number":2,"verse":"നീ ചേര്‍ന്നിരുന്ന ബാല്യക്കാരത്തികളുടെ യജമാനനായ ബോവസ് നമ്മുടെ ചാര്‍ച്ചക്കാരനല്ലയോ? അവന്‍ ഇന്നു രാത്രി കളത്തിൽ യവം തൂറ്റുന്നു."},{"number":3,"verse":"ആകയാൽ നീ കുളിച്ച് തൈലംപൂശി വസ്ത്രം ധരിച്ച് കളത്തിൽ ചെല്ലുക; ആയാള്‍ തിന്നു കുടിച്ചു കഴിയുംവരെ നിന്നെ കാണരുത്."},{"number":4,"verse":"ഉറങ്ങുവാന്‍ പോകുമ്പോള്‍ അവന്‍ കിടക്കുന്ന സ്ഥലം മനസ്സിലാക്കി ചെന്ന് അവന്‍റെ കാലിന്മേലുള്ള പുതപ്പു പൊക്കി അവിടെ കിടന്നുകൊള്‍ക; എന്നാൽ നീ എന്തു ചെയ്യേണമെന്ന് അവന്‍ നിനക്കു പറഞ്ഞുതരും."},{"number":5,"verse":"അതിന് അവള്‍: നീ പറയുന്നതൊക്കെയും ഞാന്‍ ചെയ്യാം എന്ന് അവളോടു പറഞ്ഞു."},{"number":6,"verse":"അങ്ങനെ അവള്‍ കളത്തിൽ ചെന്ന് അമ്മാവിയമ്മ കല്പിച്ചതുപോലെയൊക്കെയും ചെയ്തു."},{"number":7,"verse":"ബോവസ് തിന്നു കുടിച്ച് ഹൃദയം തെളിഞ്ഞശേഷം യവക്കൂമ്പാരത്തിന്‍റെ ഒരു വശത്തു ചെന്നു കിടന്നു; അവളും പതുക്കെ ചെന്ന് അവന്‍റെ കാലിന്മേലുള്ള പുതപ്പു പൊക്കി അവിടെ കിടന്നു."},{"number":8,"verse":"അര്‍ധരാത്രിയിൽ അവന്‍ ഞെട്ടിത്തിരിഞ്ഞു, തന്‍റെ കാൽക്കൽ ഒരു സ്ത്രീ കിടക്കുന്നതു കണ്ടു. നീ ആര്‍ എന്ന് അവന്‍ചോദിച്ചു."},{"number":9,"verse":"ഞാന്‍ നിന്‍റെ ദാസിയായ രൂത്ത്; നിന്‍റെ പുതപ്പ് അടിയന്‍റെമേൽ ഇടേണമേ; നീ വീണ്ടെടുപ്പുകാരനല്ലോ എന്ന് അവള്‍ പറഞ്ഞു."},{"number":10,"verse":"അതിന് അവന്‍ പറഞ്ഞത്: മകളേ, നീ യഹോവയാൽ അനുഗ്രഹിക്കപ്പെട്ടവള്‍; ദരിദ്രന്മാരോ ധനവാന്മാരോ ആയ ബാല്യക്കാരെ നീ പിന്തുടരാതിരിക്കയാൽ ആദ്യത്തേതിൽ അധികം ദയ ഒടുവിൽ കാണിച്ചിരിക്കുന്നു."},{"number":11,"verse":"ആകയാൽ മകളേ, ഭയപ്പെടേണ്ടാ; നീ ചോദിക്കുന്നതൊക്കെയും ഞാന്‍ ചെയ്തുതരാം; നീ ഉത്തമസ്ത്രീ എന്ന് എന്‍റെ ജനമായ പട്ടണക്കാര്‍ക്ക് എല്ലാവര്‍ക്കും അറിയാം."},{"number":12,"verse":"ഞാന്‍ നിന്‍റെ വീണ്ടെടുപ്പുകാരന്‍ എന്നതു സത്യം തന്നെ; എങ്കിലും എന്നെക്കാള്‍ അടുത്ത ഒരു വീണ്ടെടുപ്പുകാരന്‍ ഉണ്ട്."},{"number":13,"verse":"ഈ രാത്രി താമസിക്ക; നാളെ അവന്‍ നിനക്കു വീണ്ടെടുപ്പുകാരന്‍റെ മുറ നിവര്‍ത്തിച്ചാൽ കൊള്ളാം; അവന്‍ നിവര്‍ത്തിക്കട്ടെ; വീണ്ടെടുപ്പുകാരന്‍റെ മുറ നിവര്‍ത്തിപ്പാന്‍ അവനു മനസ്സില്ലങ്കിലോ യഹോവയാണ ഞാന്‍ നിനക്കു വീണ്ടെടുപ്പുകാരന്‍റെ മുറ നിവര്‍ത്തിച്ചുതരും; രാവിലെവരെ കിടന്നുകൊള്‍ക."},{"number":14,"verse":"അങ്ങനെ അവള്‍ രാവിലെവരെ അവന്‍റെ കാൽക്കൽ കിടന്നു; ഒരു സ്ത്രീ കളത്തിൽ വന്നത് ആരും അറിയരുതെന്ന് അവന്‍ പറഞ്ഞിരുന്നതുകൊണ്ട് ആളറിയാറാകും മുമ്പേ അവള്‍ എഴുന്നേറ്റു."},{"number":15,"verse":"നീ ധരിച്ചിരിക്കുന്ന പുതപ്പു കൊണ്ടുവന്നു പിടിക്ക എന്ന് അവന്‍ പറഞ്ഞു. അവള്‍ അതു പിടിച്ചപ്പോള്‍ അവന്‍ ആറിടങ്ങഴി യവം അതിൽ അളന്നുകൊടുത്തു; അവള്‍ പട്ടണത്തിലേക്കു പോയി."},{"number":16,"verse":"അവള്‍ അമ്മാവിയമ്മയുടെ അടുക്കൽ വന്നപ്പോള്‍: നിന്‍റെ കാര്യം എന്തായി മകളേ എന്ന് അവള്‍ ചോദിച്ചു; ആയാള്‍ തനിക്ക് ചെയ്തതൊക്കെയും അവള്‍ അറിയിച്ചു."},{"number":17,"verse":"അമ്മാവിയമ്മയുടെ അടുക്കൽ വെറുംകൈയായിപ്പോകരുത് എന്ന് അവന്‍ എന്നോടു പറഞ്ഞ് ഈ ആറിടങ്ങഴി യവവും എനിക്കു തന്നു എന്ന് അവള്‍ പറഞ്ഞു."},{"number":18,"verse":"അതിന് അവള്‍: എന്‍റെ മകളേ, ഈ കാര്യം എന്താകുമെന്ന് അറിയുവോളം നീ അനങ്ങാതിരിക്ക; ഇന്ന് ഈ കാര്യം തീര്‍ക്കുംവരെ ആയാള്‍ സ്വസ്ഥമായിരിക്കയില്ല എന്നു പറഞ്ഞു."}]}
{"bibleAbbr":"MOV","bookName":"2 ദിനവൃത്താന്തം","bookEnglishName":"2 Chronicles","chapterNumber":8,"verses":[{"number":1,"verse":"ശലോമോന്‍ യഹോവയുടെ ആലയവും തന്‍റെ അരമനയും ഇരുപത് സംവത്സരം കൊണ്ടു പണിതശേഷം"},{"number":2,"verse":"ഹൂരാം ശലോമോനു കൊടുത്ത പട്ടണങ്ങളെ ശലോമോന്‍ പണിതുറപ്പിച്ച് അവിടെ യിസ്രായേല്യരെ പാര്‍പ്പിച്ചു."},{"number":3,"verse":"അനന്തരം ശലോമോന്‍ ഹമാത്ത്-സോബയിലേക്കു പോയി അതിനെ ജയിച്ചു;"},{"number":4,"verse":"അവന്‍ മരുഭൂമിയിൽ തദ്മോരും ഹമാത്തിൽ അവന്‍ പണിതിരുന്ന സംഭാരനഗരങ്ങളുമെല്ലാം ഉറപ്പിച്ചു."},{"number":5,"verse":"അവന്‍ മേലത്തെ ബേത്ത്-ഹോരോനും താഴത്തെ ബേത്ത്-ഹോരോനും മതിലുകളോടും വാതിലുകളോടും ഓടാമ്പലുകളോടും കൂടിയ ഉറപ്പുള്ള പട്ടണങ്ങളായും"},{"number":6,"verse":"ബാലാത്തും ശലോമോനുണ്ടായിരുന്ന സകല സംഭാരനഗരങ്ങളും സകല രഥനഗരങ്ങളും കുതിരച്ചേവകര്‍ക്കുള്ള പട്ടണങ്ങളും യെരൂശലേമിലും ലെബാനോനിലും തന്‍റെ രാജ്യത്ത് എല്ലാടവും പണിവാന്‍ ശലോമോന്‍ ആഗ്രഹിച്ചതൊക്കെയും പണിതു."},{"number":7,"verse":"ഹിത്യര്‍, അമോര്യര്‍, പെരിസ്യര്‍, ഹിവ്യര്‍, യെബൂസ്യര്‍ എന്നിങ്ങനെ യിസ്രായേലിൽ ഉള്‍പ്പെടാത്ത ശേഷിപ്പുള്ള സകല ജനത്തെയും"},{"number":8,"verse":"യിസ്രായേല്യര്‍ സംഹരിക്കാതെ പിന്നീടും ദേശത്തു ശേഷിച്ചിരുന്ന അവരുടെ മക്കളെയും ശലോമോന്‍ ഇന്നുവരെയും ഊഴിയവേലക്കാരാക്കി."},{"number":9,"verse":"യിസ്രായേല്യരിൽനിന്നോ ശലോമോന്‍ ആരെയും തന്‍റെ വേലയ്ക്കു ദാസന്മാരാക്കിയില്ല; അവര്‍ യോദ്ധാക്കളും അവന്‍റെ സേനാനായകശ്രേഷ്ഠന്മാരും രഥങ്ങള്‍ക്കും കുതിരച്ചേവകര്‍ക്കും അധിപന്മാരും ആയിരുന്നു."},{"number":10,"verse":"ശലോമോന്‍രാജാവിന്‍റെ പ്രധാന ഉദ്യോഗസ്ഥന്മാരും ജനത്തിന്‍റെ മേൽവിചാരകന്മാരുമായ ഇവര്‍ ഇരുനൂറ്റമ്പതു പേര്‍ ആയിരുന്നു."},{"number":11,"verse":"ശലോമോന്‍ ഫറവോന്‍റെ മകളെ ദാവീദിന്‍റെ നഗരത്തിൽനിന്ന് താന്‍ അവള്‍ക്കുവേണ്ടി പണിത അരമനയിൽ കൊണ്ടുപോയി പാര്‍പ്പിച്ചു; യിസ്രായേൽരാജാവായ ദാവീദിന്‍റെ അരമനയിൽ എന്‍റെ ഭാര്യ പാര്‍ക്കരുത്; യഹോവയുടെ പെട്ടകം അവിടെ വന്നിരിക്കയാൽ അതു വിശുദ്ധമല്ലോ എന്ന് അവന്‍ പറഞ്ഞു."},{"number":12,"verse":"ശലോമോന്‍ താന്‍ മണ്ഡപത്തിനു മുമ്പിൽ പണിത യഹോവയുടെ യാഗപീഠത്തിന്മേൽ"},{"number":13,"verse":"അതതു ദിവസത്തേക്ക് വേണ്ടിയിരുന്നതുപോലെ മോശെയുടെ കല്പനപ്രകാരം ശബ്ബത്തുകളിലും അമാവാസികളിലും ഉത്സവങ്ങളിലും പുളിപ്പില്ലാത്ത അപ്പത്തിന്‍റെ ഉത്സവത്തിൽ, വാരോത്സവത്തിൽ, കൂടാരങ്ങളുടെ ഉത്സവത്തിൽ ഇങ്ങനെ ആണ്ടിൽ മൂന്നു പ്രാവശ്യവും യഹോവയ്ക്കു ഹോമയാഗങ്ങളെ കഴിച്ചുപോന്നു."},{"number":14,"verse":"അവന്‍ തന്‍റെ അപ്പനായ ദാവീദിന്‍റെ നിയമപ്രകാരം പുരോഹിതന്മാരുടെ കൂറുകളെ അവരുടെ ശുശ്രൂഷയ്ക്കും അതതു ദിവസം വേണ്ടിയിരുന്നതുപോലെ സ്തോത്രം ചെയ്‍വാനും പുരോഹിതന്മാരുടെ മുമ്പിൽ ശുശ്രൂഷിപ്പാനും ലേവ്യരെ അവരുടെ പ്രവൃത്തികള്‍ക്കും വാതിൽക്കാവല്ക്കാരെ അവരുടെ കൂറുകള്‍ക്കൊത്തവണ്ണം അതതു വാതിലിനും നിയമിച്ചു; ഇങ്ങനെയായിരുന്നു ദൈവപുരുഷനായ ദാവീദിന്‍റെ കല്പന."},{"number":15,"verse":"യാതൊരു കാര്യത്തിലും ഭണ്ഡാരത്തെ സംബന്ധിച്ചും പുരോഹിതന്മാരോടും ലേവ്യരോടും ഉണ്ടായ രാജകല്പന അവര്‍ വിട്ടുമാറിയില്ല."},{"number":16,"verse":"യഹോവയുടെ ആലയത്തിന് അടിസ്ഥാനമിട്ട നാള്‍മുതൽ അതു തീരുംവരെ ശലോമോന്‍റെ പ്രവൃത്തിയൊക്കെയും സാധ്യമായിവന്നു; അങ്ങനെ യഹോവയുടെ ആലയം പണിതുതീര്‍ന്നു."},{"number":17,"verse":"ആ കാലത്തും ശലോമോന്‍ എദോംദേശത്ത് കടല്ക്കരയിലുള്ള എസ്യോന്‍-ഗേബെരിലേക്കും ഏലോത്തിലേക്കും പോയി."},{"number":18,"verse":"ഹൂരാം തന്‍റെ ദാസന്മാര്‍ മുഖാന്തരം കപ്പലുകളെയും സമുദ്രപരിചയമുള്ള ആളുകളെയും അവന്‍റെ അടുക്കൽ അയച്ചു; അവര്‍ ശലോമോന്‍റെ ദാസന്മാരോടുകൂടെ ഓഫീരിലേക്കു ചെന്നു നാനൂറ്റമ്പത് താലന്ത് പൊന്നു വാങ്ങി ശലോമോന്‍രാജാവിന്‍റെ അടുക്കൽ കൊണ്ടുവന്നു."}]}
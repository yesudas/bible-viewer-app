{"bibleAbbr":"MOV","bookName":"ഉല്പത്തി","bookEnglishName":"Genesis","chapterNumber":27,"verses":[{"number":1,"verse":"യിസ്ഹാക് വൃദ്ധനായി അവന്‍റെ കണ്ണു കാണ്‍മാന്‍ വഹിയാതവണ്ണം മങ്ങിയപ്പോള്‍ അവന്‍ ഒരു ദിവസം മൂത്തമകനായ ഏശാവിനെ വിളിച്ച് അവനോട്: മകനേ എന്നു പറഞ്ഞു. അവന്‍ അവനോട്: ഞാന്‍ ഇതാ എന്നു പറഞ്ഞു."},{"number":2,"verse":"അപ്പോള്‍ അവന്‍: ഞാന്‍ വൃദ്ധനായിരിക്കുന്നു; എന്‍റെ മരണദിവസം അറിയുന്നതുമില്ല."},{"number":3,"verse":"നീ ഇപ്പോള്‍ നിന്‍റെ ആയുധങ്ങളായ വില്ലും പൂണിയും എടുത്തു കാട്ടിൽ ചെന്ന് എനിക്കു വേണ്ടി വേട്ട തേടി"},{"number":4,"verse":"എനിക്ക് ഇഷ്ടവും രുചികരവുമായ ഭോജനം ഉണ്ടാക്കി, ഞാന്‍ മരിക്കും മുമ്പേ തിന്നു നിന്നെ അനുഗ്രഹിക്കേണ്ടതിന് എന്‍റെ അടുക്കൽ കൊണ്ടുവരിക എന്നു പറഞ്ഞു."},{"number":5,"verse":"യിസ്ഹാക് തന്‍റെ മകനായ ഏശാവിനോടു പറയുമ്പോള്‍ റിബെക്കാ കേട്ടു. ഏശാവോ വേട്ട തേടി കൊണ്ടുവരുവാന്‍ കാട്ടിൽ പോയി."},{"number":6,"verse":"റിബെക്കാ തന്‍റെ മകനായ യാക്കോബിനോടു പറഞ്ഞത്: നിന്‍റെ അപ്പന്‍ നിന്‍റെ സഹോദരനായ ഏശാവിനോട് സംസാരിച്ചു:"},{"number":7,"verse":"ഞാന്‍ എന്‍റെ മരണത്തിനു മുമ്പേ തിന്നു നിന്നെ യഹോവയുടെ മുമ്പാകെ അനുഗ്രഹിക്കേണ്ടതിനു നീ വേട്ടയിറച്ചി കൊണ്ടുവന്നു രുചികരമായ ഭോജനം ഉണ്ടാക്കിത്തരിക എന്നു പറയുന്നതു ഞാന്‍ കേട്ടു."},{"number":8,"verse":"ആകയാൽ മകനേ, നീ എന്‍റെ വാക്കു കേട്ട്, ഞാന്‍ നിന്നോടു കല്പിക്കുന്നതു ചെയ്ക."},{"number":9,"verse":"ആട്ടിന്‍കൂട്ടത്തിൽ ചെന്ന് അവിടെനിന്ന് രണ്ടു നല്ല കോലാട്ടിന്‍കുട്ടികളെ കൊണ്ടുവരിക; ഞാന്‍ അവയെക്കൊണ്ട് നിന്‍റെ അപ്പന് ഇഷ്ടവും രുചികരവുമായ ഭോജനം ഉണ്ടാക്കും."},{"number":10,"verse":"നിന്‍റെ അപ്പന്‍ തിന്നു തന്‍റെ മരണത്തിനുമുമ്പേ നിന്നെ അനുഗ്രഹിക്കേണ്ടതിനു നീ അത് അവന്‍റെ അടുക്കൽ കൊണ്ടുചെല്ലേണം."},{"number":11,"verse":"അതിനു യാക്കോബ് തന്‍റെ അമ്മയായ റിബെക്കായോട്: എന്‍റെ സഹോദര നായ ഏശാവ് രോമമുള്ളവനും ഞാന്‍ രോമം ഇല്ലാത്തവനും ആകുന്നുവല്ലോ."},{"number":12,"verse":"പക്ഷേ അപ്പന്‍ എന്നെ തപ്പിനോക്കും; ഞാന്‍ ഉപായി എന്ന് അവന് തോന്നിയിട്ട് ഞാന്‍ എന്‍റെമേൽ അനുഗ്രഹമല്ല ശാപംതന്നെ വരുത്തും എന്നു പറഞ്ഞു."},{"number":13,"verse":"അവന്‍റെ അമ്മ അവനോട്: മകനേ, നിന്‍റെ ശാപം എന്‍റെമേൽ വരട്ടെ; എന്‍റെ വാക്കു മാത്രം കേള്‍ക്ക; പോയി കൊണ്ടുവാ എന്നു പറഞ്ഞു."},{"number":14,"verse":"അവന്‍ ചെന്നു പിടിച്ച് അമ്മയുടെ അടുക്കൽ കൊണ്ടുവന്നു; അമ്മ അവന്‍റെ അപ്പന് ഇഷ്ടവും രുചികരവുമായ ഭോജനം ഉണ്ടാക്കി."},{"number":15,"verse":"പിന്നെ റിബെക്കാ വീട്ടിൽ തന്‍റെ പക്കലുള്ളതായ മൂത്തമകന്‍ ഏശാവിന്‍റെ വിശേഷവസ്ത്രം എടുത്ത് ഇളയമകന്‍ യാക്കോബിനെ ധരിപ്പിച്ചു."},{"number":16,"verse":"അവള്‍ കോലാട്ടിന്‍കുട്ടികളുടെ തോൽകൊണ്ട് അവന്‍റെ കൈകളും രോമമില്ലാത്ത കഴുത്തും പൊതിഞ്ഞു."},{"number":17,"verse":"താന്‍ ഉണ്ടാക്കിയ രുചികരമായ ഭോജനവും അപ്പവും തന്‍റെ മകനായ യാക്കോബിന്‍റെ കൈയിൽ കൊടുത്തു."},{"number":18,"verse":"അവന്‍ അപ്പന്‍റെ അടുക്കൽ ചെന്ന്: അപ്പാ, എന്നു പറഞ്ഞതിന്: ഞാന്‍ ഇതാ; നീ ആര്‍, മകനെ എന്ന് അവന്‍ ചോദിച്ചു."},{"number":19,"verse":"യാക്കോബ് അപ്പനോട്: ഞാന്‍ നിന്‍റെ ആദ്യജാതന്‍ ഏശാവ്; എന്നോടു കല്പിച്ചതു ഞാന്‍ ചെയ്തിരിക്കുന്നു; എഴുന്നേറ്റിരുന്ന് എന്‍റെ വേട്ടയിറച്ചി തിന്ന് എന്നെ അനുഗ്രഹിക്കേണമേ എന്നു പറഞ്ഞു."},{"number":20,"verse":"യിസ്ഹാക് തന്‍റെ മകനോട്: മകനേ, നിനക്ക് ഇത്രവേഗത്തിൽ കിട്ടിയത് എങ്ങനെ എന്ന് ചോദിച്ചതിന് നിന്‍റെ ദൈവമായ യഹോവ എന്‍റെ നേര്‍ക്കു വരുത്തിത്തന്നു എന്ന് അവന്‍ പറഞ്ഞു."},{"number":21,"verse":"യിസ്ഹാക് യാക്കോബിനോട്: മകനേ, അടുത്തു വരിക; നീ എന്‍റെ മകനായ ഏശാവ് തന്നെയോ അല്ലയോ എന്നു ഞാന്‍ തപ്പിനോക്കട്ടെ എന്നു പറഞ്ഞു."},{"number":22,"verse":"യാക്കോബ് തന്‍റെ അപ്പനായ യിസ്ഹാക്കിനോട് അടുത്തുചെന്നു; അവന്‍ അവനെ തപ്പിനോക്കി: ശബ്ദം യാക്കോബിന്‍റെ ശബ്ദം; കൈകള്‍ ഏശാവിന്‍റെ കൈകള്‍തന്നെ എന്നു പറഞ്ഞു."},{"number":23,"verse":"അവന്‍റെ കൈകള്‍ സഹോദരനായ ഏശാവിന്‍റെ കൈകള്‍പോലെ രോമമുള്ളവയാകകൊണ്ട് അവന്‍ തിരിച്ചറിയാതെ അവനെ അനുഗ്രഹിച്ചു."},{"number":24,"verse":"നീ എന്‍റെ മകന്‍ ഏശാവുതന്നെയോ എന്ന് അവന്‍ ചോദിച്ചതിന്: അതേ എന്ന് അവന്‍ പറഞ്ഞു."},{"number":25,"verse":"അപ്പോള്‍ അവന്‍: എന്‍റെ അടുക്കൽ കൊണ്ടുവാ; ഞാന്‍ നിന്നെ അനുഗ്രഹിക്കേണ്ടതിന് എന്‍റെ മകന്‍റെ വേട്ടയിറച്ചി ഞാന്‍ തിന്നാം എന്നു പറഞ്ഞു; അവന്‍ അടുക്കൽ കൊണ്ടുചെന്നു, അവന്‍ തിന്നു; അവന്‍ വീഞ്ഞും കൊണ്ടുചെന്നു, അവന്‍ കുടിച്ചു."},{"number":26,"verse":"പിന്നെ അവന്‍റെ അപ്പനായ യിസ്ഹാക് അവനോട്: മകനേ, നീ അടുത്തുവന്ന് എന്നെ ചുംബിക്ക എന്നു പറഞ്ഞു."},{"number":27,"verse":"അവന്‍ അടുത്തു ചെന്ന് അവനെ ചുംബിച്ചു; അവന്‍ അവന്‍റെ വസ്ത്രങ്ങളുടെ വാസന മണത്ത് അവനെ അനുഗ്രഹിച്ചു പറഞ്ഞത്: ഇതാ, എന്‍റെ മകന്‍റെ വാസന യഹോവ അനുഗ്രഹിച്ചിരിക്കുന്ന വയലിലെ വാസനപോലെ."},{"number":28,"verse":"ദൈവം ആകാശത്തിന്‍റെ മഞ്ഞും ഭൂമിയുടെ പുഷ്‍ടിയും അനവധി ധാന്യവും വീഞ്ഞും നിനക്കു തരുമാറാകട്ടെ."},{"number":29,"verse":"വംശങ്ങള്‍ നിന്നെ സേവിക്കട്ടെ; ജാതികള്‍ നിന്നെ വണങ്ങട്ടെ; നിന്‍റെ സഹോദരന്മാര്‍ക്കു നീ പ്രഭുവായിരിക്ക; നിന്‍റെ മാതാവിന്‍റെ പുത്രന്മാര്‍ നിന്നെ വണങ്ങട്ടെ. നിന്നെ ശപിക്കുന്നവന്‍ എല്ലാം ശപിക്കപ്പെട്ടവന്‍; നിന്നെ അനുഗ്രഹിക്കുന്നവന്‍ എല്ലാം അനുഗ്രഹിക്കപ്പെട്ടവന്‍."},{"number":30,"verse":"യിസ്ഹാക് യാക്കോബിനെ അനുഗ്രഹിച്ചു കഴിഞ്ഞപ്പോള്‍ യാക്കോബ് തന്‍റെ അപ്പനായ യിസ്ഹാക്കിന്‍റെ മുമ്പിൽനിന്നു പുറപ്പെട്ടു; ഉടനെ അവന്‍റെ സഹോദരന്‍ ഏശാവ് വേട്ട കഴിഞ്ഞു മടങ്ങിവന്നു."},{"number":31,"verse":"അവനും രുചികരമായ ഭോജനം ഉണ്ടാക്കി അപ്പന്‍റെ അടുക്കൽ കൊണ്ടുചെന്ന് അപ്പനോട്: അപ്പന്‍ എഴുന്നേറ്റു മകന്‍റെ വേട്ടയിറച്ചി തിന്ന് എന്നെ അനുഗ്രഹിക്കേണമേ എന്നു പറഞ്ഞു."},{"number":32,"verse":"അവന്‍റെ അപ്പനായ യിസ്ഹാക് അവനോട്: നീ ആര്‍ എന്നു ചോദിച്ചതിന്: ഞാന്‍ നിന്‍റെ മകന്‍, നിന്‍റെ ആദ്യജാതന്‍ ഏശാവ് എന്ന് അവന്‍ പറഞ്ഞു."},{"number":33,"verse":"അപ്പോള്‍ യിസ്ഹാക് അത്യന്തം ഭ്രമിച്ചു നടുങ്ങി: എന്നാൽ വേട്ടതേടി എന്‍റെ അടുക്കൽ കൊണ്ടുവന്നവന്‍ ആര്‍? നീ വരുംമുമ്പേ ഞാന്‍ സകലവും തിന്ന് അവനെ അനുഗ്രഹിച്ചിരിക്കുന്നു: അവന്‍ അനുഗ്രഹിക്കപ്പെട്ടവനുമാകും എന്നു പറഞ്ഞു."},{"number":34,"verse":"ഏശാവ് അപ്പന്‍റെ വാക്കു കേട്ടപ്പോള്‍ അതിദുഃഖിതനായി ഉറക്കെ നിലവിളിച്ചു: അപ്പാ, എന്നെ, എന്നെയുംകൂടെ അനുഗ്രഹിക്കേണമേ എന്ന് അപ്പനോടു പറഞ്ഞു."},{"number":35,"verse":"അതിന് അവന്‍: നിന്‍റെ സഹോദരന്‍ ഉപായത്തോടെ വന്നു നിന്‍റെ അനുഗ്രഹം അപഹരിച്ചുകളഞ്ഞു എന്നു പറഞ്ഞു."},{"number":36,"verse":"ശരി, യാക്കോബ് എന്നല്ലോ അവന്‍റെ പേര്‍; രണ്ടു പ്രാവശ്യം അവന്‍ എന്നെ ചതിച്ചു; അവന്‍ എന്‍റെ ജ്യേഷ്ഠാവകാശം അപഹരിച്ചു; ഇപ്പോള്‍ ഇതാ, എന്‍റെ അനുഗ്രഹവും അപഹരിച്ചുകളഞ്ഞു എന്ന് അവന്‍ പറഞ്ഞു. നീ എനിക്ക് ഒരു അനുഗ്രഹവും കരുതിവച്ചിട്ടില്ലയോ എന്ന് അവന്‍ ചോദിച്ചു."},{"number":37,"verse":"യിസ്ഹാക് ഏശാവിനോട്: ഞാന്‍ അവനെ നിനക്കു പ്രഭുവാക്കി അവന്‍റെ സഹോദരന്മാരെയൊക്കെയും അവനു ദാസന്മാരാക്കി; അവനു ധാന്യവും വീഞ്ഞും കൊടുത്തു; ഇനി നിനക്കു ഞാന്‍ എന്തു തരേണ്ടൂ മകനേ എന്ന് ഉത്തരം പറഞ്ഞു."},{"number":38,"verse":"ഏശാവ് പിതാവിനോട്: നിനക്ക് ഒരു അനുഗ്രഹം മാത്രമേ ഉള്ളുവോ, അപ്പാ? എന്നെ, എന്നെയും കൂടെ അനുഗ്രഹിക്കേണമേ, അപ്പാ എന്നു പറഞ്ഞു പൊട്ടിക്കരഞ്ഞു."},{"number":39,"verse":"എന്നാറെ അവന്‍റെ അപ്പനായ യിസ്ഹാക് ഉത്തരമായിട്ട് അവനോടു പറഞ്ഞത്: നിന്‍റെ വാസം ഭൂമിയിലെ പുഷ്‍ടികൂടാതെയും മീതെ ആകാശത്തിലെ മഞ്ഞുകൂടാതെയും ഇരിക്കും."},{"number":40,"verse":"നിന്‍റെ വാളുകൊണ്ടു നീ ഉപജീവിക്കും; നിന്‍റെ സഹോദരനെ നീ സേവിക്കും. നിന്‍റെ കെട്ട് അഴിഞ്ഞുപോകുമ്പോള്‍ നീ അവന്‍റെ നുകം കഴുത്തിൽനിന്ന് കുടഞ്ഞുകളയും."},{"number":41,"verse":"തന്‍റെ അപ്പന്‍ യാക്കോബിനെ അനുഗ്രഹിച്ച അനുഗ്രഹം നിമിത്തം ഏശാവ് അവനെ ദ്വേഷിച്ചു: അപ്പനെക്കുറിച്ചു ദുഃഖിക്കുന്ന കാലം അടുത്തിരിക്കുന്നു; അപ്പോള്‍ ഞാന്‍ എന്‍റെ സഹോദരനായ യാക്കോബിനെ കൊല്ലും എന്ന് ഏശാവ് ഹൃദയത്തിൽ പറഞ്ഞു."},{"number":42,"verse":"മൂത്തമകനായ ഏശാവിന്‍റെ വാക്ക് റിബെക്കാ അറിഞ്ഞപ്പോള്‍, അവള്‍ ഇളയമകനായ യാക്കോബിനെ ആളയച്ചു വിളിപ്പിച്ച് അവനോടു പറഞ്ഞത്: നിന്‍റെ സഹോദരന്‍ ഏശാവ് നിന്നെ കൊന്നു പകവീട്ടുവാന്‍ ഭാവിക്കുന്നു."},{"number":43,"verse":"ആകയാൽ മകനേ, എന്‍റെ വാക്കു കേള്‍ക്ക: നീ എഴുന്നേറ്റു ഹാരാനിൽ എന്‍റെ സഹോദരനായ ലാബാന്‍റെ അടുക്കലേക്ക് ഓടിപ്പോക."},{"number":44,"verse":"നിന്‍റെ സഹോദരന്‍റെ ക്രോധം ശമിക്കുവോളം കുറെനാള്‍ അവന്‍റെ അടുക്കൽ പാര്‍ക്ക."},{"number":45,"verse":"നിന്‍റെ സഹോദരനു നിന്നോടുള്ള കോപം മാറി നീ അവനോടു ചെയ്തത് അവന്‍ മറക്കുംവരെ അവിടെ താമസിക്ക; പിന്നെ ഞാന്‍ ആളയച്ചു നിന്നെ അവിടെ നിന്നു വരുത്തിക്കൊള്ളാം; ഒരു ദിവസംതന്നെ നിങ്ങള്‍ ഇരുവരും എനിക്ക് ഇല്ലാതെയാകുന്നത് എന്തിന്?"},{"number":46,"verse":"പിന്നെ റിബെക്കാ യിസ്ഹാക്കിനോട്: ഈ ഹിത്യസ്ത്രീകള്‍ നിമിത്തം എന്‍റെ ജീവന്‍ എനിക്ക് അസഹ്യമായിരിക്കുന്നു; ഈ ദേശക്കാരത്തികളായ ഇവരെപ്പോലെയുള്ള ഒരു ഹിത്യസ്ത്രീയെ യാക്കോബ് വിവാഹം കഴിച്ചാൽ ഞാന്‍ എന്തിനു ജീവിക്കുന്നു? എന്നു പറഞ്ഞു."}]}
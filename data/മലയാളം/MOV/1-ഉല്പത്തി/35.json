{"bibleAbbr":"MOV","bookName":"ഉല്പത്തി","bookEnglishName":"Genesis","chapterNumber":35,"verses":[{"number":1,"verse":"അനന്തരം ദൈവം യാക്കോബിനോട്: നീ പുറപ്പെട്ടു ബേഥേലിൽ ചെന്നു പാര്‍ക്ക; നിന്‍റെ സഹോദരനായ ഏശാവിന്‍റെ മുമ്പിൽനിന്ന് നീ ഓടിപ്പോകുമ്പോള്‍ നിനക്കു പ്രത്യക്ഷനായ ദൈവത്തിന് അവിടെ ഒരു യാഗപീഠം ഉണ്ടാക്കുക എന്നു കല്പിച്ചു."},{"number":2,"verse":"അപ്പോള്‍ യാക്കോബ് തന്‍റെ കുടുംബത്തോടും കൂടെയുള്ള എല്ലാവരോടും: നിങ്ങളുടെ ഇടയിലുള്ള അന്യദേവന്മാരെ നീക്കിക്കളഞ്ഞു നിങ്ങളെ ശുദ്ധീകരിച്ചു വസ്ത്രം മാറുവിന്‍."},{"number":3,"verse":"നാം പുറപ്പെട്ടു ബേഥേലിലേക്കു പോക; എന്‍റെ കഷ്ടകാലത്ത് എന്‍റെ പ്രാര്‍ഥന കേള്‍ക്കയും ഞാന്‍ പോയ വഴിയിൽ എന്നോടുകൂടെയിരിക്കയും ചെയ്ത ദൈവത്തിന് ഞാന്‍ അവിടെ ഒരു യാഗപീഠം ഉണ്ടാക്കും എന്നു പറഞ്ഞു."},{"number":4,"verse":"അങ്ങനെ അവര്‍ തങ്ങളുടെ പക്കലുള്ള അന്യദേവന്മാരെയൊക്കെയും കാതുകളിലെ കുണുക്കുകളെയും യാക്കോബിന്‍റെ പക്കൽ കൊടുത്തു; യാക്കോബ് അവയെ ശെഖേമിനരികെയുള്ള കരുവേലകത്തിന്‍കീഴിൽ കുഴിച്ചിട്ടു."},{"number":5,"verse":"പിന്നെ അവര്‍ യാത്ര പുറപ്പെട്ടു; അവരുടെ ചുറ്റും ഇരുന്ന പട്ടണങ്ങളുടെമേൽ ദൈവത്തിന്‍റെ ഭീതി വീണതുകൊണ്ട് യാക്കോബിന്‍റെ പുത്രന്മാരെ ആരും പിന്‍തുടര്‍ന്നില്ല."},{"number":6,"verse":"യാക്കോബും കൂടെയുള്ള ജനമൊക്കെയും കനാന്‍ദേശത്തിലെ ലൂസ് എന്ന ബേഥേലിൽ എത്തി."},{"number":7,"verse":"അവിടെ അവന്‍ ഒരു യാഗപീഠം പണിതു; തന്‍റെ സഹോദരന്‍റെ മുമ്പിൽനിന്ന് ഓടിപ്പോകുമ്പോള്‍ അവന് അവിടെവച്ചു ദൈവം പ്രത്യക്ഷനായതുകൊണ്ട് അവന്‍ ആ സ്ഥലത്തിന് ഏൽ-ബേഥേൽ എന്നു പേര്‍ വിളിച്ചു."},{"number":8,"verse":"റിബെക്കായുടെ ധാത്രിയായ ദബോറാ മരിച്ചു, അവളെ ബേഥേലിനു താഴെ ഒരു കരുവേലകത്തിന്‍കീഴിൽ അടക്കി; അതിന് അല്ലോന്‍-ബാഖൂത്ത് (വിലാപ വൃക്ഷം) എന്നു പേരിട്ടു."},{"number":9,"verse":"യാക്കോബ് പദ്ദന്‍-അരാമിൽനിന്നു വന്നശേഷം ദൈവം അവനു പിന്നെയും പ്രത്യക്ഷനായി അവനെ അനുഗ്രഹിച്ചു."},{"number":10,"verse":"ദൈവം അവനോട്: നിന്‍റെ പേര്‍ യാക്കോബ് എന്നല്ലോ; ഇനി നിനക്ക് യാക്കോബ് എന്നല്ല യിസ്രായേൽ എന്നുതന്നെ പേരാകേണം എന്നു കല്പിച്ച് അവനു യിസ്രായേൽ എന്നു പേരിട്ടു."},{"number":11,"verse":"ദൈവം പിന്നെയും അവനോട്: ഞാന്‍ സര്‍വശക്തിയുള്ള ദൈവം ആകുന്നു; നീ സന്താനപുഷ്‍ടിയുള്ളവനായി പെരുകുക; ഒരു ജാതിയും ജാതികളുടെ കൂട്ടവും നിന്നിൽനിന്ന് ഉദ്ഭവിക്കും; രാജാക്കന്മാരും നിന്‍റെ കടിപ്രദേശത്തുനിന്നു പുറപ്പെടും."},{"number":12,"verse":"ഞാന്‍ അബ്രാഹാമിനും യിസ്ഹാക്കിനും കൊടുത്ത ദേശം നിനക്കു തരും; നിന്‍റെശേഷം നിന്‍റെ സന്തതിക്കും ഈ ദേശം കൊടുക്കും എന്ന് അരുളിച്ചെയ്തു."},{"number":13,"verse":"അവനോടു സംസാരിച്ച സ്ഥലത്തുനിന്ന് ദൈവം അവനെ വിട്ടു കയറിപ്പോയി."},{"number":14,"verse":"അവന്‍ തന്നോടു സംസാരിച്ചേടത്തു യാക്കോബ് ഒരു കൽത്തൂണ്‍ നിര്‍ത്തി; അതിന്മേൽ ഒരു പാനീയയാഗം ഒഴിച്ച് എണ്ണയും പകര്‍ന്നു."},{"number":15,"verse":"ദൈവം തന്നോട് സംസാരിച്ച സ്ഥലത്തിന് യാക്കോബ് ബേഥേൽ എന്നു പേരിട്ടു."},{"number":16,"verse":"അവര്‍ ബേഥേലിൽനിന്നു യാത്ര പുറപ്പെട്ടു; എഫ്രാത്തയിൽ എത്തുവാന്‍ അല്പദൂരം മാത്രമുള്ളപ്പോള്‍ റാഹേൽ പ്രസവിച്ചു; പ്രസവിക്കുമ്പോള്‍ അവള്‍ക്കു കഠിനവേദനയുണ്ടായി."},{"number":17,"verse":"അങ്ങനെ പ്രസവത്തിൽ അവള്‍ക്കു കഠിനവേദനയായിരിക്കുമ്പോള്‍ സൂതികര്‍മിണി അവളോട്: ഭയപ്പെടേണ്ടാ; ഇതും ഒരു മകനായിരിക്കും എന്നു പറഞ്ഞു."},{"number":18,"verse":"എന്നാൽ അവള്‍ മരിച്ചുപോയി; ജീവന്‍ പോകുന്ന സമയം അവള്‍ അവനു ബെനോനീ എന്നു പേരിട്ടു; അവന്‍റെ അപ്പനോ അവനു ബെന്യാമീന്‍ എന്നു പേരിട്ടു."},{"number":19,"verse":"റാഹേൽ മരിച്ചിട്ട് അവളെ ബേത്‍ലഹേം എന്ന എഫ്രാത്തിനു പോകുന്ന വഴിയിൽ അടക്കം ചെയ്തു."},{"number":20,"verse":"അവളുടെ കല്ലറയിന്മേല്‍ യാക്കോബ് ഒരു തൂണ്‍ നിര്‍ത്തി അതു റാഹേലിന്‍റെ കല്ലറത്തൂണ്‍ എന്ന പേരോടെ ഇന്നുവരെയും നില്ക്കുന്നു."},{"number":21,"verse":"പിന്നെ യിസ്രായേൽ യാത്ര പുറപ്പെട്ടു, ഏദെര്‍ഗോപുരത്തിന് അപ്പുറം കൂടാരം അടിച്ചു."},{"number":22,"verse":"യിസ്രായേൽ ആ ദേശത്തു പാര്‍ത്തിരിക്കുമ്പോള്‍ രൂബേന്‍ ചെന്നു തന്‍റെ അപ്പന്‍റെ വെപ്പാട്ടിയായ ബിൽഹായോടുകൂടെ ശയിച്ചു; യിസ്രായേൽ അതു കേട്ടു."},{"number":23,"verse":"യാക്കോബിന്‍റെ പുത്രന്മാര്‍ പന്ത്രണ്ടു പേരായിരുന്നു. ലേയായുടെ പുത്രന്മാര്‍: യാക്കോബിന്‍റെ ആദ്യജാതന്‍ രൂബേന്‍, ശിമെയോന്‍, ലേവി, യെഹൂദാ, യിസ്സാഖാര്‍, സെബൂലൂന്‍."},{"number":24,"verse":"റാഹേലിന്‍റെ പുത്രന്മാര്‍: യോസേഫും ബെന്യാമീനും."},{"number":25,"verse":"റാഹേലിന്‍റെ ദാസിയായ ബിൽഹായുടെ പുത്രന്മാര്‍: ദാനും നഫ്താലിയും."},{"number":26,"verse":"ലേയായുടെ ദാസിയായ സില്പായുടെ പുത്രന്മാര്‍: ഗാദും ആശേരും. ഇവര്‍ യാക്കോബിനു പദ്ദന്‍-അരാമിൽവച്ചു ജനിച്ച പുത്രന്മാര്‍."},{"number":27,"verse":"പിന്നെ യാക്കോബ് കിര്യത്തര്‍ബാ എന്ന മമ്രേയിൽ തന്‍റെ അപ്പനായ യിസ്ഹാക്കിന്‍റെ അടുക്കൽ വന്നു; അബ്രാഹാമും യിസ്ഹാക്കും പാര്‍ത്തിരുന്ന ഹെബ്രോന്‍ ഇതുതന്നെ."},{"number":28,"verse":"യിസ്ഹാക്കിന്‍റെ ആയുസ്സ് നൂറ്റെണ്‍പതു സംവത്സരമായിരുന്നു."},{"number":29,"verse":"യിസ്ഹാക് വയോധികനും കാലസമ്പൂര്‍ണനുമായി പ്രാണനെ വിട്ടു മരിച്ചു തന്‍റെ ജനത്തോടു ചേര്‍ന്നു; അവന്‍റെ പുത്രന്മാരായ ഏശാവും യാക്കോബുംകൂടി അവനെ അടക്കം ചെയ്തു."}]}
{"bibleAbbr":"MOV","bookName":"ഉല്പത്തി","bookEnglishName":"Genesis","chapterNumber":42,"verses":[{"number":1,"verse":"മിസ്രയീമിൽ ധാന്യം ഉണ്ടെന്നു യാക്കോബ് അറിഞ്ഞപ്പോള്‍ തന്‍റെ പുത്രന്മാരോട്: നിങ്ങള്‍ തമ്മിൽ തമ്മിൽ നോക്കി നില്ക്കുന്നതെന്ത്?"},{"number":2,"verse":"മിസ്രയീമിൽ ധാന്യം ഉണ്ടെന്ന് ഞാന്‍ കേട്ടിരിക്കുന്നു; നാം മരിക്കാതെ ജീവിച്ചിരിക്കേണ്ടതിന് അവിടെ ചെന്ന് അവിടെനിന്നു നമുക്കു ധാന്യം കൊള്ളുവിന്‍ എന്നു പറഞ്ഞു."},{"number":3,"verse":"യോസേഫിന്‍റെ സഹോദരന്മാര്‍ പത്തു പേര്‍ മിസ്രയീമിൽ ധാന്യം കൊള്ളുവാന്‍ പോയി."},{"number":4,"verse":"എന്നാൽ യോസേഫിന്‍റെ അനുജനായ ബെന്യാമീനു പക്ഷേ വല്ല ആപത്തും ഭവിക്കും എന്നു വച്ചു യാക്കോബ് അവനെ സഹോദരന്മാരോടുകൂടെ അയച്ചില്ല."},{"number":5,"verse":"അങ്ങനെ ധാന്യം കൊള്ളുവാന്‍ വന്നവരുടെ ഇടയിൽ യിസ്രായേലിന്‍റെ പുത്രന്മാരും വന്നു; കനാന്‍ദേശത്തും ക്ഷാമം ഉണ്ടായിരുന്നുവല്ലോ."},{"number":6,"verse":"യോസേഫ് ദേശത്തിന് അധിപതിയായിരുന്നു; അവന്‍ തന്നെയായിരുന്നു ദേശത്തിലെ സകല ജനങ്ങള്‍ക്കും ധാന്യം വിറ്റത്; യോസേഫിന്‍റെ സഹോദരന്മാരും വന്ന് അവനെ സാഷ്ടാംഗം നമസ്കരിച്ചു."},{"number":7,"verse":"യോസേഫ് തന്‍റെ സഹോദരന്മാരെ കണ്ടാറെ അവരെ അറിഞ്ഞു എങ്കിലും അറിയാത്ത ഭാവം നടിച്ച് അവരോടു കഠിനമായി സംസാരിച്ചു: നിങ്ങള്‍ എവിടെനിന്നു വരുന്നുവെന്ന് അവരോടു ചോദിച്ചതിന്: ആഹാരം കൊള്ളുവാന്‍ കനാന്‍ദേശത്തുനിന്നു വരുന്നുവെന്ന് അവര്‍ പറഞ്ഞു."},{"number":8,"verse":"യോസേഫ് സഹോദരന്മാരെ അറിഞ്ഞു എങ്കിലും അവര്‍ അവനെ അറിഞ്ഞില്ല."},{"number":9,"verse":"യോസേഫ് അവരെക്കുറിച്ചു കണ്ടിരുന്ന സ്വപ്നങ്ങള്‍ ഓര്‍ത്ത് അവരോട്: നിങ്ങള്‍ ഒറ്റുകാരാകുന്നു; ദേശത്തിന്‍റെ ദുര്‍ബലഭാഗം നോക്കുവാന്‍ നിങ്ങള്‍ വന്നിരിക്കുന്നു എന്ന് പറഞ്ഞു."},{"number":10,"verse":"അവര്‍ അവനോട്: അല്ല, യജമാനനേ, അടിയങ്ങള്‍ ആഹാരം കൊള്ളുവാന്‍ വന്നിരിക്കുന്നു;"},{"number":11,"verse":"ഞങ്ങള്‍ എല്ലാവരും ഒരാളുടെ മക്കള്‍; ഞങ്ങള്‍ പരമാര്‍ഥികളാകുന്നു; അടിയങ്ങള്‍ ഒറ്റുകാരല്ല എന്നു പറഞ്ഞു."},{"number":12,"verse":"അവന്‍ അവരോട്: അല്ല, നിങ്ങള്‍ ദേശത്തിന്‍റെ ദുര്‍ബലഭാഗം നോക്കുവാന്‍ വന്നിരിക്കുന്നു എന്നു പറഞ്ഞു."},{"number":13,"verse":"അതിന് അവര്‍: അടിയങ്ങള്‍ കനാന്‍ദേശത്തുള്ള ഒരാളുടെ മക്കള്‍; പന്ത്രണ്ടു സഹോദരന്മാരാകുന്നു; ഇളയവന്‍ ഇന്നു ഞങ്ങളുടെ അപ്പന്‍റെ അടുക്കൽ ഉണ്ട്; ഒരുത്തന്‍ ഇപ്പോള്‍ ഇല്ല എന്നു പറഞ്ഞു."},{"number":14,"verse":"യോസേഫ് അവരോടു പറഞ്ഞത്: ഞാന്‍ പറഞ്ഞതുപോലെ നിങ്ങള്‍ ഒറ്റുകാര്‍തന്നെ."},{"number":15,"verse":"ഇതിനാൽ ഞാന്‍ നിങ്ങളെ പരീക്ഷിക്കും; നിങ്ങളുടെ ഇളയസഹോദരന്‍ ഇവിടെ വന്നല്ലാതെ, ഫറവോനാണ, നിങ്ങള്‍ ഇവിടെനിന്നു പുറപ്പെടുകയില്ല."},{"number":16,"verse":"നിങ്ങളുടെ സഹോദരനെ കൂട്ടിക്കൊണ്ടുവരുവാന്‍ നിങ്ങളിൽ ഒരുത്തനെ അയപ്പിന്‍; നിങ്ങളോ ബദ്ധന്മാരായിരിക്കേണം; നിങ്ങള്‍ നേരുള്ളവരോ എന്നു നിങ്ങളുടെ വാക്കു പരീക്ഷിച്ചറിയാമല്ലോ; അല്ലന്നുവരികിൽ, ഫറവോനാണ, നിങ്ങള്‍ ഒറ്റുകാര്‍ തന്നെ."},{"number":17,"verse":"അങ്ങനെ അവന്‍ അവരെ മൂന്നു ദിവസം തടവിൽ ആക്കി."},{"number":18,"verse":"മൂന്നാം ദിവസം യോസേഫ് അവരോടു പറഞ്ഞത്: ഞാന്‍ ദൈവത്തെ ഭയപ്പെടുന്നു; നിങ്ങള്‍ ജീവിച്ചിരിക്കേണ്ടതിന് ഇതു ചെയ്‍വിന്‍:"},{"number":19,"verse":"നിങ്ങള്‍ പരമാര്‍ഥികള്‍ എങ്കിൽ നിങ്ങളുടെ ഒരു സഹോദരന്‍ കാരാഗൃഹത്തിൽ കിടക്കട്ടെ; നിങ്ങള്‍ പുറപ്പെട്ട്, നിങ്ങളുടെ വീടുകളിലെ ബുദ്ധിമുട്ടിനു ധാന്യം കൊണ്ടുപോകുവിന്‍."},{"number":20,"verse":"എന്നാൽ നിങ്ങളുടെ ഇളയസഹോദരനെ എന്‍റെ അടുക്കൽ കൊണ്ടുവരേണം; അതിനാൽ നിങ്ങളുടെ വാക്ക് നേരെന്നു തെളിയും; നിങ്ങള്‍ മരിക്കേണ്ടിവരികയില്ല; അവര്‍ അങ്ങനെ സമ്മതിച്ചു."},{"number":21,"verse":"ഇതു നമ്മുടെ സഹോദരനോടു നാം ചെയ്ത ദ്രോഹമാകുന്നു; അവന്‍ നമ്മോടു കെഞ്ചിയപ്പോള്‍ നാം അവന്‍റെ പ്രാണസങ്കടം കണ്ടാറെയും അവന്‍റെ അപേക്ഷ കേട്ടില്ലല്ലോ; അതുകൊണ്ട് ഈ സങ്കടം നമുക്കു വന്നിരിക്കുന്നു എന്ന് അവര്‍ തമ്മിൽ പറഞ്ഞു."},{"number":22,"verse":"അതിനു രൂബേന്‍: ബാലനോടു ദോഷം ചെയ്യരുതെന്നു ഞാന്‍ നിങ്ങളോടു പറഞ്ഞില്ലയോ? എന്നിട്ടും നിങ്ങള്‍ കേട്ടില്ല; ഇപ്പോള്‍ ഇതാ, അവന്‍റെ രക്തം നമ്മോടു ചോദിക്കുന്നു എന്ന് അവരോടു പറഞ്ഞു."},{"number":23,"verse":"യോസേഫ് അവരോടു സംസാരിച്ചതു ദ്വിഭാഷി മുഖാന്തരം ആയിരുന്നതുകൊണ്ട് അവന്‍ ഇതു ഗ്രഹിച്ചു എന്ന് അവര്‍ അറിഞ്ഞില്ല."},{"number":24,"verse":"അവന്‍ അവരെ വിട്ടു മാറിപ്പോയി കരഞ്ഞു; പിന്നെ അവരുടെ അടുക്കൽ വന്ന് അവരോടു സംസാരിച്ച് അവരുടെ കൂട്ടത്തിൽനിന്നു ശിമെയോനെ പിടിച്ച് അവര്‍ കാണ്‍കെ ബന്ധിച്ചു."},{"number":25,"verse":"അവരുടെ ചാക്കിൽ ധാന്യം നിറപ്പാനും അവരുടെ ദ്രവ്യം അവനവന്‍റെ ചാക്കിൽ തിരികെ വയ്പാനും വഴിക്കു വേണ്ടിയ ആഹാരം അവര്‍ക്കു കൊടുപ്പാനും യോസേഫ് കല്പിച്ചു; അങ്ങനെതന്നെ അവര്‍ക്കു ചെയ്തുകൊടുത്തു."},{"number":26,"verse":"അവര്‍ ധാന്യം കഴുതപ്പുറത്ത് കയറ്റി അവിടെനിന്നു പുറപ്പെട്ടു."},{"number":27,"verse":"വഴിയമ്പലത്തിൽ വച്ച് അവരിൽ ഒരുത്തന്‍ കഴുതയ്ക്കു തീന്‍ കൊടുപ്പാന്‍ ചാക്ക് അഴിച്ചപ്പോള്‍ തന്‍റെ ദ്രവ്യം ചാക്കിന്‍റെ വായ്ക്കൽ ഇരിക്കുന്നതു കണ്ടു,"},{"number":28,"verse":"തന്‍റെ സഹോദരന്മാരോട്: എന്‍റെ ദ്രവ്യം എനിക്കു തിരികെ കിട്ടി. അത് ഇതാ, എന്‍റെ ചാക്കിൽ ഇരിക്കുന്നു എന്നു പറഞ്ഞു. അപ്പോള്‍ അവരുടെ ഉള്ളം തളര്‍ന്നു, അവര്‍ വിറച്ചു: ദൈവം നമ്മോട് ഈ ചെയ്തത് എന്ത് എന്ന് തമ്മിൽ തമ്മിൽ പറഞ്ഞു."},{"number":29,"verse":"അവര്‍ കനാന്‍ദേശത്തു തങ്ങളുടെ അപ്പനായ യാക്കോബിന്‍റെ അടുക്കൽ എത്തിയാറെ, തങ്ങള്‍ക്കു സംഭവിച്ചതൊക്കെയും അവനോട് അറിയിച്ചു പറഞ്ഞത്:"},{"number":30,"verse":"ദേശത്തിലെ അധിപതിയായവന്‍ ഞങ്ങള്‍ ദേശത്തെ ഒറ്റുനോക്കുന്നവര്‍ എന്നു വിചാരിച്ചു ഞങ്ങളോടു കഠിനമായി സംസാരിച്ചു."},{"number":31,"verse":"ഞങ്ങള്‍ അവനോട്: ഞങ്ങള്‍ പരമാര്‍ഥികളാകുന്നു, ഞങ്ങള്‍ ഒറ്റുകാരല്ല."},{"number":32,"verse":"ഞങ്ങള്‍ ഒരു അപ്പന്‍റെ മക്കള്‍; പന്ത്രണ്ടു സഹോദരന്മാരാകുന്നു; ഒരുത്തന്‍ ഇപ്പോള്‍ ഇല്ല; ഇളയവന്‍ കനാന്‍ദേശത്ത് ഞങ്ങളുടെ അപ്പന്‍റെ അടുക്കൽ ഉണ്ട് എന്നു പറഞ്ഞു."},{"number":33,"verse":"അതിനു ദേശത്തിലെ അധിപതിയായവന്‍ ഞങ്ങളോടു പറഞ്ഞത്: നിങ്ങള്‍ പരമാര്‍ഥികള്‍ എന്നു ഞാന്‍ ഇതിനാൽ അറിയും: നിങ്ങളുടെ ഒരു സഹോദരനെ എന്‍റെ അടുക്കൽ വിട്ടേച്ചു നിങ്ങളുടെ വീടുകളിലെ ബുദ്ധിമുട്ടിനു ധാന്യം വാങ്ങി കൊണ്ടുപോകുവിന്‍."},{"number":34,"verse":"നിങ്ങളുടെ ഇളയസഹോദരനെ എന്‍റെ അടുക്കൽ കൊണ്ടുവരുവിന്‍; അതിനാൽ നിങ്ങള്‍ ഒറ്റുകാരല്ല, പരമാര്‍ഥികള്‍ തന്നെ എന്നു ഞാന്‍ അറിയും; നിങ്ങളുടെ സഹോദരനെ നിങ്ങള്‍ക്ക് ഏല്പിച്ചുതരും; നിങ്ങള്‍ക്കു ദേശത്തു വ്യാപാരവും ചെയ്യാം."},{"number":35,"verse":"പിന്നെ അവര്‍ ചാക്ക് ഒഴിക്കുമ്പോള്‍ ഇതാ, ഓരോരുത്തന്‍റെ ചാക്കിൽ അവനവന്‍റെ പണക്കെട്ട് ഇരിക്കുന്നു; അവരും അവരുടെ അപ്പനും പണക്കെട്ട് കണ്ടാറെ ഭയപ്പെട്ടുപോയി."},{"number":36,"verse":"അവരുടെ അപ്പനായ യാക്കോബ് അവരോട്: നിങ്ങള്‍ എന്നെ മക്കളില്ലാത്തവനാക്കുന്നു; യോസേഫ് ഇല്ല, ശിമെയോന്‍ ഇല്ല; ബെന്യാമീനെയും നിങ്ങള്‍ കൊണ്ടുപോകും; സകലവും എനിക്കു പ്രതികൂലംതന്നെ എന്നു പറഞ്ഞു."},{"number":37,"verse":"അതിനു രൂബേന്‍ അപ്പനോട്: എന്‍റെ കൈയിൽ അവനെ ഏല്പിക്ക; ഞാന്‍ അവനെ നിന്‍റെ അടുക്കൽ മടക്കിക്കൊണ്ടുവരും; ഞാന്‍ അവനെ നിന്‍റെ അടുക്കൽ കൊണ്ടുവരാത്തപക്ഷം എന്‍റെ രണ്ടു പുത്രന്മാരെ കൊന്നുകളക എന്നു പറഞ്ഞു."},{"number":38,"verse":"എന്നാൽ അവന്‍: എന്‍റെ മകന്‍ നിങ്ങളോടുകൂടെ പോരുകയില്ല; അവന്‍റെ ജ്യേഷ്ഠന്‍ മരിച്ചുപോയി, അവന്‍ ഒരുത്തനേ ശേഷിപ്പുള്ളൂ; നിങ്ങള്‍ പോകുന്ന വഴിയിൽ അവനു വല്ല ആപത്തും വന്നാൽ നിങ്ങള്‍ എന്‍റെ നരയെ ദുഃഖത്തോടെ പാതാളത്തിലേക്ക് ഇറങ്ങുമാറാക്കും എന്നു പറഞ്ഞു."}]}
{"bibleAbbr":"MOV","bookName":"ഉല്പത്തി","bookEnglishName":"Genesis","chapterNumber":23,"verses":[{"number":1,"verse":"സാറായ്ക്കു നൂറ്റിയിരുപത്തേഴ് വയസ്സ് ആയിരുന്നു; ഇതു സാറായുടെ ആയുഷ്കാലം."},{"number":2,"verse":"സാറാ കനാന്‍ദേശത്തു ഹെബ്രോന്‍ എന്ന കിര്യത്ത്-അര്‍ബ്ബയിൽവച്ചു മരിച്ചു; അബ്രാഹാം സാറായെക്കുറിച്ച് വിലപിച്ചു കരവാന്‍ വന്നു."},{"number":3,"verse":"പിന്നെ അബ്രാഹാം മരിച്ചവളുടെ അടുക്കൽനിന്ന് എഴുന്നേറ്റു ഹിത്യരോടു സംസാരിച്ചു:"},{"number":4,"verse":"ഞാന്‍ നിങ്ങളുടെ ഇടയിൽ പരദേശിയും വന്നുപാര്‍ക്കുന്നവനും ആകുന്നു; ഞാന്‍ എന്‍റെ മരിച്ചവളെ കൊണ്ടുപോയി അടക്കേണ്ടതിന് എനിക്കു നിങ്ങളുടെ ഇടയിൽ ഒരു ശ്മശാനഭൂമി അവകാശമായി തരുവിന്‍ എന്നു പറഞ്ഞു."},{"number":5,"verse":"ഹിത്യര്‍ അബ്രാഹാമിനോട്: യജമാനനേ, കേട്ടാലും:"},{"number":6,"verse":"നീ ഞങ്ങളുടെ ഇടയിൽ ദൈവത്തിന്‍റെ ഒരു പ്രഭുവാകുന്നു; ഞങ്ങളുടെ ശ്മശാനസ്ഥലങ്ങളിൽ വച്ചു വിശേഷമായതിൽ മരിച്ചവളെ അടക്കിക്കൊള്‍ക; മരിച്ചവളെ അടക്കുവാന്‍ ഞങ്ങളിൽ ആരും ശ്മശാനസ്ഥലം നിനക്കു തരാതിരിക്കയില്ല എന്ന് ഉത്തരം പറഞ്ഞു."},{"number":7,"verse":"അപ്പോള്‍ അബ്രാഹാം എഴുന്നേറ്റ് ആ ദേശക്കാരായ ഹിത്യരെ നമസ്കരിച്ച് അവരോടു സംസാരിച്ചു:"},{"number":8,"verse":"എന്‍റെ മരിച്ചവളെ കൊണ്ടുപോയി അടക്കുവാന്‍ സമ്മതമുണ്ടെങ്കിൽ നിങ്ങള്‍ എന്‍റെ അപേക്ഷ കേട്ട് എനിക്കുവേണ്ടി സോഹരിന്‍റെ മകനായ എഫ്രോനോട്,"},{"number":9,"verse":"അവന്‍ തന്‍റെ നിലത്തിന്‍റെ അറുതിയിൽ തനിക്കുള്ള മക്പേലാ എന്ന ഗുഹ എനിക്കു തരേണ്ടതിന് അപേക്ഷിപ്പിന്‍; നിങ്ങളുടെ ഇടയിൽ ശ്മശാനാവകാശമായിട്ട് അവന്‍ അതിനെ പിടിപ്പതു വിലയ്ക്കു തരേണം എന്നു പറഞ്ഞു."},{"number":10,"verse":"എന്നാൽ എഫ്രോന്‍ ഹിത്യരുടെ നടുവിൽ ഇരിക്കയായിരുന്നു; ഹിത്യനായ എഫ്രോന്‍ തന്‍റെ നഗരവാസികളായ ഹിത്യര്‍ എല്ലാവരും കേള്‍ക്കെ അബ്രാഹാമിനോട്:"},{"number":11,"verse":"അങ്ങനെയല്ല, യജമാനനേ, കേള്‍ക്കേണമേ; നിലം ഞാന്‍ നിനക്കു തരുന്നു; അതിലെ ഗുഹയും നിനക്കു തരുന്നു; എന്‍റെ സ്വജനം കാണ്‍കെ തരുന്നു; മരിച്ചവളെ അടക്കം ചെയ്തുകൊണ്ടാലും എന്നുത്തരം പറഞ്ഞു."},{"number":12,"verse":"അപ്പോള്‍ അബ്രാഹാം ദേശത്തിലെ ജനത്തെ നമസ്കരിച്ചു."},{"number":13,"verse":"ദേശത്തിലെ ജനം കേള്‍ക്കെ അവന്‍ എഫ്രോനോട്: ദയ ചെയ്തു കേള്‍ക്കേണം; നിലത്തിന്‍റെ വില ഞാന്‍ നിനക്കു തരുന്നത് എന്നോടു വാങ്ങേണം; എന്നാൽ ഞാന്‍ മരിച്ചവളെ അവിടെ അടക്കം ചെയ്യും എന്നു പറഞ്ഞു."},{"number":14,"verse":"എഫ്രോന്‍ അബ്രാഹാമിനോട്: യജമാനനേ, കേട്ടാലും:"},{"number":15,"verse":"നാനൂറു ശേക്കെൽ വെള്ളി വിലയുള്ള ഒരു ഭൂമി, അത് എനിക്കും നിനക്കും എന്തുള്ളൂ? മരിച്ചവളെ അടക്കം ചെയ്തുകൊള്‍ക എന്ന് ഉത്തരം പറഞ്ഞു."},{"number":16,"verse":"അബ്രാഹാം എഫ്രോന്‍റെ വാക്ക് സമ്മതിച്ചു ഹിത്യര്‍ കേള്‍ക്കെ എഫ്രോന്‍ പറഞ്ഞതുപോലെ കച്ചവടക്കാര്‍ക്കു നടപ്പുള്ള വെള്ളിശേക്കെൽ നാനൂറ് അവനു തൂക്കിക്കൊടുത്തു."},{"number":17,"verse":"ഇങ്ങനെ മമ്രേക്കരികെ എഫ്രോനുള്ള മക്പേലാ നിലവും അതിലെ ഗുഹയും നിലത്തിന്‍റെ അതിര്‍ക്കകത്തുള്ള സകല വൃക്ഷങ്ങളും,"},{"number":18,"verse":"അവന്‍റെ നഗരവാസികളായ ഹിത്യരുടെ മുമ്പാകെ അബ്രാഹാമിന് അവകാശമായി ഉറച്ചുകിട്ടി."},{"number":19,"verse":"അതിന്‍റെ ശേഷം അബ്രാഹാം തന്‍റെ ഭാര്യയായ സാറായെ കനാന്‍ദേശത്തിലെ ഹെബ്രോന്‍ എന്ന മമ്രേക്കരികെയുള്ള മക്പേലാ നിലത്തിലെ ഗുഹയിൽ അടക്കം ചെയ്തു."},{"number":20,"verse":"ഇങ്ങനെ ഹിത്യര്‍ ആ നിലവും അതിലെ ഗുഹയും അബ്രാഹാമിന് ശ്മശാനാവകാശമായി ഉറപ്പിച്ചുകൊടുത്തു."}]}
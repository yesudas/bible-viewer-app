{"bibleAbbr":"MOV","bookName":"ഉല്പത്തി","bookEnglishName":"Genesis","chapterNumber":48,"verses":[{"number":1,"verse":"അനന്തരം യോസേഫിന്: നിന്‍റെ അപ്പന്‍ ദീനമായി കിടക്കുന്നു എന്നു വര്‍ത്തമാനം വന്നു; ഉടനെ അവന്‍ മനശ്ശെ, എഫ്രയീം എന്ന രണ്ടു പുത്രന്മാരെയും കൂട്ടിക്കൊണ്ടുചെന്നു:"},{"number":2,"verse":"നിന്‍റെ മകന്‍ യോസേഫ് ഇതാ വരുന്നു എന്നു യാക്കോബിനെ അറിയിച്ചു; അപ്പോള്‍ യിസ്രായേൽ തന്നെത്താന്‍ ഉറപ്പിച്ചു കട്ടിലിന്മേൽ ഇരുന്നു."},{"number":3,"verse":"യാക്കോബ് യോസേഫിനോടു പറഞ്ഞത്: സര്‍വശക്തിയുള്ള ദൈവം കനാന്‍ദേശത്തിലെ ലൂസ്സിൽവച്ച് എനിക്കു പ്രത്യക്ഷനായി എന്നെ അനുഗ്രഹിച്ചു,"},{"number":4,"verse":"എന്നോട്: ഞാന്‍ നിന്നെ സന്താനപുഷ്‍ടിയുള്ളവനാക്കി പെരുക്കി നിന്നെ ജനസമൂഹമാക്കുകയും നിന്‍റെ ശേഷം നിന്‍റെ സന്തതിക്ക് ഈ ദേശം ശാശ്വതാവകാശമായി കൊടുക്കയും ചെയ്യും എന്ന് അരുളിച്ചെയ്തു."},{"number":5,"verse":"മിസ്രയീമിൽ നിന്‍റെ അടുക്കൽ ഞാന്‍ വരുംമുമ്പേ നിനക്കു മിസ്രയീംദേശത്തുവച്ചു ജനിച്ച രണ്ടു പുത്രന്മാരായ മനശ്ശെയും എഫ്രയീമും എനിക്കുള്ളവര്‍ ആയിരിക്കട്ടെ; രൂബേനും ശിമെയോനും എന്നപോലെ അവര്‍ എനിക്കുള്ളവരായിരിക്കട്ടെ."},{"number":6,"verse":"ഇവരുടെശേഷം നിനക്കു ജനിക്കുന്ന സന്തതിയോ നിനക്കുള്ളവരായിരിക്കട്ടെ; അവര്‍ തങ്ങളുടെ അവകാശത്തിൽ തങ്ങളുടെ സഹോദരന്മാരുടെ പേരിന്‍പ്രകാരം വിളിക്കപ്പെടട്ടെ."},{"number":7,"verse":"ഞാന്‍ പദ്ദനിൽനിന്നു വരുമ്പോള്‍, കനാന്‍ദേശത്ത് എഫ്രാത്തിൽ എത്തുവാന്‍ അല്പം ദൂരം മാത്രമുള്ളപ്പോള്‍ വഴിയിൽവച്ചു റാഹേൽ മരിച്ചു; ഞാന്‍ അവളെ അവിടെ ബേത്‍ലഹേം എന്ന എഫ്രാത്തിനുള്ള വഴിയരികെ അടക്കം ചെയ്തു."},{"number":8,"verse":"യിസ്രായേൽ യോസേഫിന്‍റെ പുത്രന്മാരെ കണ്ടപ്പോള്‍: ഇവര്‍ ആരെന്നു ചോദിച്ചു."},{"number":9,"verse":"ദൈവം ഇവിടെ എനിക്കു തന്നിട്ടുള്ള പുത്രന്മാര്‍ എന്നു യോസേഫ് അപ്പനോടു പറഞ്ഞു. അവരെ എന്‍റെ അടുക്കൽ കൊണ്ടുവരിക; ഞാന്‍ അവരെ അനുഗ്രഹിക്കും എന്ന് അവന്‍ പറഞ്ഞു."},{"number":10,"verse":"എന്നാൽ യിസ്രായേലിന്‍റെ കണ്ണു വയസ്സുകൊണ്ടു മങ്ങി കാണ്‍മാന്‍ വഹിയാതിരുന്നു; അവരെ അടുക്കൽ കൊണ്ടു ചെന്നപ്പോള്‍ അവന്‍ അവരെ ചുംബിച്ച് ആലിംഗനം ചെയ്തു."},{"number":11,"verse":"യിസ്രായേൽ യോസേഫിനോട്: നിന്‍റെ മുഖം കാണുമെന്നു ഞാന്‍ വിചാരിച്ചിരുന്നില്ല; എന്നാൽ നിന്‍റെ സന്തതിയെയും കാണ്‍മാന്‍ ദൈവം എനിക്കു സംഗതി വരുത്തിയല്ലോ എന്നു പറഞ്ഞു."},{"number":12,"verse":"യോസേഫ് അവരെ അവന്‍റെ മുഴങ്കാലുകള്‍ക്കിടയിൽനിന്നു മാറ്റി സാഷ്ടാംഗം നമസ്കരിച്ചു."},{"number":13,"verse":"പിന്നെ യോസേഫ് എഫ്രയീമിനെ വലംകൈകൊണ്ടു പിടിച്ച് യിസ്രായേലിന്‍റെ ഇടംകൈക്കു നേരെയും മനശ്ശെയെ ഇടംകൈകൊണ്ടു പിടിച്ചു യിസ്രായേലിന്‍റെ വലംകൈക്കു നേരെയുമായി ഇങ്ങനെ രണ്ടു പേരെയും അവന്‍റെ അടുക്കൽ കൊണ്ടുചെന്നു."},{"number":14,"verse":"യിസ്രായേൽ വലംകൈ നീട്ടി ഇളയവനായ എഫ്രയീമിന്‍റെ തലയിലും ഇടംകൈ മൂത്തവനായ മനശ്ശെയുടെ തലയിലുമായി അങ്ങനെ തന്‍റെ കൈകളെ പിണച്ചുവച്ചു."},{"number":15,"verse":"പിന്നെ അവന്‍ യോസേഫിനെ അനുഗ്രഹിച്ചു: എന്‍റെ പിതാക്കന്മാരായ അബ്രാഹാമും യിസ്ഹാക്കും ഭജിച്ചുപോന്ന ദൈവം, ഞാന്‍ ജനിച്ച നാള്‍മുതൽ ഇന്നുവരെയും എന്നെ പുലര്‍ത്തിയിരിക്കുന്ന ദൈവം,"},{"number":16,"verse":"എന്നെ സകല ദോഷങ്ങളിൽനിന്നും വിടുവിച്ച ദൂതന്‍ ഈ കുട്ടികളെ അനുഗ്രഹിക്കുമാറാകട്ടെ; എന്‍റെ പേരും എന്‍റെ പിതാക്കന്മാരായ അബ്രാഹാമിന്‍റെയും യിസ്ഹാക്കിന്‍റെയും പേരും ഇവരിൽ നിലനില്ക്കുമാറാകട്ടെ; അവര്‍ ഭൂമിയിൽ കൂട്ടമായി വര്‍ധിക്കട്ടെ എന്നു പറഞ്ഞു."},{"number":17,"verse":"അപ്പന്‍ വലംകൈ എഫ്രയീമിന്‍റെ തലയിൽ വച്ചു എന്നു യോസേഫ് കണ്ടപ്പോള്‍ അവന് അനിഷ്ടം തോന്നി; അപ്പന്‍റെ കൈ എഫ്രയീമിന്‍റെ തലയിൽനിന്നു മനശ്ശെയുടെ തലയിൽ മാറ്റി വയ്പാന്‍ പിടിച്ചു."},{"number":18,"verse":"യോസേഫ് അപ്പനോട്: അങ്ങനെയല്ല, എന്‍റെ അപ്പാ; ഇവനല്ലോ ആദ്യജാതന്‍; ഇവന്‍റെ തലയിൽ വലംകൈ വയ്ക്കേണം എന്നു പറഞ്ഞു."},{"number":19,"verse":"എന്നാൽ അവന്‍റെ അപ്പന്‍ സമ്മതിക്കാതെ എനിക്ക് അറിയാം; മകനേ, എനിക്ക് അറിയാം; ഇവനും ഒരു വലിയ ജനമായിത്തീരും, ഇവനും വര്‍ധിക്കും; എങ്കിലും അനുജന്‍ അവനെക്കാള്‍ അധികം വര്‍ധിക്കും; അവന്‍റെ സന്തതി ജനസമൂഹമായിത്തീരും എന്നു പറഞ്ഞു."},{"number":20,"verse":"അങ്ങനെ അവന്‍ അന്ന് അവരെ അനുഗ്രഹിച്ചു. ദൈവം നിന്നെ എഫ്രയീമിനെയും മനശ്ശെയെയുംപോലെ ആക്കുമാറാകട്ടെ എന്ന് യിസ്രായേല്യര്‍ നിന്‍റെ പേര്‍ ചൊല്ലി അനുഗ്രഹിക്കും എന്നു പറഞ്ഞ് എഫ്രയീമിനെ മനശ്ശെയ്ക്കു മുമ്പാക്കി."},{"number":21,"verse":"യോസേഫിനോട് യിസ്രായേൽ പറഞ്ഞത്: ഇതാ, ഞാന്‍ മരിക്കുന്നു; ദൈവം നിങ്ങളോടുകൂടെ ഇരുന്നു നിങ്ങളെ നിങ്ങളുടെ പിതാക്കന്മാരുടെ ദേശത്തേക്കു മടക്കി കൊണ്ടുപോകും."},{"number":22,"verse":"എന്‍റെ വാളും വില്ലുംകൊണ്ട് ഞാന്‍ അമോര്യരുടെ കൈയിൽനിന്നു പിടിച്ചടക്കിയ മലഞ്ചരിവ് ഞാന്‍ നിന്‍റെ സഹോദരന്മാരുടെ ഓഹരിയിൽ കവിഞ്ഞതായി നിനക്കു തന്നിരിക്കുന്നു."}]}
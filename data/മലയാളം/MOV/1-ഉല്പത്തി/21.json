{"bibleAbbr":"MOV","bookName":"ഉല്പത്തി","bookEnglishName":"Genesis","chapterNumber":21,"verses":[{"number":1,"verse":"അനന്തരം യഹോവ താന്‍ അരുളിച്ചെയ്തിരുന്നതുപോലെ സാറായെ സന്ദര്‍ശിച്ചു; താന്‍ വാഗ്ദത്തം ചെയ്തിരുന്നതു യഹോവ സാറായ്ക്കു നിവൃത്തിച്ചുകൊടുത്തു."},{"number":2,"verse":"അബ്രാഹാമിന്‍റെ വാര്‍ധക്യത്തിൽ ദൈവം അവനോട് അരുളിച്ചെയ്തിരുന്ന അവധിക്ക് സാറാ ഗര്‍ഭം ധരിച്ച് ഒരു മകനെ പ്രസവിച്ചു."},{"number":3,"verse":"സാറാ അബ്രാഹാമിനു പ്രസവിച്ച മകന് അവന്‍ യിസ്ഹാക് എന്നു പേരിട്ടു."},{"number":4,"verse":"ദൈവം അബ്രാഹാമിനോടു കല്പിച്ചിരുന്നതുപോലെ അവന്‍ തന്‍റെ മകനായ യിസ്ഹാക്കിന് എട്ടാം ദിവസം പരിച്ഛേദന കഴിച്ചു."},{"number":5,"verse":"തന്‍റെ മകനായ യിസ്ഹാക് ജനിച്ചപ്പോള്‍ അബ്രാഹാമിന് നൂറു വയസ്സായിരുന്നു."},{"number":6,"verse":"ദൈവം എനിക്കു ചിരിയുണ്ടാക്കി; കേള്‍ക്കുന്നവരെല്ലാം എന്നെച്ചൊല്ലി ചിരിക്കും എന്നു സാറാ പറഞ്ഞു."},{"number":7,"verse":"സാറാ മക്കള്‍ക്കു മുല കൊടുക്കുമെന്ന് അബ്രാഹാമിനോട് ആര്‍ പറയുമായിരുന്നു. അവന്‍റെ വാര്‍ധക്യത്തിലല്ലോ ഞാന്‍ ഒരു മകനെ പ്രസവിച്ചത് എന്നും അവള്‍ പറഞ്ഞു."},{"number":8,"verse":"പൈതൽ വളര്‍ന്നു മുലകുടി മാറി; യിസ്ഹാക്കിന്‍റെ മുലകുടി മാറിയ നാളിൽ അബ്രാഹാം ഒരു വലിയ വിരുന്നു കഴിച്ചു."},{"number":9,"verse":"മിസ്രയീമ്യദാസി ഹാഗാര്‍ അബ്രാഹാമിനു പ്രസവിച്ച മകന്‍ പരിഹാസി എന്നു സാറാ കണ്ട് അബ്രാഹാമിനോട്:"},{"number":10,"verse":"ഈ ദാസിയെയും മകനെയും പുറത്താക്കിക്കളക; ഈ ദാസിയുടെ മകന്‍ എന്‍റെ മകന്‍ യിസ്ഹാക്കിനോടുകൂടെ അവകാശിയാകരുത് എന്നു പറഞ്ഞു."},{"number":11,"verse":"തന്‍റെ മകന്‍ നിമിത്തം ഈ കാര്യം അബ്രാഹാമിന് അനിഷ്ടമായി."},{"number":12,"verse":"എന്നാൽ ദൈവം അബ്രാഹാമിനോട്: ബാലന്‍റെ നിമിത്തവും ദാസിയുടെ നിമിത്തവും നിനക്ക് അനിഷ്ടം തോന്നരുത്; സാറാ നിന്നോടു പറഞ്ഞതിലൊക്കെയും അവളുടെ വാക്കു കേള്‍ക്ക; യിസ്ഹാക്കിൽനിന്നുള്ളവരല്ലോ നിന്‍റെ സാക്ഷാൽ സന്തതിയെന്നു വിളിക്കപ്പെടുന്നത്."},{"number":13,"verse":"ദാസിയുടെ മകനെയും ഞാന്‍ ഒരു ജാതിയാക്കും; അവന്‍ നിന്‍റെ സന്തതിയല്ലോ എന്ന് അരുളിച്ചെയ്തു."},{"number":14,"verse":"അബ്രാഹാം അതികാലത്ത് എഴുന്നേറ്റ് അപ്പവും ഒരു തുരുത്തി വെള്ളവും എടുത്തു ഹാഗാറിന്‍റെ തോളിൽ വച്ചു, കുട്ടിയെയും കൊടുത്ത് അവളെ അയച്ചു; അവള്‍ പുറപ്പെട്ടുപോയി ബേര്‍-ശേബ മരുഭൂമിയിൽ ഉഴന്നുനടന്നു."},{"number":15,"verse":"തുരുത്തിയിലെ വെള്ളം ചെലവായശേഷം അവള്‍ കുട്ടിയെ ഒരു കുറുങ്കാട്ടിന്‍ തണലിൽ ഇട്ടു."},{"number":16,"verse":"അവള്‍ പോയി അതിനെതിരേ ഒരു അമ്പിന്‍പാടു ദൂരത്തിരുന്നു: കുട്ടിയുടെ മരണം എനിക്കു കാണേണ്ടാ എന്നു പറഞ്ഞ് എതിരേ ഇരുന്ന് ഉറക്കെ കരഞ്ഞു."},{"number":17,"verse":"ദൈവം ബാലന്‍റെ നിലവിളി കേട്ടു; ദൈവത്തിന്‍റെ ദൂതന്‍ ആകാശത്തുനിന്നു ഹാഗാറിനെ വിളിച്ച് അവളോട്: ഹാഗാറേ, നിനക്ക് എന്ത്? നീ ഭയപ്പെടേണ്ടാ; ബാലന്‍ ഇരിക്കുന്നേടത്തുനിന്ന് അവന്‍റെ നിലവിളി ദൈവം കേട്ടിരിക്കുന്നു."},{"number":18,"verse":"നീ ചെന്നു ബാലനെ താങ്ങി എഴുന്നേല്പിച്ചുകൊള്‍ക; ഞാന്‍ അവനെ ഒരു വലിയ ജാതിയാക്കും എന്ന് അരുളിച്ചെയ്തു."},{"number":19,"verse":"ദൈവം അവളുടെ കണ്ണു തുറന്നു; അവള്‍ ഒരു നീരുറവു കണ്ടു, ചെന്നു തുരുത്തിയിൽ വെള്ളം നിറച്ചു ബാലനെ കുടിപ്പിച്ചു."},{"number":20,"verse":"ദൈവം ബാലനോടുകൂടെ ഉണ്ടായിരുന്നു; അവന്‍ മരുഭൂമിയിൽ പാര്‍ത്തു, മുതിര്‍ന്നപ്പോള്‍ ഒരു വില്ലാളിയായിത്തീര്‍ന്നു."},{"number":21,"verse":"അവന്‍ പാരാന്‍ മരുഭൂമിയിൽ പാര്‍ത്തു; അവന്‍റെ അമ്മ മിസ്രയീംദേശത്തുനിന്ന് അവന് ഒരു ഭാര്യയെ കൊണ്ടുവന്നു."},{"number":22,"verse":"അക്കാലത്ത് അബീമേലെക്കും അവന്‍റെ സേനാപതിയായ പീക്കോലും അബ്രാഹാമിനോടു സംസാരിച്ചു: നിന്‍റെ സകല പ്രവൃത്തിയിലും ദൈവം നിന്നോടുകൂടെയുണ്ട്;"},{"number":23,"verse":"ആകയാൽ നീ എന്നോടോ എന്‍റെ സന്തതിയോടോ എന്‍റെ കുലത്തോടോ വ്യാജം പ്രവര്‍ത്തിക്കാതെ ഞാന്‍ നിന്നോടു ദയ കാണിച്ചതുപോലെ നീ എന്നോടും നീ പാര്‍ത്തുവരുന്ന ദേശത്തോടും ദയ കാണിക്കുമെന്നു ദൈവത്തെച്ചൊല്ലി ഇവിടെ വച്ച് എന്നോടു സത്യം ചെയ്ക എന്നു പറഞ്ഞു."},{"number":24,"verse":"സത്യം ചെയ്യാം എന്ന് അബ്രാഹാം പറഞ്ഞു."},{"number":25,"verse":"എന്നാൽ അബീമേലെക്കിന്‍റെ ദാസന്മാര്‍ അപഹരിച്ച കിണര്‍ നിമിത്തം അബ്രാഹാം അബീമേലെക്കിനോടു ഭര്‍ത്സിച്ചു പറഞ്ഞു."},{"number":26,"verse":"അതിന് അബീമേലെക്; ഇക്കാര്യം ചെയ്തത് ആരെന്നു ഞാന്‍ അറിയുന്നില്ല; നീ എന്നെ അറിയിച്ചിട്ടില്ല; ഇന്നല്ലാതെ ഞാന്‍ അതിനെക്കുറിച്ചു കേട്ടിട്ടുമില്ല എന്നു പറഞ്ഞു."},{"number":27,"verse":"പിന്നെ അബ്രാഹാം അബീമേലെക്കിന് ആടുമാടുകളെ കൊടുത്തു; അവര്‍ ഇരുവരും തമ്മിൽ ഉടമ്പടി ചെയ്തു."},{"number":28,"verse":"അബ്രാഹാം ഏഴു പെണ്ണാട്ടുകുട്ടികളെ വേറിട്ടു നിര്‍ത്തി."},{"number":29,"verse":"അപ്പോള്‍ അബീമേലെക് അബ്രാഹാമിനോട്: നീ വേറിട്ടു നിര്‍ത്തിയ ഈ ഏഴു പെണ്ണാട്ടുകുട്ടികള്‍ എന്തിന് എന്നു ചോദിച്ചു."},{"number":30,"verse":"ഞാന്‍ ഈ കിണര്‍ കുഴിച്ചു എന്നതിനു സാക്ഷിയായി നീ ഈ ഏഴു പെണ്ണാട്ടുകുട്ടികളെ എന്നോടു വാങ്ങേണം എന്ന് അവന്‍ പറഞ്ഞു."},{"number":31,"verse":"അവര്‍ ഇരുവരും അവിടെവച്ചു സത്യം ചെയ്കകൊണ്ട് അവന്‍ ആ സ്ഥലത്തിനു ബേര്‍-ശേബ എന്നു പേരിട്ടു."},{"number":32,"verse":"ഇങ്ങനെ അവര്‍ ബേര്‍-ശേബയിൽവച്ച് ഉടമ്പടി ചെയ്തു. അബീമേലെക്കും അവന്‍റെ സേനാപതിയായ പീക്കോലും എഴുന്നേറ്റ് ഫെലിസ്ത്യരുടെ ദേശത്തേക്ക് മടങ്ങിപ്പോയി."},{"number":33,"verse":"അബ്രാഹാം ബേര്‍-ശേബയിൽ ഒരു പിചുലവൃക്ഷം നട്ടു, നിത്യദൈവമായ യഹോവയുടെ നാമത്തിൽ അവിടെവച്ച് ആരാധന കഴിച്ചു."},{"number":34,"verse":"അബ്രാഹാം കുറെക്കാലം ഫെലിസ്ത്യരുടെ ദേശത്തു പാര്‍ത്തു."}]}
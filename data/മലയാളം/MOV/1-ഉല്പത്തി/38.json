{"bibleAbbr":"MOV","bookName":"ഉല്പത്തി","bookEnglishName":"Genesis","chapterNumber":38,"verses":[{"number":1,"verse":"അക്കാലത്ത് യെഹൂദാ തന്‍റെ സഹോദരന്മാരെ വിട്ട് ഹീരാ എന്നു പേരുള്ള ഒരു അദുല്ലാമ്യന്‍റെ അടുക്കൽ ചെന്നു;"},{"number":2,"verse":"അവിടെ ശൂവാ എന്നു പേരുള്ള ഒരു കനാന്യന്‍റെ മകളെ കണ്ടു; അവളെ പരിഗ്രഹിച്ച് അവളുടെ അടുക്കൽ ചെന്നു."},{"number":3,"verse":"അവള്‍ ഗര്‍ഭം ധരിച്ച് ഒരു മകനെ പ്രസവിച്ചു; അവന് ഏര്‍ എന്നു പേരിട്ടു."},{"number":4,"verse":"അവള്‍ പിന്നെയും ഗര്‍ഭം ധരിച്ച് ഒരു മകനെ പ്രസവിച്ചു; അവന് ഓനാന്‍ എന്നു പേരിട്ടു."},{"number":5,"verse":"അവള്‍ പിന്നെയും ഗര്‍ഭം ധരിച്ച് ഒരു മകനെ പ്രസവിച്ചു; അവന് ശേലാ എന്നു പേരിട്ടു. അവള്‍ ഇവനെ പ്രസവിച്ചപ്പോള്‍ അവന്‍ കെസീബിൽ ആയിരുന്നു."},{"number":6,"verse":"യെഹൂദാ തന്‍റെ ആദ്യജാതനായ ഏരിനു താമാര്‍ എന്നു പേരുള്ള ഒരു ഭാര്യയെ എടുത്തു."},{"number":7,"verse":"യെഹൂദായുടെ ആദ്യജാതനായ ഏര്‍ യഹോവയ്ക്ക് അനിഷ്ടനായിരുന്നതുകൊണ്ട് യഹോവ അവനെ മരിപ്പിച്ചു."},{"number":8,"verse":"അപ്പോള്‍ യെഹൂദാ ഓനാനോട്: നിന്‍റെ ജ്യേഷ്ഠന്‍റെ ഭാര്യയുടെ അടുക്കൽ ചെന്ന് അവളോടു ദേവരധര്‍മം അനുഷ്ഠിച്ച്, ജ്യേഷ്ഠന്‍റെ പേര്‍ക്കു സന്തതിയെ ഉളവാക്കുക എന്നു പറഞ്ഞു."},{"number":9,"verse":"എന്നാൽ ആ സന്തതി തന്‍റേതായിരിക്കയില്ല എന്ന് ഓനാന്‍ അറികകൊണ്ട് ജ്യേഷ്ഠന്‍റെ ഭാര്യയുടെ അടുക്കൽ ചെന്നപ്പോള്‍ ജ്യേഷ്ഠനു സന്തതിയെ കൊടുക്കാതിരിക്കേണ്ടതിനു നിലത്തു വീഴ്ത്തിക്കളഞ്ഞു."},{"number":10,"verse":"അവന്‍ ചെയ്തതു യഹോവയ്ക്ക് അനിഷ്ടമായിരുന്നതുകൊണ്ട് അവന്‍ ഇവനെയും മരിപ്പിച്ചു."},{"number":11,"verse":"അപ്പോള്‍ യെഹൂദാ തന്‍റെ മരുമകളായ താമാരോട്: എന്‍റെ മകന്‍ ശേലാ പ്രാപ്തിയാകുവോളം നീ അപ്പന്‍റെ വീട്ടിൽ വിധവയായി പാര്‍ക്ക എന്നു പറഞ്ഞു; ഇവനും സഹോദരന്മാരെപ്പോലെ മരിച്ചുപോകരുത് എന്ന് അവന്‍ വിചാരിച്ചു; അങ്ങനെ താമാര്‍ അപ്പന്‍റെ വീട്ടിൽ പോയി പാര്‍ത്തു."},{"number":12,"verse":"കുറെക്കാലം കഴിഞ്ഞിട്ട് ശൂവയുടെ മകള്‍, യെഹൂദായുടെ ഭാര്യ മരിച്ചു; യെഹൂദായുടെ ദുഃഖം മാറിയശേഷം അവന്‍ തന്‍റെ സ്നേഹിതന്‍ അദുല്ലാമ്യനായ ഹീരായോടുകൂടെ തന്‍റെ ആടുകളെ രോമം കത്രിക്കുന്ന അടിയന്തിരത്തിനു പോയി."},{"number":13,"verse":"നിന്‍റെ അമ്മായപ്പന്‍ തന്‍റെ ആടുകളെ രോമം കത്രിക്കുന്ന അടിയന്തിരത്തിനു തിമ്നായ്ക്കു പോകുന്നു എന്നു താമാറിന് അറിവു കിട്ടി."},{"number":14,"verse":"ശേലാ പ്രാപ്തിയായിട്ടും തന്നെ അവനു ഭാര്യയായി കൊടുത്തില്ല എന്നു കണ്ടിട്ട് അവള്‍ വൈധവ്യവസ്ത്രം മാറ്റിവച്ച്, ഒരു മൂടുപടം മൂടി പുതച്ച് തിമ്നായ്ക്കു പോകുന്ന വഴിക്കുള്ള എനയീം പട്ടണത്തിന്‍റെ ഗോപുരത്തിൽ ഇരുന്നു."},{"number":15,"verse":"യെഹൂദാ അവളെ കണ്ടപ്പോള്‍ അവള്‍ മുഖം മൂടിയിരുന്നതുകൊണ്ട് ഒരു വേശ്യ എന്നു നിരൂപിച്ചു."},{"number":16,"verse":"അവന്‍ വഴിയരികെ അവളുടെ അടുക്കലേക്കു തിരിഞ്ഞ് തന്‍റെ മരുമകള്‍ എന്ന് അറിയാതെ: വരിക, ഞാന്‍ നിന്‍റെ അടുക്കൽ വരട്ടെ എന്നു പറഞ്ഞു. എന്‍റെ അടുക്കൽ വരുന്നതിനു നീ എനിക്ക് എന്തു തരും എന്ന് അവള്‍ ചോദിച്ചു."},{"number":17,"verse":"ഞാന്‍ ആട്ടിന്‍കൂട്ടത്തിൽനിന്ന് ഒരു കോലാട്ടിന്‍കുട്ടിയെ നിനക്കു കൊടുത്തയയ്ക്കാം എന്ന് അവന്‍ പറഞ്ഞു. നീ കൊടുത്തയയ്ക്കുവോളത്തിന് ഒരു പണയം തരുമോ എന്ന് അവള്‍ ചോദിച്ചു."},{"number":18,"verse":"എന്തു പണയം തരേണം എന്ന് അവന്‍ ചോദിച്ചതിനു നിന്‍റെ മുദ്രമോതിരവും മോതിരച്ചരടും നിന്‍റെ കൈയിലെ വടിയും എന്ന് അവള്‍ പറഞ്ഞു. ഇവ അവള്‍ക്കു കൊടുത്തു, അവന്‍ അവളുടെ അടുക്കൽ ചെന്നു; അവള്‍ ഗര്‍ഭം ധരിക്കയും ചെയ്തു."},{"number":19,"verse":"പിന്നെ അവള്‍ എഴുന്നേറ്റു പോയി, തന്‍റെ മൂടുപടം നീക്കി വൈധവ്യവസ്ത്രം ധരിച്ചു."},{"number":20,"verse":"സ്ത്രീയുടെ കൈയിൽനിന്നും പണയം മടക്കിവാങ്ങേണ്ടതിനു യെഹൂദാ അദുല്ലാമ്യനായ സ്നേഹിതന്‍റെ കൈവശം ആട്ടിന്‍കുട്ടിയെ കൊടുത്തയച്ചു; അവന്‍ അവളെ കണ്ടില്ലതാനും."},{"number":21,"verse":"അവന്‍ ആ സ്ഥലത്തെ ആളുകളോട്: എനയീമിൽ വഴിയരികെ ഇരുന്ന വേശ്യ എവിടെയെന്നു ചോദിച്ചതിന്: ഇവിടെ ഒരു വേശ്യയും ഉണ്ടായിരുന്നില്ല എന്ന് അവര്‍ പറഞ്ഞു."},{"number":22,"verse":"അവന്‍ യെഹൂദായുടെ അടുക്കൽ മടങ്ങിവന്നു: ഞാന്‍ അവളെ കണ്ടില്ല; ഈ സ്ഥലത്ത് ഒരു വേശ്യയും ഉണ്ടായിരുന്നില്ല എന്ന് അവിടെയുള്ള ആളുകള്‍ പറഞ്ഞു എന്നു പറഞ്ഞു."},{"number":23,"verse":"അപ്പോള്‍ യെഹൂദാ: നമുക്ക് അപകീര്‍ത്തി ഉണ്ടാകാതിരിപ്പാന്‍ അവള്‍ അത് എടുത്തുകൊള്ളട്ടെ; ഞാന്‍ ഈ ആട്ടിന്‍കുട്ടിയെ കൊടുത്തയച്ചുവല്ലോ; നീ അവളെ കണ്ടില്ലതാനും എന്നു പറഞ്ഞു."},{"number":24,"verse":"ഏകദേശം മൂന്നു മാസം കഴിഞ്ഞിട്ട്: നിന്‍റെ മരുമകള്‍ താമാര്‍ പരസംഗം ചെയ്തു, പരസംഗത്താൽ ഗര്‍ഭിണിയായിരിക്കുന്നു എന്നു യെഹൂദായ്ക്ക് അറിവു കിട്ടി. അപ്പോള്‍ യെഹൂദാ: അവളെ പുറത്തു കൊണ്ടുവരുവിന്‍; അവളെ ചുട്ടുകളയേണം എന്നു പറഞ്ഞു."},{"number":25,"verse":"അവളെ പുറത്തു കൊണ്ടുവന്നപ്പോള്‍ അവള്‍ അമ്മായപ്പന്‍റെ അടുക്കൽ ആളയച്ചു: ഇവയുടെ ഉടമസ്ഥനായ പുരുഷനാൽ ആകുന്നു ഞാന്‍ ഗര്‍ഭിണിയായിരിക്കുന്നത്; ഈ മുദ്രമോതിരവും മോതിരച്ചരടും വടിയും ആര്‍ക്കുള്ളത് എന്നു നോക്കി അറിയേണം എന്നു പറയിച്ചു."},{"number":26,"verse":"യെഹൂദാ അവയെ അറിഞ്ഞു: അവള്‍ എന്നിലും നീതിയുള്ളവള്‍; ഞാന്‍ അവളെ എന്‍റെ മകന്‍ ശേലാവിനു കൊടുത്തില്ല എന്നു പറഞ്ഞു; അതിൽ പിന്നെ അവളെ പരിഗ്രഹിച്ചതുമില്ല."},{"number":27,"verse":"അവള്‍ക്കു പ്രസവകാലം ആയപ്പോള്‍ അവളുടെ ഗര്‍ഭത്തിൽ ഇരട്ടപ്പിള്ളകള്‍ ഉണ്ടായിരുന്നു."},{"number":28,"verse":"അവള്‍ പ്രസവിക്കുമ്പോള്‍ ഒരു പിള്ള കൈ പുറത്തു നീട്ടി; അപ്പോള്‍ സൂതികര്‍മിണി ഒരു ചുവന്ന നൂൽ എടുത്ത് അവന്‍റെ കൈക്കു കെട്ടി; ഇവന്‍ ആദ്യം പുറത്തുവന്നു എന്നു പറഞ്ഞു."},{"number":29,"verse":"അവനോ കൈ പിന്നെയും അകത്തേക്കു വലിച്ചു. അപ്പോള്‍ അവന്‍റെ സഹോദരന്‍ പുറത്തു വന്നു: നീ ഛിദ്രം ഉണ്ടാക്കിയത് എന്ത് എന്ന് അവള്‍ പറഞ്ഞു. അതുകൊണ്ട് അവനു പേരെസ്സ് എന്നു പേരിട്ടു."},{"number":30,"verse":"അതിന്‍റെശേഷം കൈമേൽ ചുവന്ന നൂലുള്ള അവന്‍റെ സഹോദരന്‍ പുറത്തു വന്നു; അവനു സേരഹ് എന്നു പേരിട്ടു."}]}
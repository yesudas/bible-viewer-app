{"bibleAbbr":"MOV","bookName":"1 രാജാക്കന്മാർ","bookEnglishName":"1 Kings","chapterNumber":4,"verses":[{"number":1,"verse":"അങ്ങനെ ശലോമോന്‍രാജാവ് എല്ലാ യിസ്രായേലിനും രാജാവായി."},{"number":2,"verse":"അവനുണ്ടായിരുന്ന പ്രഭുക്കന്മാര്‍ ആരെന്നാൽ: സാദോക്കിന്‍റെ മകന്‍ അസര്യാവ് പുരോഹിതന്‍."},{"number":3,"verse":"ശീശയുടെ പുത്രന്മാരായ എലീഹോരെഫും അഹീയാവും രായസക്കാര്‍; അഹീലൂദിന്‍റെ മകന്‍ യെഹോശാഫാത്ത് മന്ത്രി;"},{"number":4,"verse":"യെഹോയാദയുടെ മകന്‍ ബെനായാവ് സേനാധിപതി, സാദോക്കും അബ്യാഥാരും പുരോഹിതന്മാര്‍;"},{"number":5,"verse":"നാഥാന്‍റെ മകനായ അസര്യാവ് കാര്യക്കാരന്മാരുടെ മേധാവി; നാഥാന്‍റെ മകനായ സാബൂദ് പുരോഹിതനും രാജാവിന്‍റെ സ്നേഹിതനുമായിരുന്നു;"},{"number":6,"verse":"അഹീശാര്‍ രാജഗൃഹവിചാരകന്‍; അബ്ദയുടെ മകന്‍ അദോനീരാം ഊഴിയവേലക്കാരുടെ മേധാവി."},{"number":7,"verse":"രാജാവിനും രാജഗൃഹത്തിനും ഭോജനപദാര്‍ഥങ്ങള്‍ എത്തിച്ചുകൊടുപ്പാന്‍ ശലോമോനു യിസ്രായേലിലൊക്കെയും പന്ത്രണ്ടു കാര്യക്കാരന്മാര്‍ ഉണ്ടായിരുന്നു. അവരിൽ ഓരോരുത്തന്‍ ആണ്ടിൽ ഓരോ മാസത്തേക്കു ഭോജനപദാര്‍ഥങ്ങള്‍ എത്തിച്ചുകൊടുക്കും."},{"number":8,"verse":"അവരുടെ പേരാവിത്: എഫ്രയീം മലനാട്ടിൽ ബെന്‍-ഹൂര്‍;"},{"number":9,"verse":"മാക്കസ്, ശാൽബീം, ബേത്ത്-ശേമെശ്, ഏലോന്‍-ബേത്ത്-ഹാനാന്‍ എന്നീ സ്ഥലങ്ങളിൽ ബെന്‍-ദേക്കെര്‍;"},{"number":10,"verse":"അരുബ്ബോത്തിൽ ബെന്‍-ഹേസെര്‍; സോഖോവും ഹേഫെര്‍ദേശം മുഴുവനും അവന്‍റെ ഇടവക ആയിരുന്നു;"},{"number":11,"verse":"നാഫത്ത്-ദോറിൽ ബെന്‍-അബീനാദാബ്; അവനു ശലോമോന്‍റെ മകളായ താഫത്ത് ഭാര്യയായിരുന്നു;"},{"number":12,"verse":"അഹീലൂദിന്‍റെ മകനായ ബാനയുടെ ഇടവക താനാക്കും മെഗിദ്ദോവും സാരെഥാനരികെ യിസ്രായേലിനു താഴെ ബേത്ത്-ശെയാന്‍മുതൽ ആബേൽ-മെഹോലാവരെയും യൊക്മെയാമിന്‍റെ അപ്പുറംവരെയുമുള്ള ബേത്ത്-ശെയാന്‍ മുഴുവനും ആയിരുന്നു;"},{"number":13,"verse":"ഗിലെയാദിലെ രാമോത്തിൽ ബെന്‍-ഗേബെര്‍; അവന്‍റെ ഇടവക മനശ്ശെയുടെ മകനായ യായീരിന് ഗിലെയാദിലുള്ള പട്ടണങ്ങളും മതിലുകളും ചെമ്പോടാമ്പലുകളും ഉള്ള അറുപത് വലിയ പട്ടണങ്ങള്‍ ഉള്‍പ്പെട്ട ബാശാനിലെ അര്‍ഗ്ഗോബ് ദേശവും ആയിരുന്നു."},{"number":14,"verse":"മഹനയീമിൽ ഇദ്ദോവിന്‍റെ മകന്‍ അഹീനാദാബ്;"},{"number":15,"verse":"നഫ്താലിയിൽ അഹീമാസ്; അവന്‍ ശലോമോന്‍റെ മകളായ ബാശെമത്തിനെ ഭാര്യയായി പരിഗ്രഹിച്ചു;"},{"number":16,"verse":"ആശേരിലും ബെയാലോത്തിലും ഹൂശായിയുടെ മകന്‍ ബാനാ;"},{"number":17,"verse":"യിസ്സാഖാരിൽ പാരൂഹിന്‍റെ മകനായ യെഹോശാഫാത്ത്;"},{"number":18,"verse":"ബെന്യാമീനിൽ ഏലയുടെ മകനായ ശിമെയി;"},{"number":19,"verse":"അമോര്യരാജാവായ സീഹോന്‍റെയും ബാശാന്‍രാജാവായ ഓഗിന്‍റെയും രാജ്യമായിരുന്ന ഗിലെയാദ്‍ദേശത്ത് ഹൂരിന്‍റെ മകന്‍ ഗേബെര്‍; ആ ദേശത്ത് ഒരു കാര്യക്കാരന്‍ മാത്രമേ ഉണ്ടായിരുന്നുള്ളൂ."},{"number":20,"verse":"യെഹൂദായും യിസ്രായേലും കടല്ക്കരയിലെ മണൽപോലെ അസംഖ്യമായിരുന്നു; അവര്‍ തിന്നുകയും കുടിക്കയും സന്തോഷിക്കയും ചെയ്തുപോന്നു."},{"number":21,"verse":"നദിമുതൽ ഫെലിസ്ത്യദേശംവരെയും മിസ്രയീമിന്‍റെ അതിര്‍വരെയും ഉള്ള സകല രാജ്യങ്ങളെയും ശലോമോന്‍ വാണു; അവര്‍ കപ്പം കൊണ്ടുവന്ന് ശലോമോനെ അവന്‍റെ ജീവപര്യന്തം സേവിച്ചു."},{"number":22,"verse":"ശലോമോന്‍റെ നിത്യച്ചെലവു ദിവസം ഒന്നിനു മുപ്പതു പറ നേരിയ മാവും അറുപതു പറ സാധാരണ മാവും"},{"number":23,"verse":"മാന്‍, ഇളമാന്‍, മ്ലാവ്, പുഷ്‍ടിവരുത്തിയ പക്ഷികള്‍ എന്നിവ കൂടാതെ തടിച്ച പത്തു കാളയും മേച്ചൽപ്പുറത്തെ ഇരുപത് കാളയും നൂറ് ആടും ആയിരുന്നു."},{"number":24,"verse":"നദിക്ക് ഇക്കരെ തിഫ്സഹ്‍മുതൽ ഗസ്സാവരെയുള്ള സകല ദേശത്തെയും നദിക്ക് ഇക്കരെയുള്ള സകല രാജാക്കന്മാരെയും അവന്‍ വാണു. ചുറ്റുമുള്ള ദിക്കിലൊക്കെയും അവനു സമാധാനം ഉണ്ടായിരുന്നു."},{"number":25,"verse":"ശലോമോന്‍റെ കാലത്തൊക്കെയും യെഹൂദായും യിസ്രായേലും ദാന്‍മുതൽ ബേര്‍-ശേബവരെയും ഓരോരുത്തന്‍ താന്താന്‍റെ മുന്തിരിവള്ളിയുടെ കീഴിലും അത്തിവൃക്ഷത്തിന്‍കീഴിലും നിര്‍ഭയം വസിച്ചു."},{"number":26,"verse":"ശലോമോനു തന്‍റെ രഥങ്ങള്‍ക്കു നാല്പതിനായിരം കുതിരലായവും പന്തീരായിരം കുതിരച്ചേവകരും ഉണ്ടായിരുന്നു."},{"number":27,"verse":"കാര്യക്കാരന്മാര്‍ ഓരോരുത്തന്‍ ഓരോ മാസത്തേക്കു ശലോമോന്‍രാജാവിന്‍റെ പന്തിഭോജനത്തിനു കൂടുന്ന എല്ലാവര്‍ക്കും വേണ്ടുന്ന ഭോജനപദാര്‍ഥങ്ങള്‍ കുറവുകൂടാതെ എത്തിച്ചുകൊടുക്കും."},{"number":28,"verse":"അവര്‍ കുതിരകള്‍ക്കും തുരഗങ്ങള്‍ക്കും വേണ്ടുന്ന യവവും വയ്ക്കോലും താന്താന്‍റെ മുറപ്രകാരം അവന്‍ ഇരിക്കുന്ന സ്ഥലങ്ങളിൽ എത്തിച്ചുകൊടുക്കും."},{"number":29,"verse":"ദൈവം ശലോമോന് ഏറ്റവും വളരെ ജ്ഞാനവും ബുദ്ധിയും കടല്ക്കരയിലെ മണൽപോലെ ഹൃദയവിശാലതയും കൊടുത്തു."},{"number":30,"verse":"സകല പൂര്‍വദിഗ്വാസികളുടെയും ജ്ഞാനത്തെക്കാളും മിസ്രയീമ്യരുടെ സകല ജ്ഞാനത്തെക്കാളും ശലോമോന്‍റെ ജ്ഞാനം ശ്രേഷ്ഠമായിരുന്നു."},{"number":31,"verse":"സകല മനുഷ്യരെക്കാളും എസ്രാഹ്യനായ ഏഥാന്‍, മാഹോലിന്‍റെ പുത്രന്മാരായ ഹേമാന്‍, കൽക്കോൽ, ദര്‍ദ്ദ എന്നിവരെക്കാളും അവന്‍ ജ്ഞാനിയായിരുന്നു; അവന്‍റെ കീര്‍ത്തി ചുറ്റുമുള്ള സകല ജാതികളിലും പരന്നു."},{"number":32,"verse":"അവന്‍ മൂവായിരം സദൃശവാക്യം പറഞ്ഞു; അവന്‍റെ ഗീതങ്ങള്‍ ആയിരത്തിയഞ്ച് ആയിരുന്നു."},{"number":33,"verse":"ലെബാനോനിലെ ദേവദാരുമുതൽ ചുവരിന്മേൽ മുളയ്ക്കുന്ന ഈസോപ്പുവരെയുള്ള വൃക്ഷാദികളെക്കുറിച്ചും മൃഗം, പക്ഷി, ഇഴജാതി, മത്സ്യം എന്നിവയെക്കുറിച്ചും അവന്‍ പ്രസ്താവിച്ചു."},{"number":34,"verse":"ശലോമോന്‍റെ ജ്ഞാനത്തെപ്പറ്റി കേട്ട സകല ഭൂപാലകന്മാരുടെയും അടുക്കൽനിന്നു നാനാജാതിക്കാരായ പലരും അവന്‍റെ ജ്ഞാനം കേള്‍പ്പാന്‍ വന്നു."}]}
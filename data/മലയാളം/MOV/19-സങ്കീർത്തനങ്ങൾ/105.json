{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":105,"verses":[{"number":1,"verse":"യഹോവയ്ക്കു സ്തോത്രം ചെയ്‍വിന്‍; തന്‍നാമത്തെ വിളിച്ചപേക്ഷിപ്പിന്‍; അവന്‍റെ പ്രവൃത്തികളെ ജാതികളുടെ ഇടയിൽ അറിയിപ്പിന്‍."},{"number":2,"verse":"അവനു പാടുവിന്‍; അവനു കീര്‍ത്തനം പാടുവിന്‍; അവന്‍റെ സകല അദ്ഭുതങ്ങളെയുംകുറിച്ചു സംസാരിപ്പിന്‍."},{"number":3,"verse":"അവന്‍റെ വിശുദ്ധനാമത്തിൽ പ്രശംസിപ്പിന്‍; യഹോവയെ അന്വേഷിക്കുന്നവരുടെ ഹൃദയം സന്തോഷിക്കട്ടെ."},{"number":4,"verse":"യഹോവയെയും അവന്‍റെ ബലത്തെയും തിരവിന്‍; അവന്‍റെ മുഖത്തെ ഇടവിടാതെ അന്വേഷിപ്പിന്‍."},{"number":5,"verse":"അവന്‍റെ ദാസനായ അബ്രാഹാമിന്‍റെ സന്തതിയും അവന്‍ തിരഞ്ഞെടുത്ത യാക്കോബിന്‍ മക്കളുമായുള്ളോരേ,"},{"number":6,"verse":"അവന്‍ ചെയ്ത അദ്ഭുതങ്ങളും അവന്‍റെ അടയാളങ്ങളും അവന്‍റെ വായുടെ ന്യായവിധികളും ഓര്‍ത്തുകൊള്‍വിന്‍."},{"number":7,"verse":"അവന്‍ നമ്മുടെ ദൈവമായ യഹോവയാകുന്നു; അവന്‍റെ ന്യായവിധികള്‍ സര്‍വഭൂമിയിലും ഉണ്ട്."},{"number":8,"verse":"അവന്‍ തന്‍റെ നിയമത്തെ എന്നേക്കും താന്‍ കല്പിച്ച വചനത്തെ ആയിരം തലമുറയോളവും ഓര്‍ക്കുന്നു."},{"number":9,"verse":"അവന്‍ അബ്രാഹാമിനോടു ചെയ്ത നിയമവും യിസ്ഹാക്കിനോടു ചെയ്ത സത്യവും തന്നെ."},{"number":10,"verse":"അതിനെ അവന്‍ യാക്കോബിന് ഒരു ചട്ടമായും യിസ്രായേലിന് ഒരു നിത്യനിയമമായും നിയമിച്ചു."},{"number":11,"verse":"നിന്‍റെ അവകാശത്തിന്‍റെ ഓഹരിയായി ഞാന്‍ നിനക്കു കനാന്‍ദേശം തരും എന്നരുളിച്ചെയ്തു."},{"number":12,"verse":"അവര്‍ അന്ന് എണ്ണത്തിൽ കുറഞ്ഞവരും ആള്‍ ചുരുങ്ങിയവരും അവിടെ പരദേശികളും ആയിരുന്നു."},{"number":13,"verse":"അവര്‍ ഒരു ജാതിയെ വിട്ട് മറ്റൊരു ജാതിയുടെ അടുക്കലേക്കും ഒരു രാജ്യത്തെ വിട്ട് മറ്റൊരു ജനത്തിന്‍റെ അടുക്കലേക്കും പോകും."},{"number":14,"verse":"അവരെ പീഡിപ്പിപ്പാന്‍ അവന്‍ ആരെയും സമ്മതിച്ചില്ല; അവരുടെ നിമിത്തം അവന്‍ രാജാക്കന്മാരെ ശാസിച്ചു:"},{"number":15,"verse":"എന്‍റെ അഭിഷിക്തന്മാരെ തൊടരുത്, എന്‍റെ പ്രവാചകന്മാര്‍ക്ക് ഒരു ദോഷവും ചെയ്യരുത് എന്നു പറഞ്ഞു."},{"number":16,"verse":"അവന്‍ ദേശത്ത് ഒരു ക്ഷാമം വരുത്തി. അപ്പമെന്ന കോലിനെ അശേഷം ഒടിച്ചുകളഞ്ഞു."},{"number":17,"verse":"അവര്‍ക്കു മുമ്പായി അവന്‍ ഒരാളെ അയച്ചു; യോസേഫിനെ അവര്‍ ദാസനായി വിറ്റുവല്ലോ."},{"number":18,"verse":"യഹോവയുടെ വചനം നിവൃത്തിയാകയും അവന്‍റെ അരുളപ്പാടിനാൽ അവന് ശോധന വരുകയും ചെയ്യുവോളം"},{"number":19,"verse":"അവര്‍ അവന്‍റെ കാലുകളെ വിലങ്ങു കൊണ്ടു ബന്ധിക്കയും അവന്‍ ഇരുമ്പുചങ്ങലയിൽ കുടുങ്ങുകയും ചെയ്തു."},{"number":20,"verse":"രാജാവ് ആളയച്ച് അവനെ വിടുവിച്ചു; ജാതികളുടെ അധിപതി അവനെ സ്വതന്ത്രനാക്കി."},{"number":21,"verse":"അവന്‍റെ പ്രഭുക്കന്മാരെ ഇഷ്ടപ്രകാരം ബന്ധിച്ചുകൊള്‍വാനും അവന്‍റെ മന്ത്രിമാര്‍ക്കു ജ്ഞാനം ഉപദേശിച്ചു കൊടുപ്പാനും"},{"number":22,"verse":"തന്‍റെ ഭവനത്തിന് അവനെ കര്‍ത്താവായും തന്‍റെ സര്‍വസമ്പത്തിനും അധിപതിയായും നിയമിച്ചു."},{"number":23,"verse":"അപ്പോള്‍ യിസ്രായേൽ മിസ്രയീമിലേക്കു ചെന്നു; യാക്കോബ് ഹാമിന്‍റെ ദേശത്തു വന്നു പാര്‍ത്തു."},{"number":24,"verse":"ദൈവം തന്‍റെ ജനത്തെ ഏറ്റവും വര്‍ധിപ്പിക്കയും അവരുടെ വൈരികളെക്കാള്‍ അവരെ ബലവാന്മാരാക്കുകയും ചെയ്തു."},{"number":25,"verse":"തന്‍റെ ജനത്തെ പകപ്പാനും തന്‍റെ ദാസന്മാരോട് ഉപായം പ്രയോഗിപ്പാനും അവന്‍ അവരുടെ ഹൃദയത്തെ മറിച്ചുകളഞ്ഞു."},{"number":26,"verse":"അവന്‍ തന്‍റെ ദാസനായ മോശെയെയും താന്‍ തിരഞ്ഞെടുത്ത അഹരോനെയും അയച്ചു."},{"number":27,"verse":"ഇവര്‍ അവരുടെ ഇടയിൽ അവന്‍റെ അടയാളങ്ങളും ഹാമിന്‍റെ ദേശത്ത് അദ്ഭുതങ്ങളും കാണിച്ചു."},{"number":28,"verse":"അവന്‍ ഇരുള്‍ അയച്ചു ദേശത്തെ ഇരുട്ടാക്കി; അവര്‍ അവന്‍റെ വചനത്തോടു മറുത്തതുമില്ല;"},{"number":29,"verse":"അവന്‍ അവരുടെ വെള്ളത്തെ രക്തമാക്കി; അവരുടെ മത്സ്യങ്ങളെ കൊന്നുകളഞ്ഞു."},{"number":30,"verse":"അവരുടെ ദേശത്തു തവള വ്യാപിച്ചു രാജാക്കന്മാരുടെ പള്ളിയറകളിൽപോലും നിറഞ്ഞു."},{"number":31,"verse":"അവന്‍ കല്പിച്ചപ്പോള്‍ നായീച്ചയും അവരുടെ ദേശത്തെല്ലാം പേനും വന്നു;"},{"number":32,"verse":"അവന്‍ അവര്‍ക്കു മഴയ്ക്കു പകരം കന്മഴയും അവരുടെ ദേശത്തിൽ അഗ്നിജ്വാലയും അയച്ചു."},{"number":33,"verse":"അവന്‍ അവരുടെ മുന്തിരിവള്ളികളും അത്തിവൃക്ഷങ്ങളും തകര്‍ത്തു; അവരുടെ ദേശത്തിലെ വൃക്ഷങ്ങളും നശിപ്പിച്ചു."},{"number":34,"verse":"അവന്‍ കല്പിച്ചപ്പോള്‍ വെട്ടുക്കിളിയും തുള്ളനും അനവധിയായി വന്നു,"},{"number":35,"verse":"അവരുടെ ദേശത്തിലെ സസ്യമൊക്കെയും അവരുടെ വയലിലെ വിളയും തിന്നുകളഞ്ഞു."},{"number":36,"verse":"അവന്‍ അവരുടെ ദേശത്തിലെ എല്ലാ കടിഞ്ഞൂലിനെയും അവരുടെ സര്‍വവീര്യത്തിന്‍ ആദ്യഫലത്തെയും സംഹരിച്ചു."},{"number":37,"verse":"അവന്‍ അവരെ വെള്ളിയോടും പൊന്നിനോടുംകൂടെ പുറപ്പെടുവിച്ചു; അവരുടെ ഗോത്രങ്ങളിൽ ഒരു ബലഹീനനും ഉണ്ടായിരുന്നില്ല."},{"number":38,"verse":"അവര്‍ പുറപ്പെട്ടപ്പോള്‍ മിസ്രയീം സന്തോഷിച്ചു; അവരെയുള്ള പേടി അവരുടെമേൽ വീണിരുന്നു."},{"number":39,"verse":"അവന്‍ തണലിനായി ഒരു മേഘം വിരിച്ചു; രാത്രിയിൽ വെളിച്ചത്തിനായി തീ നിറുത്തി."},{"number":40,"verse":"അവര്‍ ചോദിച്ചപ്പോള്‍ അവന്‍ കാടകളെ കൊടുത്തു; സ്വര്‍ഗീയഭോജനംകൊണ്ടും അവര്‍ക്ക് തൃപ്തിവരുത്തി."},{"number":41,"verse":"അവന്‍ പാറയെ പിളര്‍ന്നു, വെള്ളം ചാടി പുറപ്പെട്ടു; അത് ഉണങ്ങിയ നിലത്തുകൂടി നദിയായി ഒഴുകി."},{"number":42,"verse":"അവന്‍ തന്‍റെ വിശുദ്ധവചനത്തെയും തന്‍റെ ദാസനായ അബ്രാഹാമിനെയും ഓര്‍ത്തു."},{"number":43,"verse":"അവന്‍ തന്‍റെ ജനത്തെ സന്തോഷത്തോടും താന്‍ തിരഞ്ഞെടുത്തവരെ ഘോഷത്തോടുംകൂടെ പുറപ്പെടുവിച്ചു."},{"number":44,"verse":"അവര്‍ തന്‍റെ ചട്ടങ്ങളെ പ്രമാണിക്കയും തന്‍റെ ന്യായപ്രമാണങ്ങളെ ആചരിക്കയും ചെയ്യേണ്ടതിന്"},{"number":45,"verse":"അവന്‍ ജാതികളുടെ ദേശങ്ങളെ അവര്‍ക്കു കൊടുത്തു; അവര്‍ വംശങ്ങളുടെ അധ്വാനഫലം കൈവശമാക്കുകയും ചെയ്തു. യഹോവയെ സ്തുതിപ്പിന്‍."}]}
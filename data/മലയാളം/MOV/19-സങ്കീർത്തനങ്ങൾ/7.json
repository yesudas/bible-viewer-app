{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":7,"verses":[{"number":1,"verse":"ബെന്യാമീന്യനായ കൂശിന്‍റെ വാക്കുകള്‍നിമിത്തം ദാവീദ് യഹോവയ്ക്കു പാടിയ വിഭ്രമഗീതം. [1] എന്‍റെ ദൈവമായ യഹോവേ, നിന്നെ ഞാന്‍ ശരണം പ്രാപിക്കുന്നു; എന്നെ വേട്ടയാടുന്ന എല്ലാവരുടെയും കൈയിൽനിന്ന് എന്നെ രക്ഷിച്ചു വിടുവിക്കേണമേ."},{"number":2,"verse":"അവന്‍ സിംഹം എന്നപോലെ എന്നെ കീറിക്കളയരുതേ; വിടുവിപ്പാന്‍ ആരുമില്ലാതിരിക്കുമ്പോള്‍ എന്നെ ചീന്തിക്കളയരുതേ."},{"number":3,"verse":"എന്‍റെ ദൈവമായ യഹോവേ, ഞാന്‍ ഇതു ചെയ്തിട്ടുണ്ടെങ്കിൽ, എന്‍റെ പക്കൽ നീതികേടുണ്ടെങ്കിൽ,"},{"number":4,"verse":"എനിക്കു ബന്ധുവായിരുന്നവനോട് ഞാന്‍ ദോഷം ചെയ്തിട്ടുണ്ടെങ്കിൽ,- ഹേതുകൂടാതെ എനിക്കു വൈരിയായിരുന്നവനെ ഞാന്‍ വിടുവിച്ചുവല്ലോ-"},{"number":5,"verse":"ശത്രു എന്‍റെ പ്രാണനെ പിന്തുടര്‍ന്നു പിടിക്കട്ടെ; അവന്‍ എന്‍റെ ജീവനെ നിലത്തിട്ടു ചവിട്ടട്ടെ; എന്‍റെ മാനത്തെ പൂഴിയിൽ തള്ളിയിടട്ടെ. സേലാ."},{"number":6,"verse":"യഹോവേ, കോപത്തോടെ എഴുന്നേല്ക്കേണമേ; എന്‍റെ വൈരികളുടെ ക്രോധത്തോട് എതിര്‍ത്തു നില്ക്കേണമേ; എനിക്കുവേണ്ടി ഉണരേണമേ; നീ ന്യായവിധി കല്പിച്ചുവല്ലോ."},{"number":7,"verse":"ജാതികളുടെ സംഘം നിന്നെ ചുറ്റിനില്ക്കട്ടെ; നീ അവര്‍ക്കു മീതെകൂടി ഉയരത്തിലേക്കു മടങ്ങേണമേ."},{"number":8,"verse":"യഹോവ ജാതികളെ ന്യായംവിധിക്കുന്നു; യഹോവേ, എന്‍റെ നീതിക്കും പരമാര്‍ഥതയ്ക്കും തക്കവണ്ണം എന്നെ വിധിക്കേണമേ;"},{"number":9,"verse":"ദുഷ്ടന്‍റെ ദുഷ്ടത തീര്‍ന്നുപോകട്ടെ; നീതിമാനെ നീ ഉറപ്പിക്കേണമേ. നീതിമാനായ ദൈവം ഹൃദയങ്ങളെയും അന്തരിന്ദ്രിയങ്ങളെയും ശോധന ചെയ്യുന്നുവല്ലോ."},{"number":10,"verse":"എന്‍റെ പരിച ദൈവത്തിന്‍റെ പക്കൽ ഉണ്ട്; അവന്‍ ഹൃദയപരമാര്‍ഥികളെ രക്ഷിക്കുന്നു."},{"number":11,"verse":"ദൈവം നീതിയുള്ള ന്യായാധിപതിയാകുന്നു; ദൈവം ദിവസംപ്രതി കോപിക്കുന്നു."},{"number":12,"verse":"മനംതിരിയുന്നില്ലങ്കിൽ അവന്‍ തന്‍റെ വാളിനു മൂര്‍ച്ചകൂട്ടും; അവന്‍ തന്‍റെ വില്ലു കുലച്ച് ഒരുക്കിയിരിക്കുന്നു."},{"number":13,"verse":"അവന്‍ മരണാസ്ത്രങ്ങളെ അവന്‍റെ നേരേ തൊടുത്തു. തന്‍റെ ശരങ്ങളെ തീയമ്പുകളാക്കി തീര്‍ത്തിരിക്കുന്നു."},{"number":14,"verse":"ഇതാ, അവനു നീതികേടിനെ നോവുകിട്ടുന്നു; അവന്‍ കഷ്ടത്തെ ഗര്‍ഭം ധരിച്ച് വഞ്ചനയെ പ്രസവിക്കുന്നു."},{"number":15,"verse":"അവന്‍ ഒരു കുഴി കുഴിച്ചുണ്ടാക്കി, കുഴിച്ച കുഴിയിൽ താന്‍തന്നെ വീണു."},{"number":16,"verse":"അവന്‍റെ വേണ്ടാതനം അവന്‍റെ തലയിലേക്കു തിരിയും; അവന്‍റെ ബലാൽക്കാരം അവന്‍റെ നെറുകയിൽ തന്നെ വീഴും."},{"number":17,"verse":"ഞാന്‍ യഹോവയെ അവന്‍റെ നീതിക്കു തക്കവണ്ണം സ്തുതിക്കും; അത്യുന്നതനായ യഹോവയുടെ നാമത്തിനു സ്തോത്രം പാടും."}]}
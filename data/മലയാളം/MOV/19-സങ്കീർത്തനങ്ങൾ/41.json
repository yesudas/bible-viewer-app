{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":41,"verses":[{"number":1,"verse":"സംഗീതപ്രമാണിക്ക്; ദാവീദിന്‍റെ ഒരു സങ്കീര്‍ത്തനം. [1] എളിയവനെ ആദരിക്കുന്നവന്‍ ഭാഗ്യവാന്‍; അനര്‍ഥദിവസത്തിൽ യഹോവ അവനെ വിടുവിക്കും."},{"number":2,"verse":"യഹോവ അവനെ കാത്തു ജീവനോടെ പാലിക്കും; അവന്‍ ഭൂമിയിൽ ഭാഗ്യവാനായിരിക്കും; അവന്‍റെ ശത്രുക്കളുടെ ഇഷ്ടത്തിനു നീ അവനെ ഏല്പിക്കയില്ല;"},{"number":3,"verse":"യഹോവ അവനെ രോഗശയ്യയിൽ താങ്ങും. ദീനത്തിൽ നീ അവന്‍റെ കിടക്ക എല്ലാം മാറ്റിവിരിക്കുന്നു."},{"number":4,"verse":"യഹോവേ, എന്നോടു കൃപ തോന്നി എന്നെ സൗഖ്യമാക്കേണമേ; നിന്നോടല്ലോ ഞാന്‍ പാപം ചെയ്തത് എന്നു ഞാന്‍ പറഞ്ഞു."},{"number":5,"verse":"അവന്‍ എപ്പോള്‍ മരിച്ച് അവന്‍റെ പേര്‍ നശിക്കും എന്ന് എന്‍റെ ശത്രുക്കള്‍ എന്നെക്കുറിച്ച് ദോഷം പറയുന്നു."},{"number":6,"verse":"ഒരുത്തന്‍ എന്നെ കാണ്‍മാന്‍ വന്നാൽ അവന്‍ കപടവാക്ക് പറയുന്നു; അവന്‍റെ ഹൃദയം നീതികേടു സംഗ്രഹിക്കുന്നു; അവന്‍ പുറത്തുപോയി അതു പ്രസ്താവിക്കുന്നു."},{"number":7,"verse":"എന്നെ പകയ്ക്കുന്നവരൊക്കെയും എനിക്കു വിരോധമായി തമ്മിൽ മന്ത്രിക്കുന്നു; അവര്‍ എനിക്കു ദോഷം ചിന്തിക്കുന്നു."},{"number":8,"verse":"ഒരു ദുര്‍വ്യാധി അവനു പിടിച്ചിരിക്കുന്നു; അവന്‍ കിടപ്പിലായി; ഇനി അവന്‍ എഴുന്നേല്ക്കയില്ല എന്ന് അവര്‍ പറയുന്നു."},{"number":9,"verse":"ഞാന്‍ വിശ്വസിച്ചവനും എന്‍റെ അപ്പം തിന്നവനുമായ എന്‍റെ പ്രാണസ്നേഹിതന്‍പോലും എന്‍റെ നേരേ കുതികാൽ ഉയര്‍ത്തിയിരിക്കുന്നു."},{"number":10,"verse":"ഞാന്‍ അവര്‍ക്കു പകരം ചെയ്യേണ്ടതിനു യഹോവേ, കൃപ തോന്നി എന്നെ എഴുന്നേല്പിക്കേണമേ."},{"number":11,"verse":"എന്‍റെ ശത്രു എന്നെച്ചൊല്ലി ജയഘോഷം കൊള്ളാതിരിക്കുന്നതിനാൽ നിനക്ക് എന്നിൽ പ്രസാദമായിരിക്കുന്നു എന്നു ഞാന്‍ അറിയുന്നു."},{"number":12,"verse":"നീ എന്‍റെ നിഷ്കളങ്കത്വംനിമിത്തം എന്നെ താങ്ങുന്നു, നിന്‍റെ മുമ്പിൽ എന്നേക്കും എന്നെ നിര്‍ത്തിക്കൊള്ളുന്നു."},{"number":13,"verse":"യിസ്രായേലിന്‍റെ ദൈവമായ യഹോവ എന്നും എന്നേക്കും വാഴ്ത്തപ്പെടുമാറാകട്ടെ. ആമേന്‍, ആമേന്‍."}]}
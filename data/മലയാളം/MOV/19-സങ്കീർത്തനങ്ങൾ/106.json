{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":106,"verses":[{"number":1,"verse":"യഹോവയെ സ്തുതിപ്പിന്‍; യഹോവയ്ക്കു സ്തോത്രം ചെയ്‍വിന്‍; അവന്‍ നല്ലവനല്ലോ; അവന്‍റെ ദയ എന്നേക്കും ഉള്ളത്."},{"number":2,"verse":"യഹോവയുടെ വീര്യപ്രവൃത്തികളെ ആര്‍ വര്‍ണിക്കും? അവന്‍റെ സ്തുതിയെയൊക്കെയും ആര്‍ വിവരിക്കും?"},{"number":3,"verse":"ന്യായത്തെ പ്രമാണിക്കുന്നവരും എല്ലായ്പോഴും നീതി പ്രവര്‍ത്തിക്കുന്നവരും ഭാഗ്യവാന്മാര്‍."},{"number":4,"verse":"യഹോവേ, നീ തിരഞ്ഞെടുത്തവരുടെ നന്മ ഞാന്‍ കാണേണ്ടതിനും നിന്‍റെ ജനത്തിന്‍റെ സന്തോഷത്തിൽ സന്തോഷിക്കേണ്ടതിനും നിന്‍റെ അവകാശത്തോടുകൂടെ പുകഴേണ്ടതിനും"},{"number":5,"verse":"നിന്‍റെ ജനത്തോടുള്ള കടാക്ഷപ്രകാരം എന്നെ ഓര്‍ത്ത്, നിന്‍റെ രക്ഷകൊണ്ട് എന്നെ സന്ദര്‍ശിക്കേണമേ."},{"number":6,"verse":"ഞങ്ങള്‍ ഞങ്ങളുടെ പിതാക്കന്മാരെപ്പോലെ പാപം ചെയ്തു; ഞങ്ങള്‍ അകൃത്യവും ദുഷ്ടതയും പ്രവര്‍ത്തിച്ചു."},{"number":7,"verse":"ഞങ്ങളുടെ പിതാക്കന്മാര്‍ മിസ്രയീമിൽവച്ച് നിന്‍റെ അദ്ഭുതങ്ങളെ ഗ്രഹിക്കാതെയും നിന്‍റെ മഹാദയയെ ഓര്‍ക്കാതെയും കടല്ക്കരയിൽ, ചെങ്കടല്ക്കരയിൽ വച്ചുതന്നെ മത്സരിച്ചു."},{"number":8,"verse":"എന്നിട്ടും അവന്‍ തന്‍റെ മഹാശക്തി വെളിപ്പെടുത്തേണ്ടതിന് തന്‍റെ നാമംനിമിത്തം അവരെ രക്ഷിച്ചു."},{"number":9,"verse":"അവന്‍ ചെങ്കടലിനെ ശാസിച്ചു, അത് ഉണങ്ങിപ്പോയി; അവന്‍ അവരെ മരുഭൂമിയിൽക്കൂടി എന്നപോലെ ആഴിയിൽക്കൂടി നടത്തി."},{"number":10,"verse":"അവന്‍ പകയന്‍റെ കൈയിൽനിന്ന് അവരെ രക്ഷിച്ചു; ശത്രുവിന്‍റെ കൈയിൽനിന്ന് അവരെ വീണ്ടെടുത്തു."},{"number":11,"verse":"വെള്ളം അവരുടെ വൈരികളെ മൂടിക്കളഞ്ഞു; അവരിൽ ഒരുത്തനും ശേഷിച്ചില്ല."},{"number":12,"verse":"അവര്‍ അവന്‍റെ വചനങ്ങളെ വിശ്വസിച്ചു; അവനു സ്തുതിപാടുകയും ചെയ്തു."},{"number":13,"verse":"എങ്കിലും അവര്‍ വേഗത്തിൽ അവന്‍റെ പ്രവൃത്തികളെ മറന്നു; അവന്‍റെ ആലോചനയ്ക്ക് കാത്തിരുന്നതുമില്ല."},{"number":14,"verse":"മരുഭൂമിയിൽവച്ച് അവര്‍ ഏറ്റവും മോഹിച്ചു; നിര്‍ജനപ്രദേശത്ത് അവര്‍ ദൈവത്തെ പരീക്ഷിച്ചു."},{"number":15,"verse":"അവര്‍ അപേക്ഷിച്ചത് അവന്‍ അവര്‍ക്കു കൊടുത്തു; എങ്കിലും അവരുടെ പ്രാണന് ക്ഷയം അയച്ചു."},{"number":16,"verse":"പാളയത്തിൽവച്ച് അവര്‍ മോശെയോടും യഹോവയുടെ വിശുദ്ധനായ അഹരോനോടും അസൂയപ്പെട്ടു."},{"number":17,"verse":"ഭൂമി പിളര്‍ന്നു ദാഥാനെ വിഴുങ്ങി; അബീരാമിന്‍റെ കൂട്ടത്തെയും മൂടിക്കളഞ്ഞു."},{"number":18,"verse":"അവരുടെ കൂട്ടത്തിൽ തീ കത്തി; അഗ്നിജ്വാല ദുഷ്ടന്മാരെ ദഹിപ്പിച്ചുകളഞ്ഞു."},{"number":19,"verse":"അവര്‍ ഹോറേബിൽവച്ചു ഒരു കാളക്കുട്ടിയെ ഉണ്ടാക്കി; വാര്‍ത്തുണ്ടാക്കിയ വിഗ്രഹത്തെ നമസ്കരിച്ചു."},{"number":20,"verse":"ഇങ്ങനെ അവര്‍ തങ്ങളുടെ മഹത്ത്വമായവനെ പുല്ലു തിന്നുന്ന കാളയോടു സദൃശനാക്കിത്തീര്‍ത്തു."},{"number":21,"verse":"മിസ്രയീമിൽ വലിയ കാര്യങ്ങളും ഹാമിന്‍റെ ദേശത്ത് അദ്ഭുതപ്രവൃത്തികളും"},{"number":22,"verse":"ചെങ്കടലിങ്കൽ ഭയങ്കരകാര്യങ്ങളും ചെയ്തവനായി തങ്ങളുടെ രക്ഷിതാവായ ദൈവത്തെ അവര്‍ മറന്നുകളഞ്ഞു."},{"number":23,"verse":"ആകയാൽ അവരെ നശിപ്പിക്കുമെന്ന് അവന്‍ അരുളിച്ചെയ്തു; അവന്‍റെ വൃതനായ മോശെ കോപത്തെ ശമിപ്പിപ്പാന്‍ അവന്‍റെ സന്നിധിയിൽ പിളര്‍പ്പിൽ നിന്നില്ലങ്കിൽ അവന്‍ അവരെ നശിപ്പിച്ചുകളയുമായിരുന്നു."},{"number":24,"verse":"അവര്‍ മനോഹരദേശത്തെ നിരസിച്ചു; അവന്‍റെ വചനത്തെ വിശ്വസിച്ചതുമില്ല."},{"number":25,"verse":"അവര്‍ തങ്ങളുടെ കൂടാരങ്ങളിൽവച്ചു പിറുപിറുത്തു; യഹോവയുടെ വചനം കേള്‍ക്കാതെയിരുന്നു."},{"number":26,"verse":"അതുകൊണ്ട് അവന്‍: മരുഭൂമിയിൽ അവരെ വീഴിക്കുമെന്നും അവരുടെ സന്തതിയെ ജാതികളുടെ ഇടയിൽ നശിപ്പിക്കുമെന്നും"},{"number":27,"verse":"അവരെ ദേശങ്ങളിൽ ചിതറിച്ചുകളയുമെന്നും അവര്‍ക്കു വിരോധമായി തന്‍റെ കൈ ഉയര്‍ത്തി സത്യം ചെയ്തു."},{"number":28,"verse":"അനന്തരം അവര്‍ ബാൽപെയോരിനോടു ചേര്‍ന്നു; പ്രേതങ്ങള്‍ക്കുള്ള ബലികളെ തിന്നു."},{"number":29,"verse":"ഇങ്ങനെ അവര്‍ തങ്ങളുടെ ക്രിയകളാൽ അവനെ കോപിപ്പിച്ചു; പെട്ടെന്ന് ഒരു ബാധ അവര്‍ക്കു തട്ടി."},{"number":30,"verse":"അപ്പോള്‍ ഫീനെഹാസ് എഴുന്നേറ്റു ശിക്ഷ നടത്തി; ബാധ നിര്‍ത്തലാകയും ചെയ്തു."},{"number":31,"verse":"അത് എന്നേക്കും തലമുറതലമുറയായി അവന് നീതിയായി എണ്ണിയിരിക്കുന്നു."},{"number":32,"verse":"മെരീബാവെള്ളത്തിങ്കലും അവര്‍ അവനെ കോപിപ്പിച്ചു; അവരുടെ നിമിത്തം മോശെക്കും ദോഷം ഭവിച്ചു."},{"number":33,"verse":"അവര്‍ അവന്‍റെ മനസ്സിനെ കോപിപ്പിച്ചതുകൊണ്ട് അവന്‍ അധരങ്ങളാൽ അവിവേകം സംസാരിച്ചുപോയി."},{"number":34,"verse":"യഹോവ തങ്ങളോടു നശിപ്പിപ്പാന്‍ കല്പിച്ചതുപോലെ അവര്‍ ജാതികളെ നശിപ്പിച്ചില്ല."},{"number":35,"verse":"അവര്‍ ജാതികളോട് ഇടകലര്‍ന്ന് അവരുടെ പ്രവൃത്തികളെ പഠിച്ചു."},{"number":36,"verse":"അവരുടെ വിഗ്രഹങ്ങളെയും സേവിച്ചു; അവ അവര്‍ക്കൊരു കെണിയായിത്തീര്‍ന്നു."},{"number":37,"verse":"തങ്ങളുടെ പുത്രന്മാരെയും പുത്രിമാരെയും അവര്‍ ഭൂതങ്ങള്‍ക്കു ബലികഴിച്ചു."},{"number":38,"verse":"അവര്‍ കുറ്റമില്ലാത്ത രക്തം, പുത്രീപുത്രന്മാരുടെ രക്തം തന്നെ ചൊരിഞ്ഞു; അവരെ അവര്‍ കനാന്യവിഗ്രഹങ്ങള്‍ക്കു ബലി കഴിച്ചു, ദേശം രക്തപാതകംകൊണ്ട് അശുദ്ധമായിത്തീര്‍ന്നു."},{"number":39,"verse":"ഇങ്ങനെ അവര്‍ തങ്ങളുടെ ക്രിയകളാൽ മലിനപ്പെട്ടു, തങ്ങളുടെ കര്‍മങ്ങളാൽ പരസംഗം ചെയ്തു."},{"number":40,"verse":"അതുകൊണ്ട് യഹോവയുടെ കോപം തന്‍റെ ജനത്തിന്‍റെ നേരേ ജ്വലിച്ചു; അവന്‍ തന്‍റെ അവകാശത്തെ വെറുത്തു."},{"number":41,"verse":"അവന്‍ അവരെ ജാതികളുടെ കൈയിൽ ഏല്പിച്ചു; അവരെ പകച്ചവര്‍ അവരെ ഭരിച്ചു."},{"number":42,"verse":"അവരുടെ ശത്രുക്കള്‍ അവരെ ഞെരുക്കി; അവര്‍ അവര്‍ക്കു കീഴടങ്ങേണ്ടിവന്നു."},{"number":43,"verse":"പലപ്പോഴും അവന്‍ അവരെ വിടുവിച്ചു; എങ്കിലും അവര്‍ തങ്ങളുടെ ആലോചനയാൽ അവനോടു മത്സരിച്ചു; തങ്ങളുടെ അകൃത്യംനിമിത്തം അധോഗതി പ്രാപിച്ചു."},{"number":44,"verse":"എന്നാൽ അവരുടെ നിലവിളി കേട്ടപ്പോള്‍ അവന്‍ അവരുടെ കഷ്ടതയെ കടാക്ഷിച്ചു."},{"number":45,"verse":"അവന്‍ അവര്‍ക്കായി തന്‍റെ നിയമത്തെ ഓര്‍ത്തു; തന്‍റെ മഹാദയപ്രകാരം അനുതപിച്ചു."},{"number":46,"verse":"അവരെ ബദ്ധരാക്കി കൊണ്ടുപോയവര്‍ക്കെല്ലാം അവരോടു കനിവു തോന്നുമാറാക്കി."},{"number":47,"verse":"ഞങ്ങളുടെ ദൈവമായ യഹോവേ, ഞങ്ങളെ രക്ഷിക്കേണമേ; നിന്‍റെ വിശുദ്ധനാമത്തിനു സ്തോത്രം ചെയ്‍വാനും നിന്‍റെ സ്തുതിയിൽ പ്രശംസിപ്പാനും ജാതികളുടെ ഇടയിൽനിന്ന് ഞങ്ങളെ ശേഖരിക്കേണമേ."},{"number":48,"verse":"യിസ്രായേലിന്‍റെ ദൈവമായ യഹോവ എന്നും എന്നേക്കും വാഴ്ത്തപ്പെടുമാറാകട്ടെ; ജനമെല്ലാം ആമേന്‍ എന്നു പറയട്ടെ. യഹോവയെ സ്തുതിപ്പിന്‍."}]}
{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":145,"verses":[{"number":1,"verse":"ദാവീദിന്‍റെ ഒരു സങ്കീര്‍ത്തനം. [1] എന്‍റെ ദൈവമായ രാജാവേ, ഞാന്‍ നിന്നെ പുകഴ്ത്തും; ഞാന്‍ നിന്‍റെ നാമത്തെ എന്നെന്നേക്കും വാഴ്ത്തും."},{"number":2,"verse":"നാള്‍തോറും ഞാന്‍ നിന്നെ വാഴ്ത്തും; ഞാന്‍ നിന്‍റെ നാമത്തെ എന്നെന്നേക്കും സ്തുതിക്കും."},{"number":3,"verse":"യഹോവ വലിയവനും അത്യന്തം സ്തുത്യനും ആകുന്നു; അവന്‍റെ മഹിമ അഗോചരമത്രേ."},{"number":4,"verse":"തലമുറതലമുറയോടു നിന്‍റെ ക്രിയകളെ പുകഴ്ത്തി നിന്‍റെ വീര്യപ്രവൃത്തികളെ പ്രസ്താവിക്കും."},{"number":5,"verse":"നിന്‍റെ പ്രതാപത്തിന്‍റെ തേജസ്സുള്ള മഹത്ത്വത്തെയും നിന്‍റെ അദ്ഭുതകാര്യങ്ങളെയും ഞാന്‍ ധ്യാനിക്കും."},{"number":6,"verse":"മനുഷ്യര്‍ നിന്‍റെ ഭയങ്കരപ്രവൃത്തികളുടെ ബലം പ്രസ്താവിക്കും; ഞാന്‍ നിന്‍റെ മഹിമയെ വര്‍ണിക്കും."},{"number":7,"verse":"അവര്‍ നിന്‍റെ വലിയ നന്മയുടെ ഓര്‍മയെ പ്രസിദ്ധമാക്കും; നിന്‍റെ നീതിയെക്കുറിച്ചു ഘോഷിച്ചുല്ലസിക്കും."},{"number":8,"verse":"യഹോവ കൃപയും കരുണയും ദീര്‍ഘക്ഷമയും മഹാദയയും ഉള്ളവന്‍."},{"number":9,"verse":"യഹോവ എല്ലാവര്‍ക്കും നല്ലവന്‍; തന്‍റെ സകല പ്രവൃത്തികളോടും അവനു കരുണ തോന്നുന്നു."},{"number":10,"verse":"യഹോവേ, നിന്‍റെ സകല പ്രവൃത്തികളും നിനക്കു സ്തോത്രം ചെയ്യും; നിന്‍റെ ഭക്തന്മാര്‍ നിന്നെ വാഴ്ത്തും."},{"number":11,"verse":"മനുഷ്യപുത്രന്മാരോട് അവന്‍റെ വീര്യപ്രവൃത്തികളും അവന്‍റെ രാജത്വത്തിന്‍ തേജസ്സുള്ള മഹത്ത്വവും പ്രസ്താവിക്കേണ്ടതിനു"},{"number":12,"verse":"അവര്‍ നിന്‍റെ രാജത്വത്തിന്‍റെ മഹത്ത്വം പ്രസിദ്ധമാക്കി നിന്‍റെ ശക്തിയെക്കുറിച്ചു സംസാരിക്കും."},{"number":13,"verse":"നിന്‍റെ രാജത്വം നിത്യരാജത്വം ആകുന്നു; നിന്‍റെ ആധിപത്യം തലമുറതലമുറയായി ഇരിക്കുന്നു."},{"number":14,"verse":"വീഴുന്നവരെയൊക്കെയും യഹോവ താങ്ങുന്നു; കുനിഞ്ഞിരിക്കുന്നവരെയൊക്കെയും അവന്‍ നിവിര്‍ത്തുന്നു."},{"number":15,"verse":"എല്ലാവരുടെയും കണ്ണ് നിന്നെ നോക്കി കാത്തിരിക്കുന്നു; നീ തത്സമയത്ത് അവര്‍ക്കു ഭക്ഷണം കൊടുക്കുന്നു."},{"number":16,"verse":"നീ തൃക്കൈ തുറന്നു ജീവനുള്ളതിനൊക്കെയും പ്രസാദംകൊണ്ടു തൃപ്തിവരുത്തുന്നു."},{"number":17,"verse":"യഹോവ തന്‍റെ സകല വഴികളിലും നീതിമാനും തന്‍റെ സകല പ്രവൃത്തികളിലും ദയാലുവും ആകുന്നു."},{"number":18,"verse":"യഹോവ, തന്നെ വിളിച്ചപേക്ഷിക്കുന്ന ഏവര്‍ക്കും, സത്യമായി തന്നെ വിളിച്ചപേക്ഷിക്കുന്ന ഏവര്‍ക്കും സമീപസ്ഥനാകുന്നു."},{"number":19,"verse":"തന്‍റെ ഭക്തന്മാരുടെ ആഗ്രഹം അവന്‍ സാധിപ്പിക്കും; അവരുടെ നിലവിളി കേട്ട് അവരെ രക്ഷിക്കും."},{"number":20,"verse":"യഹോവ തന്നെ സ്നേഹിക്കുന്ന ഏവരെയും പരിപാലിക്കുന്നു; എന്നാൽ സകല ദുഷ്ടന്മാരെയും അവന്‍ നശിപ്പിക്കും;"},{"number":21,"verse":"എന്‍റെ വായ് യഹോവയുടെ സ്തുതിയെ പ്രസ്താവിക്കും; സകല ജഡവും അവന്‍റെ വിശുദ്ധനാമത്തെ എന്നെന്നേക്കും വാഴ്ത്തട്ടെ."}]}
{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":42,"verses":[{"number":1,"verse":"സംഗീതപ്രമാണിക്ക്; കോരഹ്പുത്രന്മാരുടെ ഒരു ധ്യാനം. [1] മാന്‍ നീര്‍ത്തോടുകളിലേക്കു ചെല്ലുവാന്‍ കാംക്ഷിക്കുന്നതുപോലെ ദൈവമേ, എന്‍റെ ആത്മാവ് നിന്നോടു ചേരുവാന്‍ കാംക്ഷിക്കുന്നു."},{"number":2,"verse":"എന്‍റെ ആത്മാവ് ദൈവത്തിനായി, ജീവനുള്ള ദൈവത്തിനായി തന്നെ, ദാഹിക്കുന്നു; ഞാന്‍ എപ്പോള്‍ ദൈവസന്നിധിയിൽ ചെല്ലുവാനിടയാകും."},{"number":3,"verse":"നിന്‍റെ ദൈവം എവിടെ എന്ന് അവര്‍ എന്നോടു നിത്യം പറയുന്നതുകൊണ്ട് എന്‍റെ കണ്ണുനീര്‍ രാവും പകലും എന്‍റെ ആഹാരമായിത്തീര്‍ന്നിരിക്കുന്നു."},{"number":4,"verse":"ഉത്സവം ആചരിക്കുന്ന പുരുഷാരത്തിന്‍റെ സന്തോഷവും സ്തോത്രവുമായ സ്വരത്തോടുകൂടെ സമൂഹമധ്യേ ഞാന്‍ ദൈവാലയത്തിലേക്കു ചെന്നത് ഓര്‍ത്ത് എന്‍റെ ഉള്ളം എന്നിൽ പകരുന്നു."},{"number":5,"verse":"എന്‍റെ ആത്മാവേ, നീ വിഷാദിച്ച് ഉള്ളിൽ ഞരങ്ങുന്നതെന്ത്? ദൈവത്തിൽ പ്രത്യാശ വയ്ക്കുക; അവന്‍ എന്‍റെ മുഖപ്രകാശകരക്ഷയും എന്‍റെ ദൈവവുമാകുന്നു എന്നിങ്ങനെ ഞാന്‍ ഇനിയും അവനെ സ്തുതിക്കും."},{"number":6,"verse":"എന്‍റെ ദൈവമേ, എന്‍റെ ആത്മാവ് എന്നിൽ വിഷാദിച്ചിരിക്കുന്നു; അതുകൊണ്ട് യോര്‍ദ്ദാന്‍പ്രദേശത്തും ഹെര്‍മ്മോന്‍പര്‍വതങ്ങളിലും മിസാര്‍മലയിലുംവച്ച് ഞാന്‍ നിന്നെ ഓര്‍ക്കുന്നു;"},{"number":7,"verse":"നിന്‍റെ നീര്‍ച്ചാട്ടങ്ങളുടെ ഇരച്ചിലാൽ ആഴി ആഴിയെ വിളിക്കുന്നു; നിന്‍റെ ഓളങ്ങളും തിരമാലകളുമെല്ലാം എന്‍റെ മീതെ കടന്നുപോകുന്നു."},{"number":8,"verse":"യഹോവ പകൽനേരത്ത് തന്‍റെ ദയ കല്പിക്കും; രാത്രിസമയത്ത് ഞാന്‍ അവനു പാട്ടു പാടിക്കൊണ്ടിരിക്കും; എന്‍റെ ജീവന്‍റെ ദൈവത്തോടുള്ള പ്രാര്‍ഥന തന്നെ."},{"number":9,"verse":"നീ എന്നെ മറന്നത് എന്ത്? ശത്രുവിന്‍റെ ഉപദ്രവം ഹേതുവായി ഞാന്‍ ദുഃഖിച്ചുനടക്കേണ്ടിവന്നതുമെന്ത്? എന്നു ഞാന്‍ എന്‍റെ പാറയായ ദൈവത്തോടു പറയും."},{"number":10,"verse":"നിന്‍റെ ദൈവം എവിടെ എന്ന് എന്‍റെ ശത്രുക്കള്‍ ഇടവിടാതെ എന്നോടു പറഞ്ഞുകൊണ്ട് എന്‍റെ അസ്ഥികളെ തകര്‍ക്കുംവണ്ണം എന്നെ നിന്ദിക്കുന്നു."},{"number":11,"verse":"എന്‍റെ ആത്മാവേ, നീ വിഷാദിച്ച് ഉള്ളിൽ ഞരങ്ങുന്നത് എന്ത്? ദൈവത്തിൽ പ്രത്യാശവയ്ക്കുക; അവന്‍ എന്‍റെ മുഖപ്രകാശകരക്ഷയും എന്‍റെ ദൈവവുമാകുന്നു എന്നിങ്ങനെ ഞാന്‍ ഇനിയും അവനെ സ്തുതിക്കും."}]}
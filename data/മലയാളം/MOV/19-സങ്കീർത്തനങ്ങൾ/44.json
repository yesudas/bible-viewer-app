{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":44,"verses":[{"number":1,"verse":"സംഗീതപ്രമാണിക്ക്; കോരഹ്പുത്രന്മാരുടെ ഒരു ധ്യാനം. [1] ദൈവമേ, പൂര്‍വകാലത്ത് ഞങ്ങളുടെ പിതാക്കന്മാരുടെ നാളുകളിൽ നീ ചെയ്ത പ്രവൃത്തി അവര്‍ ഞങ്ങളോടു വിവരിച്ചിരിക്കുന്നു; ഞങ്ങളുടെ ചെവികൊണ്ട് ഞങ്ങള്‍ കേട്ടുമിരിക്കുന്നു;"},{"number":2,"verse":"നിന്‍റെ കൈകൊണ്ട് നീ ജാതികളെ പുറത്താക്കി ഇവരെ നട്ടു; നീ വംശങ്ങളെ നശിപ്പിച്ചു, ഇവരെ പരക്കുമാറാക്കി."},{"number":3,"verse":"തങ്ങളുടെ വാളുകൊണ്ടല്ല അവര്‍ ദേശത്തെ കൈവശമാക്കിയത്; സ്വന്തഭുജംകൊണ്ടല്ല അവര്‍ ജയം നേടിയത്; നിന്‍റെ വലംകൈയും നിന്‍റെ ഭുജവും നിന്‍റെ മുഖപ്രകാശവും കൊണ്ടത്രേ; നിനക്ക് അവരോടു പ്രീതിയുണ്ടായിരുന്നുവല്ലോ."},{"number":4,"verse":"ദൈവമേ, നീ എന്‍റെ രാജാവാകുന്നു; യാക്കോബിനു രക്ഷ കല്പിക്കേണമേ."},{"number":5,"verse":"നിന്നാൽ ഞങ്ങള്‍ വൈരികളെ തള്ളിയിടും; ഞങ്ങളോട് എതിര്‍ക്കുന്നവരെ നിന്‍റെ നാമത്തിൽ ചവിട്ടിക്കളയും."},{"number":6,"verse":"ഞാന്‍ എന്‍റെ വില്ലിൽ ആശ്രയിക്കയില്ല; എന്‍റെ വാള്‍ എന്നെ രക്ഷിക്കയുമില്ല."},{"number":7,"verse":"നീയത്രേ ഞങ്ങളെ വൈരികളുടെ കൈയിൽനിന്നു രക്ഷിച്ചത്; ഞങ്ങളെ പകച്ചവരെ നീ ലജ്ജിപ്പിച്ചുമിരിക്കുന്നു."},{"number":8,"verse":"ദൈവത്തിൽ ഞങ്ങള്‍ നിത്യം പ്രശംസിക്കുന്നു; നിന്‍റെ നാമത്തിന് എന്നും സ്തോത്രം ചെയ്യുന്നു. സേലാ."},{"number":9,"verse":"ഇപ്പോഴോ, നീ ഞങ്ങളെ തള്ളിക്കളഞ്ഞു ലജ്ജിപ്പിച്ചിരിക്കുന്നു; ഞങ്ങളുടെ സൈന്യങ്ങളോടുകൂടെ പുറപ്പെടുന്നതുമില്ല."},{"number":10,"verse":"വൈരിയുടെ മുമ്പിൽ നീ ഞങ്ങളെ പുറംകാട്ടുമാറാക്കുന്നു; ഞങ്ങളെ പകയ്ക്കുന്നവര്‍ ഞങ്ങളെ കൊള്ളയിടുന്നു."},{"number":11,"verse":"ഭക്ഷണത്തിനുള്ള ആടുകളെപ്പോലെ നീ ഞങ്ങളെ ഏല്പിച്ചുകൊടുത്തു; ജാതികളുടെ ഇടയിൽ ഞങ്ങളെ ചിന്നിച്ചിരിക്കുന്നു."},{"number":12,"verse":"നീ നിന്‍റെ ജനത്തെ വിലവാങ്ങാതെ വില്ക്കുന്നു. അവരുടെ വിലകൊണ്ട് സമ്പത്തു വര്‍ധിപ്പിക്കുന്നതുമില്ല."},{"number":13,"verse":"നീ ഞങ്ങളെ അയൽക്കാര്‍ക്ക് അപമാനവിഷയവും ചുറ്റുമുള്ളവര്‍ക്ക് നിന്ദയും പരിഹാസവും ആക്കുന്നു."},{"number":14,"verse":"നീ ജാതികളുടെ ഇടയിൽ ഞങ്ങളെ പഴഞ്ചൊല്ലിനും വംശങ്ങളുടെ നടുവിൽ തലകുലുക്കത്തിനും വിഷയം ആക്കുന്നു."},{"number":15,"verse":"നിന്ദിച്ചു ദുഷിക്കുന്നവന്‍റെ വാക്കു ഹേതുവായും ശത്രുവിന്‍റെയും പ്രതികാരകന്‍റെയും നിമിത്തമായും"},{"number":16,"verse":"എന്‍റെ അപമാനം ഇടവിടാതെ എന്‍റെ മുമ്പിൽ ഇരിക്കുന്നു; എന്‍റെ മുഖത്തെ ലജ്ജ എന്നെ മൂടിയിരിക്കുന്നു."},{"number":17,"verse":"ഇതൊക്കെയും ഞങ്ങള്‍ക്കു ഭവിച്ചു; ഞങ്ങളോ നിന്നെ മറന്നിട്ടില്ല; നിന്‍റെ നിയമത്തോട് അവിശ്വസ്തത കാണിച്ചിട്ടുമില്ല."},{"number":18,"verse":"നീ ഞങ്ങളെ കുറുക്കന്മാരുടെ സ്ഥലത്തുവച്ച് തകര്‍ത്തുകളവാനും കൂരിരുട്ടുകൊണ്ട് ഞങ്ങളെ മൂടുവാനും തക്കവണ്ണം"},{"number":19,"verse":"ഞങ്ങളുടെ ഹൃദയം പിന്തിരികയോ ഞങ്ങളുടെ കാലടികള്‍ നിന്‍റെ വഴി വിട്ടുമാറുകയോ ചെയ്തിട്ടില്ല."},{"number":20,"verse":"ഞങ്ങളുടെ ദൈവത്തിന്‍റെ നാമത്തെ ഞങ്ങള്‍ മറക്കയോ ഞങ്ങളുടെ കൈകളെ അന്യദൈവത്തിങ്കലേക്കു മലര്‍ത്തുകയോ ചെയ്തിട്ടുണ്ടെങ്കിൽ"},{"number":21,"verse":"ദൈവം അതു ശോധന ചെയ്യാതിരിക്കുമോ? അവന്‍ ഹൃദയത്തിലെ രഹസ്യങ്ങളെ അറിയുന്നുവല്ലോ."},{"number":22,"verse":"നിന്‍റെ നിമിത്തം ഞങ്ങളെ ദിവസംപ്രതി കൊല്ലുന്നു; അറുപ്പാനുള്ള ആടുകളെപ്പോലെ ഞങ്ങളെ എണ്ണുന്നു."},{"number":23,"verse":"കര്‍ത്താവേ, ഉണരേണമേ; നീ ഉറങ്ങുന്നത് എന്ത്? എഴുന്നേല്ക്കേണമേ; ഞങ്ങളെ എന്നേക്കും തള്ളിക്കളയരുതേ."},{"number":24,"verse":"നീ നിന്‍റെ മുഖത്തെ മറയ്ക്കുന്നതും ഞങ്ങളുടെ കഷ്ടവും പീഡയും മറന്നുകളയുന്നതും എന്ത്?"},{"number":25,"verse":"ഞങ്ങള്‍ നിലത്തോളം കുനിഞ്ഞിരിക്കുന്നു; ഞങ്ങളുടെ വയറു ഭൂമിയോടു പറ്റിയിരിക്കുന്നു."},{"number":26,"verse":"ഞങ്ങളുടെ സഹായത്തിനായി എഴുന്നേല്ക്കേണമേ; നിന്‍റെ ദയനിമിത്തം ഞങ്ങളെ വീണ്ടെടുക്കേണമേ."}]}
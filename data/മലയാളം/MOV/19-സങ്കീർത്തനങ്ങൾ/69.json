{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":69,"verses":[{"number":1,"verse":"സംഗീതപ്രമാണിക്ക്; സാരസരാഗത്തിൽ; ദാവീദിന്‍റെ ഒരു സങ്കീര്‍ത്തനം. [1] ദൈവമേ, എന്നെ രക്ഷിക്കേണമേ; വെള്ളം എന്‍റെ പ്രാണനോളം എത്തിയിരിക്കുന്നു."},{"number":2,"verse":"ഞാന്‍ നിലയില്ലാത്ത ആഴമുള്ള ചേറ്റിൽ താഴുന്നു; ആഴമുള്ള വെള്ളത്തിൽ ഞാന്‍ മുങ്ങിപ്പോകുന്നു; പ്രവാഹങ്ങള്‍ എന്നെ കവിഞ്ഞൊഴുകുന്നു."},{"number":3,"verse":"എന്‍റെ നിലവിളിയാൽ ഞാന്‍ തളര്‍ന്നിരിക്കുന്നു; എന്‍റെ തൊണ്ട ഉണങ്ങിയിരിക്കുന്നു; ഞാന്‍ എന്‍റെ ദൈവത്തെ പ്രതീക്ഷിച്ച് എന്‍റെ കണ്ണു മങ്ങിപ്പോകുന്നു."},{"number":4,"verse":"കാരണംകൂടാതെ എന്നെ പകയ്ക്കുന്നവര്‍ എന്‍റെ തലയിലെ രോമത്തിലും അധികമാകുന്നു; വൃഥാ എനിക്കു ശത്രുക്കളായി എന്നെ സംഹരിപ്പാന്‍ ഭാവിക്കുന്നവര്‍ പെരുകിയിരിക്കുന്നു; ഞാന്‍ കവര്‍ച്ച ചെയ്യാത്തതു തിരികെ കൊടുക്കേണ്ടിവരുന്നു."},{"number":5,"verse":"ദൈവമേ, നീ എന്‍റെ ഭോഷത്തം അറിയുന്നു; എന്‍റെ അകൃത്യങ്ങള്‍ നിനക്കു മറവായിരിക്കുന്നില്ല."},{"number":6,"verse":"സൈന്യങ്ങളുടെ യഹോവയായ കര്‍ത്താവേ, നിങ്കൽ പ്രത്യാശവയ്ക്കുന്നവര്‍ എന്‍റെ നിമിത്തം ലജ്ജിച്ചുപോകരുതേ; യിസ്രായേലിന്‍റെ ദൈവമേ, നിന്നെ അന്വേഷിക്കുന്നവര്‍ എന്‍റെ നിമിത്തം നാണിച്ചുപോകരുതേ."},{"number":7,"verse":"നിന്‍റെ നിമിത്തം ഞാന്‍ നിന്ദ വഹിച്ചു; ലജ്ജ എന്‍റെ മുഖത്തെ മൂടിയിരിക്കുന്നു."},{"number":8,"verse":"എന്‍റെ സഹോദരന്മാര്‍ക്കു ഞാന്‍ പരദേശിയും എന്‍റെ അമ്മയുടെ മക്കള്‍ക്ക് അന്യനും ആയിത്തീര്‍ന്നിരിക്കുന്നു."},{"number":9,"verse":"നിന്‍റെ ആലയത്തെക്കുറിച്ചുള്ള എരിവ് എന്നെ തിന്നുകളഞ്ഞു; നിന്നെ നിന്ദിക്കുന്നവരുടെ നിന്ദ എന്‍റെമേൽ വീണിരിക്കുന്നു."},{"number":10,"verse":"ഞാന്‍ കരഞ്ഞ് ഉപവാസത്താൽ ആത്മതപനം ചെയ്തു. അതും എനിക്കു നിന്ദയായിത്തീര്‍ന്നു;"},{"number":11,"verse":"ഞാന്‍ രട്ടുശീല എന്‍റെ ഉടുപ്പാക്കി; ഞാന്‍ അവര്‍ക്കു പഴഞ്ചൊല്ലായിത്തീര്‍ന്നു."},{"number":12,"verse":"പട്ടണവാതിൽക്കൽ ഇരിക്കുന്നവര്‍ എന്നെക്കുറിച്ചു സല്ലാപിക്കുന്നു; ഞാന്‍ മദ്യപന്മാരുടെ പാട്ടായിരിക്കുന്നു."},{"number":13,"verse":"ഞാനോ യഹോവേ, പ്രസാദകാലത്തു നിന്നോടു പ്രാര്‍ഥിക്കുന്നു; ദൈവമേ, നിന്‍റെ ദയയുടെ ബഹുത്വത്താൽ, നിന്‍റെ രക്ഷാവിശ്വസ്തതയാൽതന്നെ, എനിക്കുത്തരമരുളേണമേ."},{"number":14,"verse":"ചേറ്റിൽനിന്ന് എന്നെ കയറ്റേണമേ; ഞാന്‍ താണുപോകരുതേ; എന്നെ പകയ്ക്കുന്നവരുടെ കൈയിൽനിന്നും ആഴമുള്ള വെള്ളത്തിൽനിന്നും എന്നെ വിടുവിക്കേണമേ."},{"number":15,"verse":"ജലപ്രവാഹം എന്‍റെ മീതെ കവിയരുതേ; ആഴം എന്നെ വിഴുങ്ങരുതേ; കുഴി എന്നെ അടച്ചുകൊള്ളുകയുമരുതേ."},{"number":16,"verse":"യഹോവേ, എനിക്കുത്തരമരുളേണമേ; നിന്‍റെ ദയ നല്ലതല്ലോ; നിന്‍റെ കരുണയുടെ ബഹുത്വപ്രകാരം എങ്കലേക്കു തിരിയേണമേ;"},{"number":17,"verse":"അടിയനു തിരുമുഖം മറയ്ക്കരുതേ; ഞാന്‍ കഷ്ടത്തിൽ ഇരിക്കയാൽ വേഗത്തിൽ എനിക്ക് ഉത്തരമരുളേണമേ."},{"number":18,"verse":"എന്‍റെ പ്രാണനോട് അടുത്തുവന്ന് അതിനെ വീണ്ടുകൊള്ളേണമേ; എന്‍റെ ശത്രുക്കള്‍നിമിത്തം എന്നെ വീണ്ടെടുക്കേണമേ."},{"number":19,"verse":"എനിക്കുള്ള നിന്ദയും ലജ്ജയും അപമാനവും നീ അറിയുന്നു; എന്‍റെ വൈരികള്‍ എല്ലാവരും നിന്‍റെ ദൃഷ്‍ടിയിൽ ഇരിക്കുന്നു."},{"number":20,"verse":"നിന്ദ എന്‍റെ ഹൃദയത്തെ തകര്‍ത്തു, ഞാന്‍ ഏറ്റവും വിഷാദിച്ചിരിക്കുന്നു; വല്ലവനും സഹതാപം തോന്നുമോ എന്നു ഞാന്‍ നോക്കിക്കൊണ്ടിരുന്നു; ആര്‍ക്കും തോന്നിയില്ല; ആശ്വസിപ്പിക്കുന്നവരുണ്ടോ എന്നും നോക്കിക്കൊണ്ടിരുന്നു; ആരെയും കണ്ടില്ലതാനും."},{"number":21,"verse":"അവര്‍ എനിക്കു തിന്നുവാന്‍ കയ്പു തന്നു; എന്‍റെ ദാഹത്തിന് അവര്‍ എനിക്കു ചൊറുക്ക കുടിപ്പാന്‍ തന്നു."},{"number":22,"verse":"അവരുടെ മേശ അവരുടെ മുമ്പിൽ കെണിയായും അവര്‍ സുഖത്തോടിരിക്കുമ്പോള്‍ കുടുക്കായും തീരട്ടെ."},{"number":23,"verse":"അവരുടെ കണ്ണ് കാണാതവണ്ണം ഇരുണ്ടുപോകട്ടെ; അവരുടെ അര എപ്പോഴും ആടുമാറാക്കേണമേ."},{"number":24,"verse":"നിന്‍റെ ക്രോധം അവരുടെമേൽ പകരേണമേ. നിന്‍റെ ഉഗ്രകോപം അവരെ പിടിക്കുമാറാകട്ടെ."},{"number":25,"verse":"അവരുടെ വാസസ്ഥലം ശൂന്യമായിപ്പോകട്ടെ; അവരുടെ കൂടാരങ്ങളിൽ ആരും പാര്‍ക്കാതിരിക്കട്ടെ."},{"number":26,"verse":"നീ ദണ്ഡിപ്പിച്ചവനെ അവര്‍ ഉപദ്രവിക്കുന്നു; നീ മുറിവേല്പിച്ചവരുടെ വേദനയെ അവര്‍ വിവരിക്കുന്നു."},{"number":27,"verse":"അവരുടെ അകൃത്യത്തോട് അകൃത്യം കൂട്ടേണമേ; നിന്‍റെ നീതിയെ അവര്‍ പ്രാപിക്കരുതേ."},{"number":28,"verse":"ജീവന്‍റെ പുസ്തകത്തിൽനിന്ന് അവരെ മായിച്ചുകളയേണമേ; നീതിമാന്മാരോടുകൂടെ അവരെ എഴുതരുതേ."},{"number":29,"verse":"ഞാനോ എളിയവനും ദുഃഖിതനും ആകുന്നു; ദൈവമേ, നിന്‍റെ രക്ഷ എന്നെ ഉയര്‍ത്തുമാറാകട്ടെ."},{"number":30,"verse":"ഞാന്‍ പാട്ടോടെ ദൈവത്തിന്‍റെ നാമത്തെ സ്തുതിക്കും; സ്തോത്രത്തോടെ അവനെ മഹത്ത്വപ്പെടുത്തും."},{"number":31,"verse":"അതു യഹോവയ്ക്കു കാളയെക്കാളും കൊമ്പും കുളമ്പും ഉള്ള മൂരിയെക്കാളും പ്രസാദകരമാകും."},{"number":32,"verse":"സൗമ്യതയുള്ളവര്‍ അതു കണ്ടു സന്തോഷിക്കും; ദൈവത്തെ അന്വേഷിക്കുന്നവരേ, നിങ്ങളുടെ ഹൃദയം ജീവിക്കട്ടെ."},{"number":33,"verse":"യഹോവ ദരിദ്രന്മാരുടെ പ്രാര്‍ഥന കേള്‍ക്കുന്നു; തന്‍റെ ബദ്ധന്മാരെ നിന്ദിക്കുന്നതുമില്ല;"},{"number":34,"verse":"ആകാശവും ഭൂമിയും സമുദ്രങ്ങളും അവയിൽ ചരിക്കുന്ന സകലവും അവനെ സ്തുതിക്കട്ടെ."},{"number":35,"verse":"ദൈവം സീയോനെ രക്ഷിക്കും; അവന്‍ യെഹൂദാനഗരങ്ങളെ പണിയും; അവര്‍ അവിടെ പാര്‍ത്ത് അതിനെ കൈവശമാക്കും."},{"number":36,"verse":"അവന്‍റെ ദാസന്മാരുടെ സന്തതി അതിനെ അവകാശമാക്കും; അവന്‍റെ നാമത്തെ സ്നേഹിക്കുന്നവര്‍ അതിൽ വസിക്കും."}]}
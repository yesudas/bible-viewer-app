{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":9,"verses":[{"number":1,"verse":"സംഗീതപ്രമാണിക്ക് പുത്രമരണരാഗത്തിൽ;ദാവീദിന്‍റെ ഒരു സങ്കീര്‍ത്തനം. [1] ഞാന്‍ പൂര്‍ണഹൃദയത്തോടെ യഹോവയെ സ്തുതിക്കും; നിന്‍റെ അദ്ഭുതങ്ങളെയൊക്കെയും ഞാന്‍ വര്‍ണിക്കും."},{"number":2,"verse":"ഞാന്‍ നിന്നിൽ സന്തോഷിച്ചുല്ലസിക്കും; അത്യുന്നതനായുള്ളോവേ, ഞാന്‍ നിന്‍റെ നാമത്തെ കീര്‍ത്തിക്കും."},{"number":3,"verse":"എന്‍റെ ശത്രുക്കള്‍ പിന്‍വാങ്ങുകയിൽ ഇടറിവീണു, നിന്‍റെ സന്നിധിയിൽ നശിച്ചുപോകും."},{"number":4,"verse":"നീ എന്‍റെ കാര്യവും വ്യവഹാരവും നടത്തിയിരിക്കുന്നു; നീ നീതിയോടെ വിധിച്ചുകൊണ്ട് സിംഹാസനത്തിൽ ഇരിക്കുന്നു."},{"number":5,"verse":"നീ ജാതികളെ ശാസിച്ചു ദുഷ്ടനെ നശിപ്പിച്ചു; അവരുടെ നാമത്തെ നീ സദാകാലത്തേക്കും മായിച്ചുകളഞ്ഞു."},{"number":6,"verse":"ശത്രുക്കള്‍ മുടിഞ്ഞു സദാകാലത്തേക്കും നശിച്ചിരിക്കുന്നു; അവരുടെ പട്ടണങ്ങളെയും നീ മറിച്ചുകളഞ്ഞിരിക്കുന്നു; അവയുടെ ഓര്‍മകൂടെ ഇല്ലാതെയായിരിക്കുന്നു."},{"number":7,"verse":"എന്നാൽ യഹോവ എന്നേക്കും വാഴുന്നു; ന്യായവിധിക്ക് അവന്‍ സിംഹാസനം ഒരുക്കിയിരിക്കുന്നു."},{"number":8,"verse":"അവന്‍ ലോകത്തെ നീതിയോടെ വിധിക്കും; ജാതികള്‍ക്ക് നേരോടെ ന്യായപാലനം ചെയ്യും."},{"number":9,"verse":"യഹോവ പീഡിതന് ഒരു അഭയസ്ഥാനം; കഷ്ടകാലത്ത് ഒരഭയസ്ഥാനംതന്നെ."},{"number":10,"verse":"നിന്‍റെ നാമത്തെ അറിയുന്നവര്‍ നിങ്കൽ ആശ്രയിക്കും; യഹോവേ, നിന്നെ അന്വേഷിക്കുന്നവരെ നീ ഉപേക്ഷിക്കുന്നില്ലല്ലോ."},{"number":11,"verse":"സീയോനിൽ വസിക്കുന്ന യഹോവയ്ക്കു സ്തോത്രം പാടുവിന്‍; അവന്‍റെ പ്രവൃത്തികളെ ജാതികളുടെ ഇടയിൽ ഘോഷിപ്പിന്‍."},{"number":12,"verse":"രക്തപാതകത്തിനു പ്രതികാരം ചെയ്യുന്നവന്‍ അവരെ ഓര്‍ക്കുന്നു; എളിയവരുടെ നിലവിളിയെ അവന്‍ മറക്കുന്നതുമില്ല."},{"number":13,"verse":"യഹോവേ, എന്നോടു കരുണയുണ്ടാകേണമേ; മരണവാതിലുകളിൽനിന്ന് എന്നെ ഉദ്ധരിക്കുന്നവനേ, എന്നെ പകയ്ക്കുന്നവരാൽ എനിക്കു നേരിടുന്ന കഷ്ടം നോക്കേണമേ."},{"number":14,"verse":"ഞാന്‍ സീയോന്‍പുത്രിയുടെ പടിവാതിലുകളിൽ നിന്‍റെ സ്തുതിയെയൊക്കെയും പ്രസ്താവിച്ച് നിന്‍റെ രക്ഷയിൽ സന്തോഷിക്കേണ്ടതിനു തന്നെ."},{"number":15,"verse":"ജാതികള്‍ തങ്ങള്‍ ഉണ്ടാക്കിയ കുഴിയിൽ താണുപോയി; അവര്‍ ഒളിച്ചുവച്ച വലയിൽ അവരുടെ കാൽ തന്നെ അകപ്പെട്ടിരിക്കുന്നു."},{"number":16,"verse":"യഹോവ തന്നെത്താന്‍ വെളിപ്പെടുത്തി ന്യായവിധി നടത്തിയിരിക്കുന്നു; ദുഷ്ടന്‍ സ്വന്തകൈകളുടെ പ്രവൃത്തിയിൽ കുടുങ്ങിയിരിക്കുന്നു. തന്ത്രിനാദം. സേലാ."},{"number":17,"verse":"ദുഷ്ടന്മാരും ദൈവത്തെ മറക്കുന്ന സകല ജാതികളും പാതാളത്തിലേക്കു തിരിയും."},{"number":18,"verse":"ദരിദ്രനെ എന്നേക്കും മറന്നുപോകയില്ല; സാധുക്കളുടെ പ്രത്യാശയ്ക്ക് എന്നും ഭംഗം വരികയുമില്ല."},{"number":19,"verse":"യഹോവേ, എഴുന്നേല്ക്കേണമേ, മര്‍ത്യന്‍ പ്രബലനാകരുതേ; ജാതികള്‍ നിന്‍റെ സന്നിധിയിൽ വിധിക്കപ്പെടുമാറാകട്ടെ."},{"number":20,"verse":"യഹോവേ, തങ്ങള്‍ മര്‍ത്യരത്രേ എന്നു ജാതികള്‍ അറിയേണ്ടതിന് അവര്‍ക്കു ഭയം വരുത്തേണമേ. സേലാ."}]}
{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":116,"verses":[{"number":1,"verse":"യഹോവ എന്‍റെ പ്രാര്‍ഥനയും യാചനകളും കേട്ടതുകൊണ്ട് ഞാന്‍ അവനെ സ്നേഹിക്കുന്നു."},{"number":2,"verse":"അവന്‍ തന്‍റെ ചെവി എങ്കലേക്കു ചായിച്ചതുകൊണ്ട് ഞാന്‍ ജീവകാലമൊക്കെയും അവനെ വിളിച്ചപേക്ഷിക്കും."},{"number":3,"verse":"മരണപാശങ്ങള്‍ എന്നെ ചുറ്റി, പാതാളവേദനകള്‍ എന്നെ പിടിച്ചു; ഞാന്‍ കഷ്ടവും സങ്കടവും അനുഭവിച്ചു."},{"number":4,"verse":"അയ്യോ, യഹോവേ, എന്‍റെ പ്രാണനെ രക്ഷിക്കേണമേ എന്നു ഞാന്‍ യഹോവയുടെ നാമം വിളിച്ചപേക്ഷിച്ചു."},{"number":5,"verse":"യഹോവ കൃപയും നീതിയും ഉള്ളവന്‍; നമ്മുടെ ദൈവം കരുണയുള്ളവന്‍ തന്നെ."},{"number":6,"verse":"യഹോവ അല്പബുദ്ധികളെ പാലിക്കുന്നു; ഞാന്‍ എളിമപ്പെട്ടു, അവന്‍ എന്നെ രക്ഷിച്ചു."},{"number":7,"verse":"എന്‍ മനമേ, നീ വീണ്ടും സ്വസ്ഥമായിരിക്ക; യഹോവ നിനക്ക് ഉപകാരം ചെയ്തിരിക്കുന്നു."},{"number":8,"verse":"നീ എന്‍റെ പ്രാണനെ മരണത്തിൽനിന്നും എന്‍റെ കണ്ണിനെ കണ്ണുനീരിൽനിന്നും എന്‍റെ കാലിനെ വീഴ്ചയിൽനിന്നും രക്ഷിച്ചിരിക്കുന്നു."},{"number":9,"verse":"ഞാന്‍ ജീവനുള്ളവരുടെ ദേശത്തു യഹോവയുടെ മുമ്പാകെ നടക്കും."},{"number":10,"verse":"ഞാന്‍ വലിയ കഷ്ടതയിൽ ആയി എന്നു പറഞ്ഞപ്പോള്‍ ഞാന്‍ വിശ്വസിച്ചു."},{"number":11,"verse":"സകല മനുഷ്യരും ഭോഷ്കു പറയുന്നു എന്നു ഞാന്‍ എന്‍റെ പരിഭ്രമത്തിൽ പറഞ്ഞു."},{"number":12,"verse":"യഹോവ എനിക്കു ചെയ്ത സകല ഉപകാരങ്ങള്‍ക്കും ഞാന്‍ അവന് എന്തു പകരം കൊടുക്കും?"},{"number":13,"verse":"ഞാന്‍ രക്ഷയുടെ പാനപാത്രം എടുത്തു യഹോവയുടെ നാമം വിളിച്ചപേക്ഷിക്കും."},{"number":14,"verse":"യഹോവയ്ക്കു ഞാന്‍ എന്‍റെ നേര്‍ച്ചകളെ അവന്‍റെ സകല ജനവും കാണ്‍കെ കഴിക്കും."},{"number":15,"verse":"തന്‍റെ ഭക്തന്മാരുടെ മരണം യഹോവയ്ക്കു വിലയേറിയതാകുന്നു."},{"number":16,"verse":"യഹോവേ, ഞാന്‍ നിന്‍റെ ദാസന്‍ ആകുന്നു; നിന്‍റെ ദാസനും നിന്‍റെ ദാസിയുടെ മകനും തന്നെ; നീ എന്‍റെ ബന്ധനങ്ങളെ അഴിച്ചിരിക്കുന്നു."},{"number":17,"verse":"ഞാന്‍ നിനക്കു സ്തോത്രയാഗം കഴിച്ചു യഹോവയുടെ നാമം വിളിച്ചപേക്ഷിക്കും."},{"number":18,"verse":"യഹോവയുടെ ആലയത്തിന്‍റെ പ്രാകാരങ്ങളിലും യെരൂശലേമേ, നിന്‍റെ നടുവിലും"},{"number":19,"verse":"ഞാന്‍ യഹോവയ്ക്ക് എന്‍റെ നേര്‍ച്ചകളെ അവന്‍റെ സകല ജനവും കാണ്‍കെ കഴിക്കും. യഹോവയെ സ്തുതിപ്പിന്‍."}]}
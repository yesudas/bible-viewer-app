{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":119,"verses":[{"number":1,"verse":"ആലേഫ് [1] യഹോവയുടെ ന്യായപ്രമാണം അനുസരിച്ചു നടപ്പിൽ നിഷ്കളങ്കരായവര്‍ ഭാഗ്യവാന്മാര്‍."},{"number":2,"verse":"അവന്‍റെ സാക്ഷ്യങ്ങളെ പ്രമാണിച്ച് പൂര്‍ണഹൃദയത്തോടെ അവനെ അന്വേഷിക്കുന്നവര്‍ ഭാഗ്യവാന്മാര്‍."},{"number":3,"verse":"അവര്‍ നീതികേടു പ്രവര്‍ത്തിക്കാതെ അവന്‍റെ വഴികളിൽത്തന്നെ നടക്കുന്നു."},{"number":4,"verse":"നിന്‍റെ പ്രമാണങ്ങളെ കൃത്യമായി ആചരിക്കേണ്ടതിനു നീ അവയെ കല്പിച്ചുതന്നിരിക്കുന്നു."},{"number":5,"verse":"നിന്‍റെ ചട്ടങ്ങളെ ആചരിക്കേണ്ടതിന് എന്‍റെ നടപ്പു സ്ഥിരമായെങ്കിൽ കൊള്ളായിരുന്നു."},{"number":6,"verse":"നിന്‍റെ സകല കല്പനകളെയും സൂക്ഷിക്കുന്നേടത്തോളം ഞാന്‍ ലജ്ജിച്ചുപോകയില്ല."},{"number":7,"verse":"നിന്‍റെ നീതിയുള്ള വിധികളെ പഠിച്ചിട്ട് ഞാന്‍ പരമാര്‍ഥഹൃദയത്തോടെ നിനക്കു സ്തോത്രം ചെയ്യും."},{"number":8,"verse":"ഞാന്‍ നിന്‍റെ ചട്ടങ്ങളെ ആചരിക്കും; എന്നെ അശേഷം ഉപേക്ഷിക്കരുതേ. ബേത്ത്"},{"number":9,"verse":"ബാലന്‍ തന്‍റെ നടപ്പിനെ നിര്‍മ്മലമാക്കുന്നത് എങ്ങനെ? നിന്‍റെ വചനപ്രകാരം അതിനെ സൂക്ഷിക്കുന്നതിനാൽ തന്നെ."},{"number":10,"verse":"ഞാന്‍ പൂര്‍ണഹൃദയത്തോടെ നിന്നെ അന്വേഷിക്കുന്നു; നിന്‍റെ കല്പനകള്‍ വിട്ടുനടപ്പാന്‍ എനിക്ക് ഇടവരരുതേ."},{"number":11,"verse":"ഞാന്‍ നിന്നോടു പാപം ചെയ്യാതിരിക്കേണ്ടതിനു നിന്‍റെ വചനത്തെ ഹൃദയത്തിൽ സംഗ്രഹിക്കുന്നു."},{"number":12,"verse":"യഹോവേ, നീ വാഴ്ത്തപ്പെട്ടവന്‍; നിന്‍റെ ചട്ടങ്ങളെ എനിക്ക് ഉപദേശിച്ചു തരേണമേ."},{"number":13,"verse":"ഞാന്‍ എന്‍റെ അധരങ്ങള്‍കൊണ്ട് നിന്‍റെ വായുടെ വിധികളെയൊക്കെയും വര്‍ണിക്കുന്നു."},{"number":14,"verse":"ഞാന്‍ സര്‍വസമ്പത്തിലും എന്നപോലെ നിന്‍റെ സാക്ഷ്യങ്ങളുടെ വഴിയിൽ ആനന്ദിക്കുന്നു."},{"number":15,"verse":"ഞാന്‍ നിന്‍റെ പ്രമാണങ്ങളെ ധ്യാനിക്കയും നിന്‍റെ വഴികളെ സൂക്ഷിക്കയും ചെയ്യുന്നു."},{"number":16,"verse":"ഞാന്‍ നിന്‍റെ ചട്ടങ്ങളിൽ രസിക്കും; നിന്‍റെ വചനത്തെ മറക്കയുമില്ല. ഗീമെൽ"},{"number":17,"verse":"ജീവിച്ചിരിക്കേണ്ടതിന് അടിയനു നന്മ ചെയ്യേണമേ; എന്നാൽ ഞാന്‍ നിന്‍റെ വചനം പ്രമാണിക്കും."},{"number":18,"verse":"നിന്‍റെ ന്യായപ്രമാണത്തിലെ അദ്ഭുതങ്ങളെ കാണേണ്ടതിന് എന്‍റെ കണ്ണുകളെ തുറക്കേണമേ."},{"number":19,"verse":"ഞാന്‍ ഭൂമിയിൽ പരദേശിയാകുന്നു; നിന്‍റെ കല്പനകളെ എനിക്കു മറച്ചുവയ്ക്കരുതേ."},{"number":20,"verse":"നിന്‍റെ വിധികള്‍ക്കായുള്ള നിത്യവാഞ്ഛകൊണ്ട് എന്‍റെ മനസ്സ് തകര്‍ന്നിരിക്കുന്നു."},{"number":21,"verse":"നിന്‍റെ കല്പനകളെ വിട്ടുനടക്കുന്നവരായി ശപിക്കപ്പെട്ട അഹങ്കാരികളെ നീ ഭര്‍ത്സിക്കുന്നു."},{"number":22,"verse":"നിന്ദയും അപമാനവും എന്നോട് അകറ്റേണമേ; ഞാന്‍ നിന്‍റെ സാക്ഷ്യങ്ങളെ പ്രമാണിക്കുന്നു."},{"number":23,"verse":"പ്രഭുക്കന്മാരും ഇരുന്ന് എനിക്കു വിരോധമായി സംഭാഷിക്കുന്നു; എങ്കിലും അടിയന്‍ നിന്‍റെ ചട്ടങ്ങളെ ധ്യാനിക്കുന്നു."},{"number":24,"verse":"നിന്‍റെ സാക്ഷ്യങ്ങള്‍ എന്‍റെ പ്രമോദവും എന്‍റെ ആലോചനക്കാരും ആകുന്നു. ദാലെത്ത്"},{"number":25,"verse":"എന്‍റെ പ്രാണന്‍ പൊടിയോടു പറ്റിയിരിക്കുന്നു; തിരുവചനപ്രകാരം എന്നെ ജീവിപ്പിക്കേണമേ."},{"number":26,"verse":"എന്‍റെ വഴികളെ ഞാന്‍ വിവരിച്ചപ്പോള്‍ നീ എനിക്ക് ഉത്തരമരുളി; നിന്‍റെ ചട്ടങ്ങളെ എനിക്ക് ഉപദേശിച്ചു തരേണമേ."},{"number":27,"verse":"നിന്‍റെ പ്രമാണങ്ങളുടെ വഴി എന്നെ ഗ്രഹിപ്പിക്കേണമേ; എന്നാൽ ഞാന്‍ നിന്‍റെ അദ്ഭുതങ്ങളെ ധ്യാനിക്കും."},{"number":28,"verse":"എന്‍റെ പ്രാണന്‍ വിഷാദംകൊണ്ട് ഉരുകുന്നു; നിന്‍റെ വചനപ്രകാരം എന്നെ നിവിര്‍ത്തേണമേ."},{"number":29,"verse":"ഭോഷ്കിന്‍റെ വഴി എന്നോട് അകറ്റേണമേ; നിന്‍റെ ന്യായപ്രമാണം എനിക്കു കൃപയോടെ നല്കേണമേ."},{"number":30,"verse":"വിശ്വസ്തതയുടെ മാര്‍ഗം ഞാന്‍ തിരഞ്ഞെടുത്തിരിക്കുന്നു; നിന്‍റെ വിധികളെ എന്‍റെ മുമ്പിൽ വച്ചിരിക്കുന്നു."},{"number":31,"verse":"ഞാന്‍ നിന്‍റെ സാക്ഷ്യങ്ങളോടു പറ്റിയിരിക്കുന്നു; യഹോവേ, എന്നെ ലജ്ജിപ്പിക്കരുതേ."},{"number":32,"verse":"നീ എന്‍റെ ഹൃദയത്തെ വിശാലമാക്കുമ്പോള്‍ ഞാന്‍ നിന്‍റെ കല്പനകളുടെ വഴിയിൽ ഓടും. ഹേ"},{"number":33,"verse":"യഹോവേ, നിന്‍റെ ചട്ടങ്ങളുടെ വഴി എന്നെ ഉപദേശിക്കേണമേ; ഞാന്‍ അതിനെ അവസാനത്തോളം പ്രമാണിക്കും."},{"number":34,"verse":"ഞാന്‍ നിന്‍റെ ന്യായപ്രമാണം കാക്കേണ്ടതിനും അതിനെ പൂര്‍ണഹൃദയത്തോടെ പ്രമാണിക്കേണ്ടതിനും എനിക്കു ബുദ്ധി നല്കേണമേ."},{"number":35,"verse":"നിന്‍റെ കല്പനകളുടെ പാതയിൽ എന്നെ നടത്തേണമേ; ഞാന്‍ അതിൽ ഇഷ്ടപ്പെടുന്നുവല്ലോ."},{"number":36,"verse":"ദുരാദായത്തിലേക്കല്ല, നിന്‍റെ സാക്ഷ്യങ്ങളിലേക്കു തന്നെ. എന്‍റെ ഹൃദയം ചായുമാറാക്കേണമേ."},{"number":37,"verse":"വ്യാജത്തെ നോക്കാതവണ്ണം എന്‍റെ കണ്ണുകളെ തിരിച്ചു നിന്‍റെ വഴികളിൽ എന്നെ ജീവിപ്പിക്കേണമേ."},{"number":38,"verse":"നിന്നോടുള്ള ഭക്തിയെ വര്‍ധിപ്പിക്കുന്നതായ നിന്‍റെ വചനത്തെ അടിയനു നിവര്‍ത്തിക്കേണമേ."},{"number":39,"verse":"ഞാന്‍ പേടിക്കുന്ന നിന്ദയെ അകറ്റിക്കളയേണമേ; നിന്‍റെ വിധികള്‍ നല്ലവയല്ലോ."},{"number":40,"verse":"ഇതാ, ഞാന്‍ നിന്‍റെ പ്രമാണങ്ങളെ വാഞ്ഛിക്കുന്നു; നിന്‍റെ നീതിയാൽ എന്നെ ജീവിപ്പിക്കേണമേ. വൌ"},{"number":41,"verse":"യഹോവേ, നിന്‍റെ വചനപ്രകാരം നിന്‍റെ ദയയും നിന്‍റെ രക്ഷയും എങ്കലേക്കു വരുമാറാകട്ടെ."},{"number":42,"verse":"ഞാന്‍ നിന്‍റെ വചനത്തിൽ ആശ്രയിക്കുന്നതുകൊണ്ട് എന്നെ നിന്ദിക്കുന്നവനോട് ഉത്തരം പറവാന്‍ ഞാന്‍ പ്രാപ്തനാകും."},{"number":43,"verse":"ഞാന്‍ നിന്‍റെ വിധികള്‍ക്കായി കാത്തിരിക്കയാൽ സത്യത്തിന്‍റെ വചനം എന്‍റെ വായിൽനിന്നു നീക്കിക്കളയരുതേ."},{"number":44,"verse":"അങ്ങനെ ഞാന്‍ നിന്‍റെ ന്യായപ്രമാണം ഇടവിടാതെ എന്നേക്കും പ്രമാണിക്കും."},{"number":45,"verse":"നിന്‍റെ പ്രമാണങ്ങളെ ആരായുന്നതുകൊണ്ട് ഞാന്‍ വിശാലതയിൽ നടക്കും."},{"number":46,"verse":"ഞാന്‍ ലജ്ജിക്കാതെ രാജാക്കന്മാരുടെ മുമ്പിലും നിന്‍റെ സാക്ഷ്യങ്ങളെക്കുറിച്ചു സംസാരിക്കും."},{"number":47,"verse":"ഞാന്‍ നിന്‍റെ കല്പനകളിൽ പ്രമോദിക്കുന്നു; അവ എനിക്കു പ്രിയമായിരിക്കുന്നു."},{"number":48,"verse":"എനിക്കു പ്രിയമായിരിക്കുന്ന നിന്‍റെ കല്പനകളിലേക്കു ഞാന്‍ കൈകളെ ഉയര്‍ത്തുന്നു; നിന്‍റെ ചട്ടങ്ങളെ ഞാന്‍ ധ്യാനിക്കുന്നു. സയിന്‍"},{"number":49,"verse":"നീ എന്നെ പ്രത്യാശിക്കുമാറാക്കിയതുകൊണ്ട് അടിയനോടുള്ള വചനത്തെ ഓര്‍ക്കേണമേ."},{"number":50,"verse":"നിന്‍റെ വചനം എന്നെ ജീവിപ്പിച്ചിരിക്കുന്നത് എന്‍റെ കഷ്ടതയിൽ എനിക്ക് ആശ്വാസമാകുന്നു."},{"number":51,"verse":"അഹങ്കാരികള്‍ എന്നെ അത്യന്തം പരിഹസിച്ചു; ഞാനോ നിന്‍റെ ന്യായപ്രമാണത്തെ വിട്ടുമാറീട്ടില്ല."},{"number":52,"verse":"യഹോവേ, പണ്ടേയുള്ള നിന്‍റെ വിധികളെ ഓര്‍ത്തു ഞാന്‍ എന്നെത്തന്നെ ആശ്വസിപ്പിക്കുന്നു."},{"number":53,"verse":"നിന്‍റെ ന്യായപ്രമാണം ഉപേക്ഷിക്കുന്ന ദുഷ്ടന്മാര്‍ നിമിത്തം എനിക്ക് ഉഗ്രകോപം പിടിച്ചിരിക്കുന്നു."},{"number":54,"verse":"ഞാന്‍ പരദേശിയായി പാര്‍ക്കുന്ന വീട്ടിൽ നിന്‍റെ ചട്ടങ്ങള്‍ എന്‍റെ കീര്‍ത്തനം ആകുന്നു."},{"number":55,"verse":"യഹോവേ, രാത്രിയിൽ ഞാന്‍ തിരുനാമം ഓര്‍ക്കുന്നു; നിന്‍റെ ന്യായപ്രമാണം ഞാന്‍ ആചരിക്കുന്നു."},{"number":56,"verse":"ഞാന്‍ നിന്‍റെ പ്രമാണങ്ങളെ അനുസരിക്കുന്നത് എനിക്കു വിഹിതമായിരിക്കുന്നു. ഹേത്ത്"},{"number":57,"verse":"യഹോവേ, നീ എന്‍റെ ഓഹരിയാകുന്നു; ഞാന്‍ നിന്‍റെ വചനങ്ങളെ പ്രമാണിക്കും എന്നു ഞാന്‍ പറഞ്ഞു."},{"number":58,"verse":"പൂര്‍ണഹൃദയത്തോടെ ഞാന്‍ നിന്‍റെ കൃപയ്ക്കായി യാചിക്കുന്നു; നിന്‍റെ വാഗ്ദാനപ്രകാരം എന്നോടു കൃപയുണ്ടാകേണമേ."},{"number":59,"verse":"ഞാന്‍ എന്‍റെ വഴികളെ വിചാരിച്ചു, എന്‍റെ കാലുകളെ നിന്‍റെ സാക്ഷ്യങ്ങളിലേക്കു തിരിക്കുന്നു."},{"number":60,"verse":"നിന്‍റെ കല്പനകളെ പ്രമാണിക്കേണ്ടതിനു ഞാന്‍ താമസിയാതെ ബദ്ധപ്പെടുന്നു;"},{"number":61,"verse":"ദുഷ്ടന്മാരുടെ പാശങ്ങള്‍ എന്നെ ചുറ്റിയിരിക്കുന്നു; ഞാന്‍ നിന്‍റെ ന്യായപ്രമാണത്തെ മറക്കുന്നില്ലതാനും."},{"number":62,"verse":"നിന്‍റെ നീതിയുള്ള ന്യായവിധികള്‍ ഹേതുവായി നിനക്കു സ്തോത്രം ചെയ്‍വാന്‍ ഞാന്‍ അര്‍ധരാത്രിയിൽ എഴുന്നേല്ക്കും."},{"number":63,"verse":"നിന്നെ ഭയപ്പെടുകയും നിന്‍റെ പ്രമാണങ്ങളെ അനുസരിക്കയും ചെയ്യുന്ന എല്ലാവര്‍ക്കും ഞാന്‍ കൂട്ടാളിയാകുന്നു."},{"number":64,"verse":"യഹോവേ, ഭൂമി നിന്‍റെ ദയകൊണ്ടു നിറഞ്ഞിരിക്കുന്നു; നിന്‍റെ ചട്ടങ്ങളെ എനിക്ക് ഉപദേശിച്ചുതരേണമേ. തേത്ത്"},{"number":65,"verse":"യഹോവേ, തിരുവചനപ്രകാരം നീ അടിയനു നന്മ ചെയ്തിരിക്കുന്നു."},{"number":66,"verse":"നിന്‍റെ കല്പനകളെ ഞാന്‍ വിശ്വസിച്ചിരിക്കയാൽ എനിക്ക് നല്ല ബുദ്ധിയും പരിജ്ഞാനവും ഉപദേശിച്ചുതരേണമേ."},{"number":67,"verse":"കഷ്ടതയിൽ ആകുന്നതിനു മുമ്പേ ഞാന്‍ തെറ്റിപ്പോയി; ഇപ്പോഴോ, ഞാന്‍ നിന്‍റെ വചനത്തെ പ്രമാണിക്കുന്നു."},{"number":68,"verse":"നീ നല്ലവനും നന്മ ചെയ്യുന്നവനും ആകുന്നു; നിന്‍റെ ചട്ടങ്ങളെ എനിക്ക് ഉപദേശിച്ചു തരേണമേ."},{"number":69,"verse":"അഹങ്കാരികള്‍ എന്നെക്കൊണ്ടു നുണ പറഞ്ഞുണ്ടാക്കി; ഞാനോ പൂര്‍ണഹൃദയത്തോടെ നിന്‍റെ പ്രമാണങ്ങളെ അനുസരിക്കും."},{"number":70,"verse":"അവരുടെ ഹൃദയം കൊഴുപ്പുപോലെ തടിച്ചിരിക്കുന്നു. ഞാനോ നിന്‍റെ ന്യായപ്രമാണത്തിൽ രസിക്കുന്നു."},{"number":71,"verse":"നിന്‍റെ ചട്ടങ്ങള്‍ പഠിപ്പാന്‍ തക്കവണ്ണം ഞാന്‍ കഷ്ടതയിൽ ആയിരുന്നത് എനിക്കു ഗുണമായി."},{"number":72,"verse":"ആയിരം ആയിരം പൊന്‍വെള്ളി നാണ്യത്തെക്കാള്‍ നിന്‍റെ വായിൽനിന്നുള്ള ന്യായപ്രമാണം എനിക്കുത്തമം. യോദ്"},{"number":73,"verse":"തൃക്കൈകള്‍ എന്നെ സൃഷ്‍ടിച്ചുണ്ടാക്കിയിരിക്കുന്നു; നിന്‍റെ കല്പനകളെ പഠിപ്പാന്‍ എനിക്കു ബുദ്ധി നല്കേണമേ."},{"number":74,"verse":"തിരുവചനത്തിൽ ഞാന്‍ പ്രത്യാശ വച്ചിരിക്കയാൽ നിന്‍റെ ഭക്തന്മാര്‍ എന്നെ കണ്ടു സന്തോഷിക്കുന്നു."},{"number":75,"verse":"യഹോവേ, നിന്‍റെ വിധികള്‍ നീതിയുള്ളവയെന്നും വിശ്വസ്തതയോടെ നീ എന്നെ താഴ്ത്തിയിരിക്കുന്നു എന്നും ഞാന്‍ അറിയുന്നു."},{"number":76,"verse":"അടിയനോടുള്ള നിന്‍റെ വാഗ്ദാനപ്രകാരം നിന്‍റെ ദയ എന്‍റെ ആശ്വാസത്തിനായി ഭവിക്കുമാറാകട്ടെ."},{"number":77,"verse":"ഞാന്‍ ജീവിച്ചിരിക്കേണ്ടതിനു നിന്‍റെ കരുണ എനിക്കു വരുമാറാകട്ടെ; നിന്‍റെ ന്യായപ്രമാണത്തിൽ ഞാന്‍ രസിക്കുന്നു."},{"number":78,"verse":"അഹങ്കാരികള്‍ എന്നെ വെറുതെ മറിച്ചിട്ടിരിക്കയാൽ ലജ്ജിച്ചു പോകട്ടെ; ഞാനോ നിന്‍റെ കല്പനകളെ ധ്യാനിക്കുന്നു."},{"number":79,"verse":"നിന്‍റെ ഭക്തന്മാരും നിന്‍റെ സാക്ഷ്യങ്ങളെ അറിയുന്നവരും എന്‍റെ അടുക്കൽ വരട്ടെ."},{"number":80,"verse":"ഞാന്‍ ലജ്ജിച്ചുപോകാതിരിക്കേണ്ടതിന് എന്‍റെ ഹൃദയം നിന്‍റെ ചട്ടങ്ങളിൽ നിഷ്കളങ്കമായിരിക്കട്ടെ. കഫ്"},{"number":81,"verse":"ഞാന്‍ നിന്‍റെ രക്ഷയെ കാത്തു മൂര്‍ച്ഛിക്കുന്നു; നിന്‍റെ വാഗ്ദാനം ഞാന്‍ പ്രതീക്ഷിച്ചുകൊണ്ടിരിക്കുന്നു."},{"number":82,"verse":"എപ്പോള്‍ നീ എന്നെ ആശ്വസിപ്പിക്കും എന്നുവച്ച് എന്‍റെ കണ്ണ് നിന്‍റെ വാഗ്ദാനം കാത്തു ക്ഷീണിക്കുന്നു."},{"number":83,"verse":"പുകയത്തു വച്ച തുരുത്തിപോലെ ഞാന്‍ ആകുന്നു. എങ്കിലും നിന്‍റെ ചട്ടങ്ങളെ മറക്കുന്നില്ല."},{"number":84,"verse":"അടിയന്‍റെ ജീവകാലം എന്തുള്ളൂ? എന്നെ ഉപദ്രവിക്കുന്നവരോടു നീ എപ്പോള്‍ ന്യായവിധി നടത്തും?"},{"number":85,"verse":"നിന്‍റെ ന്യായപ്രമാണത്തെ അനുസരിക്കാത്ത അഹങ്കാരികള്‍ എനിക്കായി കുഴി കുഴിച്ചിരിക്കുന്നു;"},{"number":86,"verse":"നിന്‍റെ കല്പനകളെല്ലാം വിശ്വാസ്യമാകുന്നു; അവര്‍ എന്നെ വെറുതെ ഉപദ്രവിക്കുന്നു. എന്നെ സഹായിക്കേണമേ."},{"number":87,"verse":"അവര്‍ ഭൂമിയിൽ എന്നെ മിക്കവാറും മുടിച്ചിരിക്കുന്നു; നിന്‍റെ പ്രമാണങ്ങളെ ഞാന്‍ ഉപേക്ഷിച്ചില്ലതാനും."},{"number":88,"verse":"നിന്‍റെ ദയയ്ക്കു തക്കവണ്ണം എന്നെ ജീവിപ്പിക്കേണമേ; ഞാന്‍ നിന്‍റെ വായിൽനിന്നുള്ള സാക്ഷ്യങ്ങളെ പ്രമാണിക്കും. ലാമെദ്"},{"number":89,"verse":"യഹോവേ, നിന്‍റെ വചനം സ്വര്‍ഗത്തിൽ എന്നേക്കും സ്ഥിരമായിരിക്കുന്നു."},{"number":90,"verse":"നിന്‍റെ വിശ്വസ്തത തലമുറതലമുറയോളം ഇരിക്കുന്നു; നീ ഭൂമിയെ സ്ഥാപിച്ചു, അതു നിലനില്ക്കുന്നു."},{"number":91,"verse":"അവ ഇന്നുവരെ നിന്‍റെ നിയമപ്രകാരം നിലനില്ക്കുന്നു; സര്‍വസൃഷ്‍ടികളും നിന്‍റെ ദാസന്മാരല്ലോ."},{"number":92,"verse":"നിന്‍റെ ന്യായപ്രമാണം എന്‍റെ പ്രമോദം ആയിരുന്നില്ലങ്കിൽ ഞാന്‍ എന്‍റെ കഷ്ടതയിൽ നശിച്ചുപോകുമായിരുന്നു."},{"number":93,"verse":"ഞാന്‍ ഒരുനാളും നിന്‍റെ പ്രമാണങ്ങളെ മറക്കയില്ല; അവയെക്കൊണ്ടല്ലോ നീ എന്നെ ജീവിപ്പിച്ചിരിക്കുന്നത്."},{"number":94,"verse":"ഞാന്‍ നിനക്കുള്ളവനത്രേ; എന്നെ രക്ഷിക്കേണമേ; ഞാന്‍ നിന്‍റെ പ്രമാണങ്ങളെ അന്വേഷിക്കുന്നു."},{"number":95,"verse":"ദുഷ്ടന്മാര്‍ എന്നെ നശിപ്പിപ്പാന്‍ പതിയിരിക്കുന്നു; ഞാനോ നിന്‍റെ സാക്ഷ്യങ്ങളെ ചിന്തിച്ചുകൊള്ളും."},{"number":96,"verse":"സകല സമ്പൂര്‍ത്തിക്കും ഞാന്‍ അവസാനം കണ്ടിരിക്കുന്നു; നിന്‍റെ കല്പനയോ അത്യന്തം വിസ്തീര്‍ണമായിരിക്കുന്നു. മേം"},{"number":97,"verse":"നിന്‍റെ ന്യായപ്രമാണം എനിക്ക് എത്രയോ പ്രിയം; ഇടവിടാതെ അത് എന്‍റെ ധ്യാനമാകുന്നു."},{"number":98,"verse":"നിന്‍റെ കല്പനകള്‍ എന്നെ എന്‍റെ ശത്രുക്കളെക്കാള്‍ ബുദ്ധിമാനാക്കുന്നു; അവ എപ്പോഴും എന്‍റെ പക്കൽ ഉണ്ട്."},{"number":99,"verse":"നിന്‍റെ സാക്ഷ്യങ്ങള്‍ എന്‍റെ ധ്യാനമായിരിക്കകൊണ്ട് എന്‍റെ സകല ഗുരുക്കന്മാരിലും ഞാന്‍ ബുദ്ധിമാനാകുന്നു."},{"number":100,"verse":"നിന്‍റെ പ്രമാണങ്ങളെ അനുസരിക്കയാൽ ഞാന്‍ വയോധികന്മാരിലും വിവേകമേറിയവനാകുന്നു."},{"number":101,"verse":"നിന്‍റെ വചനം പ്രമാണിക്കേണ്ടതിനു ഞാന്‍ സകല ദുര്‍മാര്‍ഗത്തിൽനിന്നും കാൽ വിലക്കുന്നു."},{"number":102,"verse":"നീ എന്നെ ഉപദേശിച്ചിരിക്കയാൽ ഞാന്‍ നിന്‍റെ വിധികളെ വിട്ടുമാറീട്ടില്ല."},{"number":103,"verse":"തിരുവചനം എന്‍റെ അണ്ണാക്കിന് എത്ര മധുരം! അവ എന്‍റെ വായ്ക്ക് തേനിലും നല്ലത്."},{"number":104,"verse":"നിന്‍റെ പ്രമാണങ്ങളാൽ ഞാന്‍ വിവേകമുള്ളവനാകുന്നു. അതുകൊണ്ട് ഞാന്‍ സകല വ്യാജമാര്‍ഗവും വെറുക്കുന്നു. നൂന്‍"},{"number":105,"verse":"നിന്‍റെ വചനം എന്‍റെ കാലിനു ദീപവും എന്‍റെ പാതയ്ക്കു പ്രകാശവും ആകുന്നു."},{"number":106,"verse":"നിന്‍റെ നീതിയുള്ള വിധികളെ പ്രമാണിക്കുമെന്നു ഞാന്‍ സത്യം ചെയ്തു; അതു ഞാന്‍ നിവര്‍ത്തിക്കും."},{"number":107,"verse":"ഞാന്‍ മഹാകഷ്ടത്തിലായിരിക്കുന്നു; യഹോവേ, നിന്‍റെ വാഗ്ദാനപ്രകാരം എന്നെ ജീവിപ്പിക്കേണമേ."},{"number":108,"verse":"യഹോവേ, എന്‍റെ വായുടെ സ്വമേധാദാനങ്ങളിൽ പ്രസാദിക്കേണമേ; നിന്‍റെ വിധികളെ എനിക്ക് ഉപദേശിച്ചു തരേണമേ."},{"number":109,"verse":"ഞാന്‍ പ്രാണത്യാഗം ചെയ്‍വാന്‍ എല്ലായ്പോഴും ഒരുങ്ങിയിരിക്കുന്നു; എങ്കിലും നിന്‍റെ ന്യായപ്രമാണം ഞാന്‍ മറക്കുന്നില്ല."},{"number":110,"verse":"ദുഷ്ടന്മാര്‍ എനിക്കു കെണി വച്ചിരിക്കുന്നു; എന്നാലും ഞാന്‍ നിന്‍റെ പ്രമാണങ്ങളെ ഉപേക്ഷിക്കുന്നില്ല."},{"number":111,"verse":"ഞാന്‍ നിന്‍റെ സാക്ഷ്യങ്ങളെ ശാശ്വതാവകാശമാക്കിയിരിക്കുന്നു; അവ എന്‍റെ ഹൃദയത്തിന്‍റെ ആനന്ദമാകുന്നു."},{"number":112,"verse":"നിന്‍റെ ചട്ടങ്ങളെ ഇടവിടാതെ എന്നേക്കും ആചരിപ്പാന്‍ ഞാന്‍ എന്‍റെ ഹൃദയത്തെ ചായിച്ചിരിക്കുന്നു. സാമെക്"},{"number":113,"verse":"ഇരുമനസ്സുള്ളവരെ ഞാന്‍ വെറുക്കുന്നു; എന്നാൽ നിന്‍റെ ന്യായപ്രമാണം എനിക്കു പ്രിയമാകുന്നു."},{"number":114,"verse":"നീ എന്‍റെ മറവിടവും എന്‍റെ പരിചയും ആകുന്നു; ഞാന്‍ തിരുവചനത്തിൽ പ്രത്യാശ വച്ചിരിക്കുന്നു."},{"number":115,"verse":"എന്‍റെ ദൈവത്തിന്‍റെ കല്പനകളെ ഞാന്‍ പ്രമാണിക്കേണ്ടതിന് ദുഷ്കര്‍മികളേ, എന്നെ വിട്ടകന്നു പോകുവിന്‍."},{"number":116,"verse":"ഞാന്‍ ജീവിച്ചിരിക്കേണ്ടതിനു നിന്‍റെ വചനപ്രകാരം എന്നെ താങ്ങേണമേ; എന്‍റെ പ്രത്യാശയിൽ ഞാന്‍ ലജ്ജിച്ചുപോകരുതേ."},{"number":117,"verse":"ഞാന്‍ രക്ഷപെടേണ്ടതിന് എന്നെ താങ്ങേണമേ; നിന്‍റെ ചട്ടങ്ങളിൽ ഞാന്‍ നിരന്തരം രസിക്കും."},{"number":118,"verse":"നിന്‍റെ ചട്ടങ്ങളെ വിട്ടുപോകുന്നവരെയൊക്കെയും നീ നിരസിക്കുന്നു; അവരുടെ വഞ്ചന വ്യര്‍ഥമാകുന്നു."},{"number":119,"verse":"ഭൂമിയിലെ സകല ദുഷ്ടന്മാരെയും നീ കീടത്തെപ്പോലെ നീക്കിക്കളയുന്നു; അതുകൊണ്ട് നിന്‍റെ സാക്ഷ്യങ്ങള്‍ എനിക്കു പ്രിയമാകുന്നു."},{"number":120,"verse":"നിങ്കലുള്ള ഭയംനിമിത്തം എന്‍റെ ദേഹം രോമാഞ്ചംകൊള്ളുന്നു; നിന്‍റെ വിധികള്‍നിമിത്തം ഞാന്‍ ഭയപ്പെടുന്നു. അയിന്‍"},{"number":121,"verse":"ഞാന്‍ നീതിയും ന്യായവും പ്രവര്‍ത്തിക്കുന്നു; എന്‍റെ പീഡകന്മാര്‍ക്ക് എന്നെ ഏല്പിച്ചു കൊടുക്കരുതേ."},{"number":122,"verse":"അടിയന്‍റെ നന്മയ്ക്കുവേണ്ടി ഉത്തരവാദി ആയിരിക്കേണമേ; അഹങ്കാരികള്‍ എന്നെ പീഡിപ്പിക്കരുതേ."},{"number":123,"verse":"എന്‍റെ കണ്ണ് നിന്‍റെ രക്ഷയെയും നിന്‍റെ നീതിയുടെ വചനത്തെയും കാത്തിരുന്നു ക്ഷീണിക്കുന്നു."},{"number":124,"verse":"നിന്‍റെ ദയയ്ക്കു തക്കവണ്ണം അടിയനോടു പ്രവര്‍ത്തിച്ചു നിന്‍റെ ചട്ടങ്ങളെ എനിക്ക് ഉപദേശിച്ചു തരേണമേ."},{"number":125,"verse":"ഞാന്‍ നിന്‍റെ ദാസന്‍ ആകുന്നു; നിന്‍റെ സാക്ഷ്യങ്ങളെ ഗ്രഹിപ്പാന്‍ എനിക്കു ബുദ്ധി നല്കേണമേ."},{"number":126,"verse":"യഹോവേ, ഇതു നിനക്കു പ്രവര്‍ത്തിപ്പാനുള്ള സമയമാകുന്നു; അവര്‍ നിന്‍റെ ന്യായപ്രമാണം ദുര്‍ബലമാക്കിയിരിക്കുന്നു."},{"number":127,"verse":"അതുകൊണ്ട് നിന്‍റെ കല്പനകള്‍ എനിക്കു പൊന്നിലും, തങ്കത്തിലും അധികം പ്രിയമാകുന്നു."},{"number":128,"verse":"ആകയാൽ നിന്‍റെ സകല പ്രമാണങ്ങളും ഒത്തതെന്ന് എണ്ണി, ഞാന്‍ സകല വ്യാജമാര്‍ഗത്തെയും വെറുക്കുന്നു. പേ"},{"number":129,"verse":"നിന്‍റെ സാക്ഷ്യങ്ങള്‍ അതിശയകരമാകയാൽ എന്‍റെ മനസ്സ് അവയെ പ്രമാണിക്കുന്നു."},{"number":130,"verse":"നിന്‍റെ വചനങ്ങളുടെ വികാശനം പ്രകാശപ്രദം ആകുന്നു; അത് അല്പബുദ്ധികളെ ബുദ്ധിമാന്മാരാക്കുന്നു."},{"number":131,"verse":"നിന്‍റെ കല്പനകള്‍ക്കായി വാഞ്ഛിക്കയാൽ ഞാന്‍ എന്‍റെ വായ് തുറന്നു കിഴയ്ക്കുന്നു."},{"number":132,"verse":"തിരുനാമത്തെ സ്നേഹിക്കുന്നവര്‍ക്കു ചെയ്യുന്നതുപോലെ നീ എങ്കലേക്കു തിരിഞ്ഞ് എന്നോടു കൃപ ചെയ്യേണമേ."},{"number":133,"verse":"എന്‍റെ കാലടികളെ നിന്‍റെ വചനത്തിൽ സ്ഥിരമാക്കേണമേ; യാതൊരു നീതികേടും എന്നെ ഭരിക്കരുതേ."},{"number":134,"verse":"മനുഷ്യന്‍റെ പീഡനത്തിൽനിന്ന് എന്നെ വിടുവിക്കേണമേ; എന്നാൽ ഞാന്‍ നിന്‍റെ പ്രമാണങ്ങളെ അനുസരിക്കും."},{"number":135,"verse":"അടിയന്‍റെമേൽ നിന്‍റെ മുഖം പ്രകാശിപ്പിച്ചു നിന്‍റെ ചട്ടങ്ങളെ എനിക്ക് ഉപദേശിച്ചു തരേണമേ."},{"number":136,"verse":"അവര്‍ നിന്‍റെ ന്യായപ്രമാണത്തെ അനുസരിക്കായ്കകൊണ്ട് എന്‍റെ കണ്ണിൽനിന്നു ജലനദികള്‍ ഒഴുകുന്നു. സാദെ"},{"number":137,"verse":"യഹോവേ, നീ നീതിമാനാകുന്നു; നിന്‍റെ വിധികള്‍ നേരുള്ളവ തന്നെ."},{"number":138,"verse":"നീ നീതിയോടും അത്യന്ത വിശ്വസ്തതയോടുംകൂടെ നിന്‍റെ സാക്ഷ്യങ്ങളെ കല്പിച്ചിരിക്കുന്നു."},{"number":139,"verse":"എന്‍റെ വൈരികള്‍ തിരുവചനങ്ങളെ മറക്കുന്നതുകൊണ്ട് എന്‍റെ എരിവ് എന്നെ സംഹരിക്കുന്നു."},{"number":140,"verse":"നിന്‍റെ വചനം അതിവിശുദ്ധമാകുന്നു. അതുകൊണ്ട് അടിയന് അതു പ്രിയമാകുന്നു."},{"number":141,"verse":"ഞാന്‍ അല്പനും നിന്ദിതനും ആകുന്നു; എങ്കിലും ഞാന്‍ നിന്‍റെ പ്രമാണങ്ങളെ മറക്കുന്നില്ല."},{"number":142,"verse":"നിന്‍റെ നീതി ശാശ്വതനീതിയും നിന്‍റെ ന്യായപ്രമാണം സത്യവുമാകുന്നു."},{"number":143,"verse":"കഷ്ടവും സങ്കടവും എന്നെ പിടിച്ചിരിക്കുന്നു; എങ്കിലും നിന്‍റെ കല്പനകള്‍ എന്‍റെ പ്രമോദമാകുന്നു."},{"number":144,"verse":"നിന്‍റെ സാക്ഷ്യങ്ങള്‍ എന്നേക്കും നീതിയുള്ളവ; ഞാന്‍ ജീവിച്ചിരിക്കേണ്ടതിന് എനിക്കു ബുദ്ധി നല്കേണമേ. കോഫ്"},{"number":145,"verse":"ഞാന്‍ പൂര്‍ണഹൃദയത്തോടെ വിളിച്ചപേക്ഷിക്കുന്നു; എനിക്ക് ഉത്തരം അരുളേണമേ; യഹോവേ, ഞാന്‍ നിന്‍റെ ചട്ടങ്ങളെ പ്രമാണിക്കും."},{"number":146,"verse":"ഞാന്‍ നിന്നെ വിളിച്ചപേക്ഷിക്കുന്നു; എന്നെ രക്ഷിക്കേണമേ; ഞാന്‍ നിന്‍റെ സാക്ഷ്യങ്ങളെ പ്രമാണിക്കും."},{"number":147,"verse":"ഞാന്‍ ഉദയത്തിനു മുമ്പേ എഴുന്നേറ്റു പ്രാര്‍ഥിക്കുന്നു; നിന്‍റെ വചനത്തിൽ ഞാന്‍ പ്രത്യാശ വയ്ക്കുന്നു."},{"number":148,"verse":"തിരുവചനം ധ്യാനിക്കേണ്ടതിന് എന്‍റെ കണ്ണ് യാമങ്ങളെ നോക്കിക്കൊണ്ടിരിക്കുന്നു."},{"number":149,"verse":"നിന്‍റെ ദയയ്ക്കു തക്കവണ്ണം എന്‍റെ അപേക്ഷ കേള്‍ക്കേണമേ; യഹോവേ, നിന്‍റെ ന്യായപ്രകാരം എന്നെ ജീവിപ്പിക്കേണമേ."},{"number":150,"verse":"ദുഷ്ടതയെ പിന്തുടരുന്നവര്‍ സമീപിച്ചിരിക്കുന്നു; നിന്‍റെ ന്യായപ്രമാണത്തോട് അവര്‍ അകന്നിരിക്കുന്നു."},{"number":151,"verse":"യഹോവേ, നീ സമീപസ്ഥനാകുന്നു; നിന്‍റെ കല്പനകളൊക്കെയും സത്യംതന്നെ."},{"number":152,"verse":"നിന്‍റെ സാക്ഷ്യങ്ങളെ നീ എന്നേക്കും സ്ഥാപിച്ചിരിക്കുന്നു എന്നു ഞാന്‍ പണ്ടുതന്നെ അറിഞ്ഞിരിക്കുന്നു. രേശ്"},{"number":153,"verse":"എന്‍റെ അരിഷ്ടത കടാക്ഷിച്ച് എന്നെ വിടുവിക്കേണമേ; ഞാന്‍ നിന്‍റെ ന്യായപ്രമാണത്തെ മറക്കുന്നില്ല."},{"number":154,"verse":"എന്‍റെ വ്യവഹാരം നടത്തി എന്നെ വീണ്ടെടുക്കേണമേ; നിന്‍റെ വാഗ്ദാനപ്രകാരം എന്നെ ജീവിപ്പിക്കേണമേ."},{"number":155,"verse":"രക്ഷ ദുഷ്ടന്മാരോട് അകന്നിരിക്കുന്നു; അവര്‍ നിന്‍റെ ചട്ടങ്ങളെ അന്വേഷിക്കുന്നില്ലല്ലോ."},{"number":156,"verse":"യഹോവേ, നിന്‍റെ കരുണ വലിയതാകുന്നു; നിന്‍റെ ന്യായപ്രകാരം എന്നെ ജീവിപ്പിക്കേണമേ."},{"number":157,"verse":"എന്നെ ഉപദ്രവിക്കുന്നവരും എന്‍റെ വൈരികളും വളരെയാകുന്നു; എങ്കിലും ഞാന്‍ നിന്‍റെ സാക്ഷ്യങ്ങളെ വിട്ടുമാറുന്നില്ല."},{"number":158,"verse":"ഞാന്‍ ദ്രോഹികളെ കണ്ടു വ്യസനിച്ചു; അവര്‍ നിന്‍റെ വചനം പ്രമാണിക്കുന്നില്ലല്ലോ."},{"number":159,"verse":"നിന്‍റെ പ്രമാണങ്ങള്‍ എനിക്ക് എത്ര പ്രിയം എന്നു കണ്ടു, യഹോവേ, നിന്‍റെ ദയയ്ക്കു തക്കവണ്ണം എന്നെ ജീവിപ്പിക്കേണമേ."},{"number":160,"verse":"നിന്‍റെ വചനത്തിന്‍റെ സാരം സത്യംതന്നെ; നിന്‍റെ നീതിയുള്ള വിധികളൊക്കെയും എന്നേക്കുമുള്ളവ. ശീന്‍"},{"number":161,"verse":"പ്രഭുക്കന്മാര്‍ വെറുതേ എന്നെ ഉപദ്രവിക്കുന്നു; എങ്കിലും നിന്‍റെ വചനം നിമിത്തം എന്‍റെ ഹൃദയം പേടിക്കുന്നു."},{"number":162,"verse":"വലിയ കൊള്ള കണ്ടുകിട്ടിയവനെപ്പോലെ ഞാന്‍ നിന്‍റെ വചനത്തിൽ ആനന്ദിക്കുന്നു."},{"number":163,"verse":"ഞാന്‍ ഭോഷ്കു പകച്ചു വെറുക്കുന്നു; നിന്‍റെ ന്യായപ്രമാണമോ എനിക്കു പ്രിയമാകുന്നു."},{"number":164,"verse":"നിന്‍റെ നീതിയുള്ള വിധികള്‍ നിമിത്തം ഞാന്‍ ദിവസം ഏഴു പ്രാവശ്യം നിന്നെ സ്തുതിക്കുന്നു."},{"number":165,"verse":"നിന്‍റെ ന്യായപ്രമാണത്തോടു പ്രിയം ഉള്ളവര്‍ക്കു മഹാസമാധാനം ഉണ്ട്; അവര്‍ക്കു വീഴ്ചയ്ക്കു സംഗതി ഏതുമില്ല."},{"number":166,"verse":"യഹോവേ, ഞാന്‍ നിന്‍റെ രക്ഷയിൽ പ്രത്യാശ വയ്ക്കുന്നു; നിന്‍റെ കല്പനകളെ ഞാന്‍ ആചരിക്കുന്നു."},{"number":167,"verse":"എന്‍റെ മനസ്സ് നിന്‍റെ സാക്ഷ്യങ്ങളെ പ്രമാണിക്കുന്നു; അവ എനിക്ക് അത്യന്തം പ്രിയമാകുന്നു."},{"number":168,"verse":"ഞാന്‍ നിന്‍റെ പ്രമാണങ്ങളെയും സാക്ഷ്യങ്ങളെയും പ്രമാണിക്കുന്നു; എന്‍റെ വഴികളെല്ലാം നിന്‍റെ മുമ്പാകെ ഇരിക്കുന്നു. തൌ"},{"number":169,"verse":"യഹോവേ, എന്‍റെ നിലവിളി തിരുസന്നിധിയിൽ വരുമാറാകട്ടെ; നിന്‍റെ വചനപ്രകാരം എനിക്കു ബുദ്ധി നല്കേണമേ."},{"number":170,"verse":"എന്‍റെ യാചന തിരുസന്നിധിയിൽ വരുമാറാകട്ടെ; നിന്‍റെ വാഗ്ദാനപ്രകാരം എന്നെ വിടുവിക്കേണമേ."},{"number":171,"verse":"നിന്‍റെ ചട്ടങ്ങളെ എനിക്ക് ഉപദേശിച്ചു തരുന്നതുകൊണ്ട് എന്‍റെ അധരങ്ങള്‍ സ്തുതി പൊഴിക്കട്ടെ."},{"number":172,"verse":"നിന്‍റെ കല്പനകളൊക്കെയും നീതിയായിരിക്കയാൽ എന്‍റെ നാവ് നിന്‍റെ വാഗ്ദാനത്തെക്കുറിച്ചു പാടട്ടെ."},{"number":173,"verse":"നിന്‍റെ കല്പനകളെ ഞാന്‍ തിരഞ്ഞെടുത്തിരിക്കയാൽ നിന്‍റെ കൈ എനിക്കു തുണയായിരിക്കട്ടെ."},{"number":174,"verse":"യഹോവേ, ഞാന്‍ നിന്‍റെ രക്ഷയ്ക്കായി വാഞ്ഛിക്കുന്നു; നിന്‍റെ ന്യായപ്രമാണം എന്‍റെ പ്രമോദം ആകുന്നു."},{"number":175,"verse":"നിന്നെ സ്തുതിക്കേണ്ടതിന് എന്‍റെ പ്രാണന്‍ ജീവിച്ചിരിക്കട്ടെ; നിന്‍റെ വിധികള്‍ എനിക്കു തുണയായിരിക്കട്ടെ."},{"number":176,"verse":"കാണാതെപോയ ആടുപോലെ ഞാന്‍ തെറ്റിപ്പോയിരിക്കുന്നു; അടിയനെ അന്വേഷിക്കേണമേ; നിന്‍റെ കല്പനകളെ ഞാന്‍ മറക്കുന്നില്ല."}]}
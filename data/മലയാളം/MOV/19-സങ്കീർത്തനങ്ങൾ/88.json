{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":88,"verses":[{"number":1,"verse":"ഒരു ഗീതം; കോരഹുപുത്രന്മാരുടെ ഒരു സങ്കീര്‍ത്തനം; സംഗീതപ്രമാണിക്ക്; മഹലത്ത്‍രാഗത്തിൽ പ്രതിഗാനത്തിനായി; എസ്രാഹ്യനായ ഹേമാന്‍റെ ഒരു ധ്യാനം. [1] എന്‍റെ രക്ഷയുടെ ദൈവമായ യഹോവേ, ഞാന്‍ രാവും പകലും തിരുസന്നിധിയിൽ നിലവിളിക്കുന്നു;"},{"number":2,"verse":"എന്‍റെ പ്രാര്‍ഥന നിന്‍റെ മുമ്പിൽ വരുമാറാകട്ടെ; എന്‍റെ നിലവിളിക്കു ചെവി ചായിക്കേണമേ."},{"number":3,"verse":"എന്‍റെ പ്രാണന്‍ കഷ്ടതകൊണ്ടു നിറഞ്ഞിരിക്കുന്നു; എന്‍റെ ജീവന്‍ പാതാളത്തോടു സമീപിക്കുന്നു."},{"number":4,"verse":"കുഴിയിൽ ഇറങ്ങുന്നവരുടെ കൂട്ടത്തിൽ എന്നെ എണ്ണിയിരിക്കുന്നു; ഞാന്‍ തുണയില്ലാത്ത മനുഷ്യനെപ്പോലെയാകുന്നു."},{"number":5,"verse":"ശവക്കുഴിയിൽ കിടക്കുന്ന ഹതന്മാരെപ്പോലെ എന്നെ മരിച്ചവരുടെ കൂട്ടത്തിൽ ഉപേക്ഷിച്ചിരിക്കുന്നു; അവരെ നീ പിന്നെ ഓര്‍ക്കുന്നില്ല; അവര്‍ നിന്‍റെ കൈയിൽനിന്ന് അറ്റുപോയിരിക്കുന്നു."},{"number":6,"verse":"നീ എന്നെ ഏറ്റവും താണ കുഴിയിലും ഇരുട്ടിലും ആഴങ്ങളിലും ഇട്ടിരിക്കുന്നു."},{"number":7,"verse":"നിന്‍റെ ക്രോധം എന്‍റെമേൽ ഭാരമായിരിക്കുന്നു. നിന്‍റെ എല്ലാ തിരകളുംകൊണ്ട് നീ എന്നെ വലച്ചിരിക്കുന്നു. സേലാ."},{"number":8,"verse":"എന്‍റെ പരിചയക്കാരെ നീ എന്നോട് അകറ്റി, എന്നെ അവര്‍ക്ക് വെറുപ്പാക്കിയിരിക്കുന്നു; പുറത്തിറങ്ങുവാന്‍ കഴിയാതവണ്ണം എന്നെ അടച്ചിരിക്കുന്നു."},{"number":9,"verse":"എന്‍റെ കണ്ണ് കഷ്ടത ഹേതുവായി ക്ഷയിച്ചുപോകുന്നു; യഹോവേ, ഞാന്‍ ദിവസംപ്രതിയും നിന്നെ വിളിച്ചപേക്ഷിക്കയും എന്‍റെ കൈകളെ നിങ്കലേക്കു മലര്‍ത്തുകയും ചെയ്യുന്നു."},{"number":10,"verse":"നീ മരിച്ചവര്‍ക്ക് അദ്ഭുതങ്ങള്‍ കാണിച്ചു കൊടുക്കുമോ? മൃതന്മാര്‍ എഴുന്നേറ്റു നിന്നെ സ്തുതിക്കുമോ? സേലാ."},{"number":11,"verse":"ശവക്കുഴിയിൽ നിന്‍റെ ദയയെയും വിനാശത്തിൽ നിന്‍റെ വിശ്വസ്തതയെയും വര്‍ണിക്കുമോ?"},{"number":12,"verse":"അന്ധകാരത്തിൽ നിന്‍റെ അദ്ഭുതങ്ങളും വിസ്മൃതിയുള്ള ദേശത്തു നിന്‍റെ നീതിയും വെളിപ്പെടുമോ?"},{"number":13,"verse":"എന്നാൽ യഹോവേ, ഞാന്‍ നിന്നോടു നിലവിളിക്കുന്നു; രാവിലെ എന്‍റെ പ്രാര്‍ഥന തിരുസന്നിധിയിൽ വരുന്നു."},{"number":14,"verse":"യഹോവേ, നീ എന്‍റെ പ്രാണനെ തള്ളിക്കളയുന്നതെന്തിന്? നിന്‍റെ മുഖത്തെ എനിക്കു മറച്ചുവയ്ക്കുന്നതും എന്തിന്?"},{"number":15,"verse":"ബാല്യംമുതൽ ഞാന്‍ അരിഷ്ടനും മരിപ്പാറായവനും ആകുന്നു; ഞാന്‍ നിന്‍റെ ഘോരത്വങ്ങളെ സഹിച്ചു വലഞ്ഞിരിക്കുന്നു."},{"number":16,"verse":"നിന്‍റെ ഉഗ്രകോപം എന്‍റെ മീതെ കവിഞ്ഞിരിക്കുന്നു; നിന്‍റെ ഘോരത്വങ്ങള്‍ എന്നെ സംഹരിച്ചിരിക്കുന്നു."},{"number":17,"verse":"അവ ഇടവിടാതെ വെള്ളംപോലെ എന്നെ ചുറ്റുന്നു; അവ ഒരുപോലെ എന്നെ വളയുന്നു."},{"number":18,"verse":"സ്നേഹിതനെയും കൂട്ടാളിയെയും നീ എന്നോടകറ്റിയിരിക്കുന്നു; എന്‍റെ പരിചയക്കാര്‍ അന്ധകാരമത്രേ."}]}
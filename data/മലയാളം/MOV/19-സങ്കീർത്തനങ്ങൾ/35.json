{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":35,"verses":[{"number":1,"verse":"ദാവീദിന്‍റെ ഒരു സങ്കീര്‍ത്തനം. [1] യഹോവേ, എന്നോടു വാദിക്കുന്നവരോടു വാദിക്കേണമേ; എന്നോടു പൊരുതുന്നവരോടു പൊരുതേണമേ."},{"number":2,"verse":"നീ പലകയും പരിചയും പിടിച്ച് എനിക്കു സഹായത്തിനായി എഴുന്നേല്ക്കേണമേ."},{"number":3,"verse":"നീ കുന്തം ഊരി എന്നെ പിന്തുടരുന്നവരുടെ വഴി അടച്ചുകളയേണമേ; ഞാന്‍ നിന്‍റെ രക്ഷയാകുന്നു എന്ന് എന്‍റെ പ്രാണനോടു പറയേണമേ."},{"number":4,"verse":"എനിക്കു ജീവഹാനി വരുത്തുവാന്‍ നോക്കുന്നവര്‍ക്കു ലജ്ജയും അപമാനവും വരട്ടെ; എനിക്ക് അനര്‍ഥം ചിന്തിക്കുന്നവര്‍ പിന്തിരിഞ്ഞു നാണിച്ചുപോകട്ടെ."},{"number":5,"verse":"അവര്‍ കാറ്റിനു മുമ്പിലെ പതിര്‍പോലെ ആകട്ടെ; യഹോവയുടെ ദൂതന്‍ അവരെ ഓടിക്കട്ടെ."},{"number":6,"verse":"അവരുടെ വഴി ഇരുട്ടും വഴുവഴുപ്പും ആകട്ടെ; യഹോവയുടെ ദൂതന്‍ അവരെ പിന്തുടരട്ടെ."},{"number":7,"verse":"കാരണം കൂടാതെ അവര്‍ എനിക്കായി വല ഒളിച്ചുവച്ചു; കാരണം കൂടാതെ അവര്‍ എന്‍റെ പ്രാണനായി കുഴി കുഴിച്ചിരിക്കുന്നു."},{"number":8,"verse":"അവന്‍ വിചാരിയാതെ അവന് അപായം ഭവിക്കട്ടെ; അവന്‍ ഒളിച്ചുവച്ച വലയിൽ അവന്‍ തന്നെ കുടുങ്ങട്ടെ; അവന്‍ അപായത്തിൽ അകപ്പെട്ടു പോകട്ടെ."},{"number":9,"verse":"എന്‍റെ ഉള്ളം യഹോവയിൽ ആനന്ദിക്കും; അവന്‍റെ രക്ഷയിൽ സന്തോഷിക്കും."},{"number":10,"verse":"യഹോവേ, നിനക്കു തുല്യന്‍ ആര്‍? എളിയവനെ തന്നിലും ബലമേറിയവന്‍റെ കൈയിൽനിന്നും എളിയവനും ദരിദ്രനുമായവനെ കവര്‍ച്ചക്കാരന്‍റെ കൈയിൽനിന്നും നീ രക്ഷിക്കുന്നു എന്ന് എന്‍റെ അസ്ഥികളൊക്കെയും പറയും."},{"number":11,"verse":"കള്ളസ്സാക്ഷികള്‍ എഴുന്നേറ്റു ഞാന്‍ അറിയാത്ത കാര്യം എന്നോടു ചോദിക്കുന്നു."},{"number":12,"verse":"അവര്‍ എനിക്കു നന്മയ്ക്കു പകരം തിന്മ ചെയ്ത് എന്‍റെ പ്രാണന് അനാഥത്വം വരുത്തുന്നു."},{"number":13,"verse":"ഞാനോ, അവര്‍ ദീനമായിക്കിടന്നപ്പോള്‍ രട്ടുടുത്തു; ഉപവാസംകൊണ്ടു ഞാന്‍ ആത്മതപനം ചെയ്തു; എന്‍റെ പ്രാര്‍ഥന എന്‍റെ മാര്‍വിടത്തിലേക്കു മടങ്ങിവന്നു."},{"number":14,"verse":"അവന്‍ എനിക്കു സ്നേഹിതനോ സഹോദരനോ എന്നപോലെ ഞാന്‍ പെരുമാറി; അമ്മയെക്കുറിച്ചു ദുഃഖിക്കുന്നവനെപ്പോലെ ഞാന്‍ ദുഃഖിച്ചു കുനിഞ്ഞുനടന്നു."},{"number":15,"verse":"അവരോ എന്‍റെ വീഴ്ചയിങ്കൽ സന്തോഷിച്ചു കൂട്ടംകൂടി; ഞാന്‍ അറിയാത്ത അധമന്മാര്‍ എനിക്കു വിരോധമായി കൂടിവന്നു. അവര്‍ ഇടവിടാതെ എന്നെ പഴിച്ചു പറഞ്ഞു."},{"number":16,"verse":"അടിയന്തരങ്ങളിൽ കോമാളികളായ വഷളന്മാരെപ്പോലെ അവര്‍ എന്‍റെ നേരേ പല്ലു കടിക്കുന്നു."},{"number":17,"verse":"കര്‍ത്താവേ, നീ എത്രത്തോളം നോക്കിക്കൊണ്ടിരിക്കും? അവരുടെ നാശത്തിൽനിന്ന് എന്‍റെ പ്രാണനെയും ബാലസിംഹങ്ങളുടെ വശത്തുനിന്ന് എന്‍റെ ജീവനെയും വിടുവിക്കേണമേ."},{"number":18,"verse":"ഞാന്‍ മഹാസഭയിൽ നിനക്കു സ്തോത്രം ചെയ്യും; ബഹുജനത്തിന്‍റെ മധ്യേ നിന്നെ സ്തുതിക്കും."},{"number":19,"verse":"വെറുതേ എനിക്കു ശത്രുക്കളായവര്‍ എന്നെക്കുറിച്ചു സന്തോഷിക്കരുതേ; കാരണംകൂടാതെ എന്നെ പകയ്ക്കുന്നവര്‍ കണ്ണിമയ്ക്കയുമരുതേ."},{"number":20,"verse":"അവര്‍ സമാധാനവാക്ക് സംസാരിക്കാതെ ദേശത്തിലെ സാധുക്കളുടെ നേരേ വ്യാജകാര്യങ്ങളെ നിരൂപിക്കുന്നു."},{"number":21,"verse":"അവര്‍ എന്‍റെ നേരേ വായ് പിളര്‍ന്നു: നന്നായി, ഞങ്ങള്‍ സ്വന്തകണ്ണാൽ കണ്ടു എന്നു പറഞ്ഞു."},{"number":22,"verse":"യഹോവേ, നീ കണ്ടുവല്ലോ; മൗനമായിരിക്കരുതേ; കര്‍ത്താവേ, എന്നോടകന്നിരിക്കരുതേ."},{"number":23,"verse":"എന്‍റെ ദൈവവും എന്‍റെ കര്‍ത്താവുമായുള്ളോവേ, ഉണര്‍ന്ന് എന്‍റെ ന്യായത്തിനും വ്യവഹാരത്തിനും ജാഗരിക്കേണമേ."},{"number":24,"verse":"എന്‍റെ ദൈവമായ യഹോവേ, നിന്‍റെ നീതിപ്രകാരം എനിക്കു ന്യായം പാലിച്ചുതരേണമേ; അവര്‍ എന്നെക്കുറിച്ചു സന്തോഷിക്കരുതേ."},{"number":25,"verse":"അവര്‍ തങ്ങളുടെ ഹൃദയത്തിൽ: നന്നായി, ഞങ്ങളുടെ ആഗ്രഹം സാധിച്ചു എന്നു പറയരുതേ; ഞങ്ങള്‍ അവനെ വിഴുങ്ങിക്കളഞ്ഞു എന്നും പറയരുതേ."},{"number":26,"verse":"എന്‍റെ അനര്‍ഥത്തിൽ സന്തോഷിക്കുന്നവര്‍ ഒരുപോലെ ലജ്ജിച്ചു ഭ്രമിച്ചുപോകട്ടെ; എന്‍റെ നേരേ വമ്പു പറയുന്നവര്‍ ലജ്ജയും അപമാനവും ധരിക്കട്ടെ."},{"number":27,"verse":"എന്‍റെ നീതിയിൽ പ്രസാദിക്കുന്നവര്‍ ഘോഷിച്ചാനന്ദിക്കട്ടെ; തന്‍റെ ദാസന്‍റെ ശ്രേയസ്സിൽ പ്രസാദിക്കുന്ന യഹോവ മഹത്ത്വമുള്ളവന്‍ എന്നിങ്ങനെ അവര്‍ എപ്പോഴും പറയട്ടെ."},{"number":28,"verse":"എന്‍റെ നാവ് നിന്‍റെ നീതിയെയും നാളെല്ലാം നിന്‍റെ സ്തുതിയെയും വര്‍ണിക്കും."}]}
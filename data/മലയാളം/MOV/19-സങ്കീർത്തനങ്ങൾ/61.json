{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":61,"verses":[{"number":1,"verse":"സംഗീതപ്രമാണിക്ക്; തന്ത്രിനാദത്തോടെ; ദാവീദിന്‍റെ ഒരു സങ്കീര്‍ത്തനം. [1] ദൈവമേ, എന്‍റെ നിലവിളി കേള്‍ക്കേണമേ; എന്‍റെ പ്രാര്‍ഥന ശ്രദ്ധിക്കേണമേ."},{"number":2,"verse":"എന്‍റെ ഹൃദയം ക്ഷീണിക്കുമ്പോള്‍ ഞാന്‍ ഭൂമിയുടെ അറ്റത്തുനിന്നു നിന്നെ വിളിച്ചപേക്ഷിക്കും; എനിക്ക് അത്യുന്നതമായ പാറയിങ്കലേക്ക് എന്നെ നടത്തേണമേ."},{"number":3,"verse":"നീ എനിക്കൊരു സങ്കേതവും ശത്രുവിന്‍റെ നേരേ ഉറപ്പുള്ള ഗോപുരവും ആയിരിക്കുന്നുവല്ലോ."},{"number":4,"verse":"ഞാന്‍ നിന്‍റെ കൂടാരത്തിൽ എന്നേക്കും വസിക്കും; നിന്‍റെ ചിറകിന്‍മറവിൽ ഞാന്‍ ശരണം പ്രാപിക്കും. സേലാ."},{"number":5,"verse":"ദൈവമേ, നീ എന്‍റെ നേര്‍ച്ചകളെ കേട്ടു, നിന്‍റെ നാമത്തെ ഭയപ്പെടുന്നവരുടെ അവകാശം എനിക്കു തന്നുമിരിക്കുന്നു."},{"number":6,"verse":"നീ രാജാവിന്‍റെ ആയുസ്സിനെ ദീര്‍ഘമാക്കും; അവന്‍റെ സംവത്സരങ്ങള്‍ തലമുറതലമുറയോളം ഇരിക്കും."},{"number":7,"verse":"അവന്‍ എന്നേക്കും ദൈവസന്നിധിയിൽ വസിക്കും; അവനെ പരിപാലിക്കേണ്ടതിനു ദയയും വിശ്വസ്തതയും കല്പിക്കേണമേ,"},{"number":8,"verse":"അങ്ങനെ ഞാന്‍ തിരുനാമത്തെ എന്നേക്കും കീര്‍ത്തിക്കയും എന്‍റെ നേര്‍ച്ചകളെ നാള്‍തോറും കഴിക്കയും ചെയ്യും."}]}
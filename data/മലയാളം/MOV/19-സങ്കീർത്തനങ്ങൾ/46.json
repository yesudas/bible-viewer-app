{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":46,"verses":[{"number":1,"verse":"സംഗീതപ്രമാണിക്ക്; കന്യകമാര്‍ എന്ന രാഗത്തിൽ കോരഹ്പുത്രന്മാരുടെ ഒരു സങ്കീര്‍ത്തനം. ഒരു ഗീതം. [1] ദൈവം നമ്മുടെ സങ്കേതവും ബലവും ആകുന്നു; കഷ്ടങ്ങളിൽ അവന്‍ ഏറ്റവും അടുത്ത തുണയായിരിക്കുന്നു."},{"number":2,"verse":"അതുകൊണ്ട് ഭൂമി മാറിപ്പോയാലും, പര്‍വതങ്ങള്‍ കുലുങ്ങി സമുദ്രമധ്യേ വീണാലും,"},{"number":3,"verse":"അതിലെ വെള്ളം ഇരച്ചു കലങ്ങിയാലും അതിന്‍റെ കോപംകൊണ്ട് പര്‍വതങ്ങള്‍ കുലുങ്ങിയാലും നാം ഭയപ്പെടുകയില്ല."},{"number":4,"verse":"ഒരു നദി ഉണ്ട്; അതിന്‍റെ തോടുകള്‍ ദൈവനഗരത്തെ, അത്യുന്നതന്‍റെ വിശുദ്ധനിവാസത്തെ തന്നെ, സന്തോഷിപ്പിക്കുന്നു."},{"number":5,"verse":"ദൈവം അതിന്‍റെ മധ്യേ ഉണ്ട്; അതു കുലുങ്ങിപ്പോകയില്ല; ദൈവം അതികാലത്തു തന്നെ അതിനെ സഹായിക്കും."},{"number":6,"verse":"ജാതികള്‍ ക്രുദ്ധിച്ചു; രാജ്യങ്ങള്‍ കുലുങ്ങി; അവന്‍ തന്‍റെ ശബ്ദം കേള്‍പ്പിച്ചു; ഭൂമി ഉരുകിപ്പോയി."},{"number":7,"verse":"സൈന്യങ്ങളുടെ യഹോവ നമ്മോടുകൂടെ ഉണ്ട്; യാക്കോബിന്‍റെ ദൈവം നമ്മുടെ ദുര്‍ഗം ആകുന്നു. സേലാ."},{"number":8,"verse":"വരുവിന്‍ യഹോവയുടെ പ്രവൃത്തികളെ നോക്കുവിന്‍; അവന്‍ ഭൂമിയിൽ എത്ര ശൂന്യത വരുത്തിയിരിക്കുന്നു!"},{"number":9,"verse":"അവന്‍ ഭൂമിയുടെ അറ്റംവരെയും യുദ്ധങ്ങളെ നിര്‍ത്തൽ ചെയ്യുന്നു; അവന്‍ വില്ലാടിച്ചു കുന്തം മുറിച്ചു രഥങ്ങളെ തീയിൽ ഇട്ടു ചുട്ടുകളയുന്നു."},{"number":10,"verse":"മിണ്ടാതിരുന്നു, ഞാന്‍ ദൈവമെന്ന് അറിഞ്ഞുകൊള്‍വിന്‍; ഞാന്‍ ജാതികളുടെ ഇടയിൽ ഉന്നതന്‍ ആകും; ഞാന്‍ ഭൂമിയിൽ ഉന്നതന്‍ ആകും."},{"number":11,"verse":"സൈന്യങ്ങളുടെ യഹോവ നമ്മോടുകൂടെയുണ്ട്; യാക്കോബിന്‍റെ ദൈവം നമ്മുടെ ദുര്‍ഗം ആകുന്നു. സേലാ."}]}
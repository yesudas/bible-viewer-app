{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":89,"verses":[{"number":1,"verse":"എസ്രാഹ്യനായ ഏഥാന്‍റെ ഒരു ധ്യാനം. [1] യഹോവയുടെ കൃപകളെക്കുറിച്ച് ഞാന്‍ എന്നേക്കും പാടും; തലമുറതലമുറയോളം എന്‍റെ വായ്കൊണ്ട് നിന്‍റെ വിശ്വസ്തതയെ അറിയിക്കും."},{"number":2,"verse":"ദയ എന്നേക്കും ഉറച്ചുനില്ക്കും എന്നു ഞാന്‍ പറയുന്നു; നിന്‍റെ വിശ്വസ്തതയെ നീ സ്വര്‍ഗത്തിൽ സ്ഥിരമാക്കിയിരിക്കുന്നു."},{"number":3,"verse":"എന്‍റെ വൃതനോട് ഞാന്‍ ഒരു നിയമവും എന്‍റെ ദാസനായ ദാവീദിനോടു സത്യവും ചെയ്തിരിക്കുന്നു."},{"number":4,"verse":"നിന്‍റെ സന്തതിയെ ഞാന്‍ എന്നേക്കും സ്ഥിരപ്പെടുത്തും; നിന്‍റെ സിംഹാസനത്തെ തലമുറതലമുറയോളം ഉറപ്പിക്കും. സേലാ."},{"number":5,"verse":"യഹോവേ, സ്വര്‍ഗം നിന്‍റെ അദ്ഭുതങ്ങളെയും വിശുദ്ധന്മാരുടെ സഭയിൽ നിന്‍റെ വിശ്വസ്തതയെയും സ്തുതിക്കും."},{"number":6,"verse":"സ്വര്‍ഗത്തിൽ യഹോവയോട് സദൃശനായവന്‍ ആര്‍? ദേവപുത്രന്മാരിൽ യഹോവയ്ക്കു തുല്യനായവന്‍ ആര്‍?"},{"number":7,"verse":"ദൈവം വിശുദ്ധന്മാരുടെ സംഘത്തിൽ ഏറ്റവും ഭയങ്കരനും അവന്‍റെ ചുറ്റുമുള്ള എല്ലാവര്‍ക്കും മീതെ ഭയപ്പെടുവാന്‍ യോഗ്യനും ആകുന്നു."},{"number":8,"verse":"സൈന്യങ്ങളുടെ ദൈവമായ യഹോവേ, നിന്നെപ്പോലെ ബലവാന്‍ ആരുള്ളൂ? യഹോവേ, നിന്‍റെ വിശ്വസ്തത നിന്നെ ചുറ്റിയിരിക്കുന്നു."},{"number":9,"verse":"നീ സമുദ്രത്തിന്‍റെ ഗര്‍വത്തെ അടക്കി വാഴുന്നു. അതിലെ തിരകള്‍ പൊങ്ങുമ്പോള്‍ നീ അവയെ അമര്‍ത്തുന്നു."},{"number":10,"verse":"നീ രഹബിനെ ഒരു ഹതനെപ്പോലെ തകര്‍ത്തു; നിന്‍റെ ബലമുള്ള ഭുജംകൊണ്ട് നിന്‍റെ ശത്രുക്കളെ ചിതറിച്ചുകളഞ്ഞു."},{"number":11,"verse":"ആകാശം നിനക്കുള്ളത്, ഭൂമിയും നിനക്കുള്ളത്; ഭൂതലവും അതിന്‍റെ പൂര്‍ണതയും നീ സ്ഥാപിച്ചിരിക്കുന്നു."},{"number":12,"verse":"ദക്ഷിണോത്തരദിക്കുകളെ നീ സൃഷ്‍ടിച്ചിരിക്കുന്നു; താബോറും ഹെര്‍മ്മോനും നിന്‍റെ നാമത്തിൽ ആനന്ദിക്കുന്നു;"},{"number":13,"verse":"നിനക്കു വീര്യമുള്ളൊരു ഭുജം ഉണ്ട്; നിന്‍റെ കൈ ബലമുള്ളതും നിന്‍റെ വലംകൈ ഉന്നതവും ആകുന്നു."},{"number":14,"verse":"നീതിയും ന്യായവും നിന്‍റെ സിംഹാസനത്തിന്‍റെ അടിസ്ഥാനമാകുന്നു; ദയയും വിശ്വസ്തതയും നിനക്കു മുമ്പായി നടക്കുന്നു."},{"number":15,"verse":"ജയഘോഷം അറിയുന്ന ജനത്തിനു ഭാഗ്യം; യഹോവേ, അവര്‍ നിന്‍റെ മുഖപ്രകാശത്തിൽ നടക്കും."},{"number":16,"verse":"അവര്‍ ഇടവിടാതെ നിന്‍റെ നാമത്തിൽ ഘോഷിച്ചുല്ലസിക്കുന്നു. നിന്‍റെ നീതിയിൽ അവര്‍ ഉയര്‍ന്നിരിക്കുന്നു."},{"number":17,"verse":"നീ അവരുടെ ബലത്തിന്‍റെ മഹത്ത്വമാകുന്നു; നിന്‍റെ പ്രസാദത്താൽ ഞങ്ങളുടെ കൊമ്പ് ഉയര്‍ന്നിരിക്കുന്നു."},{"number":18,"verse":"നമ്മുടെ പരിച യഹോവയ്ക്കുള്ളതും നമ്മുടെ രാജാവ് യിസ്രായേലിന്‍റെ പരിശുദ്ധനുള്ളവനും ആകുന്നു."},{"number":19,"verse":"അന്നു നീ ദര്‍ശനത്തിൽ നിന്‍റെ ഭക്തന്മാരോട് അരുളിച്ചെയ്തത്: ഞാന്‍ വീരനായ ഒരുത്തനു സഹായം നല്കുകയും ജനത്തിൽനിന്ന് ഒരു വൃതനെ ഉയര്‍ത്തുകയും ചെയ്തു."},{"number":20,"verse":"ഞാന്‍ എന്‍റെ ദാസനായ ദാവീദിനെ കണ്ടെത്തി; എന്‍റെ വിശുദ്ധതൈലംകൊണ്ട് അവനെ അഭിഷേകം ചെയ്തു."},{"number":21,"verse":"എന്‍റെ കൈ അവനോടുകൂടെ സ്ഥിരമായിരിക്കും; എന്‍റെ ഭുജം അവനെ ബലപ്പെടുത്തും."},{"number":22,"verse":"ശത്രു അവനെ തോല്പിക്കയില്ല; വഷളന്‍ അവനെ പീഡിപ്പിക്കയും ഇല്ല."},{"number":23,"verse":"ഞാന്‍ അവന്‍റെ വൈരികളെ അവന്‍റെ മുമ്പിൽ തകര്‍ക്കും; അവനെ പകയ്ക്കുന്നവരെ സംഹരിക്കും,"},{"number":24,"verse":"എന്നാൽ എന്‍റെ വിശ്വസ്തതയും ദയയും അവനോടുകൂടെ ഇരിക്കും; എന്‍റെ നാമത്തിൽ അവന്‍റെ കൊമ്പ് ഉയര്‍ന്നിരിക്കും."},{"number":25,"verse":"അവന്‍റെ കൈയെ ഞാന്‍ സമുദ്രത്തിന്മേലും അവന്‍റെ വലംകൈയെ നദികളുടെമേലും നീട്ടുമാറാക്കും."},{"number":26,"verse":"അവന്‍ എന്നോട്: നീ എന്‍റെ പിതാവ്, എന്‍റെ ദൈവം, എന്‍റെ രക്ഷയുടെ പാറ എന്നിങ്ങനെ വിളിച്ചുപറയും."},{"number":27,"verse":"ഞാന്‍ അവനെ ആദ്യജാതനും ഭൂരാജാക്കന്മാരിൽ ശ്രേഷ്ഠനുമാക്കും."},{"number":28,"verse":"ഞാന്‍ അവന് എന്‍റെ ദയയെ എന്നേക്കും കാണിക്കും; എന്‍റെ നിയമം അവന് സ്ഥിരമായി നില്ക്കും."},{"number":29,"verse":"ഞാന്‍ അവന്‍റെ സന്തതിയെ ശാശ്വതമായും അവന്‍റെ സിംഹാസനത്തെ ആകാശമുള്ള കാലത്തോളവും നിലനിര്‍ത്തും."},{"number":30,"verse":"അവന്‍റെ പുത്രന്മാര്‍ എന്‍റെ ന്യായപ്രമാണം ഉപേക്ഷിക്കയും എന്‍റെ വിധികളെ അനുസരിച്ചു നടക്കാതിരിക്കയും"},{"number":31,"verse":"എന്‍റെ ചട്ടങ്ങളെ ലംഘിക്കയും എന്‍റെ കല്പനകളെ പ്രമാണിക്കാതിരിക്കയും ചെയ്താൽ"},{"number":32,"verse":"ഞാന്‍ അവരുടെ ലംഘനത്തെ വടികൊണ്ടും അവരുടെ അകൃത്യത്തെ ദണ്ഡനംകൊണ്ടും സന്ദര്‍ശിക്കും."},{"number":33,"verse":"എങ്കിലും എന്‍റെ ദയയെ ഞാന്‍ അവങ്കൽനിന്നു നീക്കിക്കളകയില്ല; എന്‍റെ വിശ്വസ്തതയ്ക്ക് ഭംഗം വരുത്തുകയുമില്ല."},{"number":34,"verse":"ഞാന്‍ എന്‍റെ നിയമത്തെ ലംഘിക്കയോ എന്‍റെ അധരങ്ങളിൽനിന്നു പുറപ്പെട്ടതിനു ഭേദം വരുത്തുകയോ ചെയ്കയില്ല."},{"number":35,"verse":"ഞാന്‍ ഒരിക്കൽ എന്‍റെ വിശുദ്ധിയെക്കൊണ്ടു സത്യം ചെയ്തിരിക്കുന്നു; ദാവീദിനോട് ഞാന്‍ ഭോഷ്കു പറകയില്ല."},{"number":36,"verse":"അവന്‍റെ സന്തതി ശാശ്വതമായും അവന്‍റെ സിംഹാസനം എന്‍റെ മുമ്പിൽ സൂര്യനെപ്പോലെയും ഇരിക്കും."},{"number":37,"verse":"അതു ചന്ദ്രനെപ്പോലെയും ആകാശത്തിലെ വിശ്വസ്തസാക്ഷിയെപ്പോലെയും എന്നേക്കും സ്ഥിരമായിരിക്കും. സേലാ."},{"number":38,"verse":"എങ്കിലും നീ ഉപേക്ഷിച്ച് തള്ളിക്കളകയും നിന്‍റെ അഭിഷിക്തനോടു കോപിക്കയും ചെയ്തു."},{"number":39,"verse":"നിന്‍റെ ദാസനോടുള്ള നിയമത്തെ നീ വെറുത്തുകളഞ്ഞു; അവന്‍റെ കിരീടത്തെ നീ നിലത്തിട്ട് അശുദ്ധമാക്കിയിരിക്കുന്നു."},{"number":40,"verse":"നീ അവന്‍റെ വേലിയൊക്കെയും പൊളിച്ചു; അവന്‍റെ കോട്ടകളെയും ഇടിച്ചുകളഞ്ഞു."},{"number":41,"verse":"വഴിപോകുന്ന എല്ലാവരും അവനെ കൊള്ളയിടുന്നു; തന്‍റെ അയൽക്കാര്‍ക്ക് അവന്‍ നിന്ദ ആയിത്തീര്‍ന്നിരിക്കുന്നു."},{"number":42,"verse":"നീ അവന്‍റെ വൈരികളുടെ വലംകൈയെ ഉയര്‍ത്തി; അവന്‍റെ സകല ശത്രുക്കളെയും സന്തോഷിപ്പിച്ചു."},{"number":43,"verse":"അവന്‍റെ വാളിന്‍ വായ്ത്തലയെ നീ മടക്കി; യുദ്ധത്തിൽ അവനെ നില്ക്കുമാറാക്കിയതുമില്ല."},{"number":44,"verse":"അവന്‍റെ തേജസ്സിനെ നീ ഇല്ലാതാക്കി; അവന്‍റെ സിംഹാസനത്തെ നിലത്തു തള്ളിയിട്ടു."},{"number":45,"verse":"അവന്‍റെ യൗവനകാലത്തെ നീ ചുരുക്കി; നീ അവനെ ലജ്ജകൊണ്ടു മൂടിയിരിക്കുന്നു. സേലാ."},{"number":46,"verse":"യഹോവേ, നീ നിത്യം മറഞ്ഞുകളയുന്നതും നിന്‍റെ ക്രോധം തീപോലെ ജ്വലിക്കുന്നതും എത്രത്തോളം?"},{"number":47,"verse":"എന്‍റെ ആയുസ്സ് എത്ര ചുരുക്കം എന്ന് ഓര്‍ക്കേണമേ; എന്തു മിഥ്യാത്വത്തിനായി നീ മനുഷ്യപുത്രന്മാരെയൊക്കെയും സൃഷ്‍ടിച്ചു?"},{"number":48,"verse":"ജീവിച്ചിരുന്നു മരണം കാണാതെയിരിക്കുന്ന മനുഷ്യന്‍ ആര്‍? തന്‍റെ പ്രാണനെ പാതാളത്തിന്‍റെ കൈയിൽനിന്നു വിടുവിക്കുന്നവനും ആരുള്ളൂ? സേലാ."},{"number":49,"verse":"കര്‍ത്താവേ, നിന്‍റെ വിശ്വസ്തതയിൽ നീ ദാവീദിനോട് സത്യംചെയ്ത നിന്‍റെ പണ്ടത്തെ കൃപകള്‍ എവിടെ?"},{"number":50,"verse":"കര്‍ത്താവേ, അടിയങ്ങളുടെ നിന്ദ ഓര്‍ക്കേണമേ; എന്‍റെ മാര്‍വിടത്തിൽ ഞാന്‍ സകല മഹാജാതികളുടെയും നിന്ദ വഹിക്കുന്നതു തന്നെ."},{"number":51,"verse":"യഹോവേ, നിന്‍റെ ശത്രുക്കള്‍ നിന്ദിക്കുന്നുവല്ലോ. അവര്‍ നിന്‍റെ അഭിഷിക്തന്‍റെ കാലടികളെ നിന്ദിക്കുന്നു."},{"number":52,"verse":"യഹോവ എന്നെന്നേക്കും വാഴ്ത്തപ്പെടുമാറാകട്ടെ. ആമേന്‍, ആമേന്‍."}]}
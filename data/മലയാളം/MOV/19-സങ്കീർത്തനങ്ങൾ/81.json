{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":81,"verses":[{"number":1,"verse":"സംഗീതപ്രമാണിക്ക്; ഗഥ്യരാഗത്തിൽ; ആസാഫിന്‍റെ ഒരു സങ്കീര്‍ത്തനം. [1] നമ്മുടെ ബലമായ ദൈവത്തിന് ഘോഷിപ്പിന്‍; യാക്കോബിന്‍റെ ദൈവത്തിന് ആര്‍പ്പിടുവിന്‍."},{"number":2,"verse":"തപ്പും ഇമ്പമായുള്ള കിന്നരവും വീണയും എടുത്ത് സംഗീതം തുടങ്ങുവിന്‍."},{"number":3,"verse":"അമാവാസ്യയിലും നമ്മുടെ ഉത്സവദിവസമായ പൗര്‍ണമാസിയിലും കാഹളം ഊതുവിന്‍."},{"number":4,"verse":"ഇതു യിസ്രായേലിന് ഒരു ചട്ടവും യാക്കോബിന്‍ ദൈവത്തിന്‍റെ ഒരു പ്രമാണവും ആകുന്നു."},{"number":5,"verse":"മിസ്രയീംദേശത്തിന്‍റെ നേരേ പുറപ്പെട്ടപ്പോള്‍ ദൈവം അതു യോസേഫിന് ഒരു സാക്ഷ്യമായി നിയമിച്ചു; അവിടെ ഞാന്‍ അറിയാത്ത ഒരു ഭാഷ കേട്ടു."},{"number":6,"verse":"ഞാന്‍ അവന്‍റെ തോളിൽനിന്ന് ചുമടുനീക്കി; അവന്‍റെ കൈകള്‍ കുട്ട വിട്ടൊഴിഞ്ഞു."},{"number":7,"verse":"കഷ്ടകാലത്തു നീ വിളിച്ചു, ഞാന്‍ നിന്നെ വിടുവിച്ചു; ഇടിമുഴക്കത്തിന്‍റെ മറവിൽനിന്നു ഞാന്‍ നിനക്ക് ഉത്തരമരുളി; മെരീബാവെള്ളത്തിങ്കൽ ഞാന്‍ നിന്നെ പരീക്ഷിച്ചു. സേലാ."},{"number":8,"verse":"എന്‍റെ ജനമേ, കേള്‍ക്ക, ഞാന്‍ നിന്നോടു സാക്ഷ്യം പറയും. യിസ്രായേലേ, നീ എന്‍റെ വാക്കു കേട്ടെങ്കിൽ കൊള്ളായിരുന്നു."},{"number":9,"verse":"അന്യദൈവം നിനക്ക് ഉണ്ടാകരുത്; യാതൊരു അന്യദൈവത്തെയും നീ നമസ്കരിക്കരുത്."},{"number":10,"verse":"മിസ്രയീംദേശത്തുനിന്നു നിന്നെ കൊണ്ടുവന്ന യഹോവയായ ഞാന്‍ നിന്‍റെ ദൈവം ആകുന്നു; നിന്‍റെ വായ് വിസ്താരത്തിൽ തുറക്ക; ഞാന്‍ അതിനെ നിറയ്ക്കും."},{"number":11,"verse":"എന്നാൽ എന്‍റെ ജനം എന്‍റെ വാക്ക് കേട്ടനുസരിച്ചില്ല; യിസ്രായേൽ എന്നെ കൂട്ടാക്കിയതുമില്ല."},{"number":12,"verse":"അതുകൊണ്ട് അവര്‍ സ്വന്ത ആലോചന പ്രകാരം നടക്കേണ്ടതിന് ഞാന്‍ അവരെ ഹൃദയകാഠിന്യത്തിന് ഏല്പിച്ചുകളഞ്ഞു."},{"number":13,"verse":"അയ്യോ എന്‍റെ ജനം എന്‍റെ വാക്കു കേള്‍ക്കയും യിസ്രായേൽ എന്‍റെ വഴികളിൽ നടക്കയും ചെയ്തുവെങ്കിൽ കൊള്ളായിരുന്നു!"},{"number":14,"verse":"എന്നാൽ ഞാന്‍ വേഗത്തിൽ അവരുടെ ശത്രുക്കളെ കീഴടക്കുമായിരുന്നു; അവരുടെ വൈരികളുടെ നേരേ എന്‍റെ കൈ തിരിക്കുമായിരുന്നു."},{"number":15,"verse":"യഹോവയെ പകയ്ക്കുന്നവര്‍ അവന് കീഴടങ്ങുമായിരുന്നു; എന്നാൽ ഇവരുടെ ശുഭകാലം എന്നേക്കും നില്ക്കുമായിരുന്നു."},{"number":16,"verse":"അവന്‍ മേത്തരമായ കോതമ്പുകൊണ്ട് അവരെ പോഷിപ്പിക്കുമായിരുന്നു; ഞാന്‍ പാറയിൽനിന്നുള്ള തേന്‍കൊണ്ട് നിനക്ക് തൃപ്തി വരുത്തുമായിരുന്നു."}]}
{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":148,"verses":[{"number":1,"verse":"യഹോവയെ സ്തുതിപ്പിന്‍; സ്വര്‍ഗത്തിൽനിന്നു യഹോവയെ സ്തുതിപ്പിന്‍; ഉന്നതങ്ങളിൽ അവനെ സ്തുതിപ്പിന്‍."},{"number":2,"verse":"അവന്‍റെ സകല ദൂതന്മാരുമായുള്ളോരേ, അവനെ സ്തുതിപ്പിന്‍; അവന്‍റെ സര്‍വസൈന്യവുമേ, അവനെ സ്തുതിപ്പിന്‍;"},{"number":3,"verse":"സൂര്യചന്ദ്രന്മാരേ, അവനെ സ്തുതിപ്പിന്‍; പ്രകാശമുള്ള സകല നക്ഷത്രങ്ങളുമായുള്ളോവേ, അവനെ സ്തുതിപ്പിന്‍."},{"number":4,"verse":"സ്വര്‍ഗാധിസ്വര്‍ഗവും ആകാശത്തിനു മീതെയുള്ള വെള്ളവും ആയുള്ളോവേ, അവനെ സ്തുതിപ്പിന്‍."},{"number":5,"verse":"അവന്‍ കല്പിച്ചിട്ട് അവ സൃഷ്‍ടിക്കപ്പെട്ടിരിക്കയാൽ അവ യഹോവയുടെ നാമത്തെ സ്തുതിക്കട്ടെ."},{"number":6,"verse":"അവന്‍ അവയെ സദാകാലത്തേക്കും സ്ഥിരമാക്കി; ലംഘിക്കരുതാത്ത ഒരു നിയമം വച്ചുമിരിക്കുന്നു."},{"number":7,"verse":"തിമിംഗലങ്ങളും എല്ലാ ആഴികളുമായുള്ളോവേ, ഭൂമിയിൽനിന്നു യഹോവയെ സ്തുതിപ്പിന്‍."},{"number":8,"verse":"തീയും കന്മഴയും ഹിമവും ആവിയും, അവന്‍റെ വചനം അനുഷ്ഠിക്കുന്ന കൊടുങ്കാറ്റും,"},{"number":9,"verse":"പര്‍വതങ്ങളും സകല കുന്നുകളും, ഫലവൃക്ഷങ്ങളും സകല ദേവദാരുക്കളും,"},{"number":10,"verse":"മൃഗങ്ങളും സകല കന്നുകാലികളും, ഇഴജന്തുക്കളും പറവജാതികളും,"},{"number":11,"verse":"ഭൂമിയിലെ രാജാക്കന്മാരും സകല വംശങ്ങളും, ഭൂമിയിലെ പ്രഭുക്കന്മാരും സകല ന്യായാധിപന്മാരും,"},{"number":12,"verse":"യുവാക്കളും യുവതികളും, വൃദ്ധന്മാരും ബാലന്മാരും,"},{"number":13,"verse":"ഇവരൊക്കെയും യഹോവയുടെ നാമത്തെ സ്തുതിക്കട്ടെ; അവന്‍റെ നാമം മാത്രം ഉയര്‍ന്നിരിക്കുന്നത്. അവന്‍റെ മഹത്ത്വം ഭൂമിക്കും ആകാശത്തിനും മേലായിരിക്കുന്നു."},{"number":14,"verse":"തന്നോട് അടുത്തിരിക്കുന്ന ജനമായി യിസ്രായേൽമക്കളായ തന്‍റെ സകല ഭക്തന്മാര്‍ക്കും പുകഴ്ചയായി അവന്‍ സ്വജനത്തിന് ഒരു കൊമ്പിനെ ഉയര്‍ത്തിയിരിക്കുന്നു. യഹോവയെ സ്തുതിപ്പിന്‍."}]}
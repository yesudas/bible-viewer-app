{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":68,"verses":[{"number":1,"verse":"സംഗീതപ്രമാണിക്ക്; ദാവീദിന്‍റെ ഒരു സങ്കീര്‍ത്തനം; ഒരു ഗീതം. [1] ദൈവം എഴുന്നേല്ക്കുന്നു; അവന്‍റെ ശത്രുക്കള്‍ ചിതറിപ്പോകുന്നു; അവനെ പകയ്ക്കുന്നവരും അവന്‍റെ മുമ്പിൽനിന്ന് ഓടിപ്പോകുന്നു."},{"number":2,"verse":"പുക പതറിപ്പോകുന്നതുപോലെ നീ അവരെ പതറിക്കുന്നു; തീയിങ്കൽ മെഴുക് ഉരുകുന്നതുപോലെ ദുഷ്ടന്മാര്‍ ദൈവസന്നിധിയിൽ നശിക്കുന്നു."},{"number":3,"verse":"എങ്കിലും നീതിമാന്മാര്‍ സന്തോഷിച്ചു ദൈവസന്നിധിയിൽ ഉല്ലസിക്കും; അതേ, അവര്‍ സന്തോഷത്തോടെ ആനന്ദിക്കും."},{"number":4,"verse":"ദൈവത്തിനു പാടുവിന്‍, അവന്‍റെ നാമത്തിനു സ്തുതി പാടുവിന്‍; മരുഭൂമിയിൽക്കൂടി വാഹനമേറി വരുന്നവനു വഴി നിരത്തുവിന്‍; യാഹ് എന്നാകുന്നു അവന്‍റെ നാമം; അവന്‍റെ മുമ്പിൽ ഉല്ലസിപ്പിന്‍."},{"number":5,"verse":"ദൈവം തന്‍റെ വിശുദ്ധനിവാസത്തിൽ അനാഥന്മാര്‍ക്കു പിതാവും വിധവമാര്‍ക്കു ന്യായപാലകനും ആകുന്നു."},{"number":6,"verse":"ദൈവം ഏകാകികളെ കുടുംബത്തിൽ വസിക്കുമാറാക്കുന്നു; അവന്‍ ബദ്ധന്മാരെ വിടുവിച്ചു സൗഭാഗ്യത്തിലാക്കുന്നു; എന്നാൽ മത്സരികള്‍ വരണ്ട ദേശത്തു പാര്‍ക്കും."},{"number":7,"verse":"ദൈവമേ, നീ നിന്‍റെ ജനത്തിനു മുമ്പായി പുറപ്പെട്ടു മരുഭൂമിയിൽക്കൂടി നടകൊണ്ടപ്പോള്‍- സേലാ."},{"number":8,"verse":"ഭൂമി കുലുങ്ങി, ആകാശം ദൈവസന്നിധിയിൽ പൊഴിഞ്ഞു; ഈ സീനായി യിസ്രായേലിന്‍റെ ദൈവമായ ദൈവത്തിന്‍റെ മുമ്പിൽ കുലുങ്ങിപ്പോയി."},{"number":9,"verse":"ദൈവമേ, നീ ധാരാളം മഴ പെയ്യിച്ചു ക്ഷീണിച്ചിരുന്ന നിന്‍റെ അവകാശത്തെ തണുപ്പിച്ചു."},{"number":10,"verse":"നിന്‍റെ കൂട്ടം അതിൽ പാര്‍ത്തു; ദൈവമേ, നിന്‍റെ ദയയാൽ നീ അത് എളിയവര്‍ക്കുവേണ്ടി ഒരുക്കിവച്ചു."},{"number":11,"verse":"കര്‍ത്താവ് ആജ്ഞ കൊടുക്കുന്നു; സുവാര്‍ത്താദൂതികള്‍ വലിയൊരു ഗണമാകുന്നു."},{"number":12,"verse":"സൈന്യങ്ങളുടെ രാജാക്കന്മാര്‍ ഓടുന്നു, ഓടുന്നു; വീട്ടിൽ പാര്‍ക്കുന്നവള്‍ കവര്‍ച്ച പങ്കിടുന്നു."},{"number":13,"verse":"നിങ്ങള്‍ തൊഴുത്തുകളുടെ ഇടയിൽ കിടക്കുമ്പോള്‍ പ്രാവിന്‍റെ ചിറകു വെള്ളികൊണ്ടും അതിന്‍റെ തൂവലുകള്‍ പൈമ്പൊന്നുകൊണ്ടും പൊതിഞ്ഞിരിക്കുന്നതുപോലെ ആകുന്നു."},{"number":14,"verse":"സര്‍വശക്തന്‍ അവിടെ രാജാക്കന്മാരെ ചിതറിച്ചപ്പോള്‍ സല്മോനിൽ ഹിമം പെയ്യുകയായിരുന്നു."},{"number":15,"verse":"ബാശാന്‍പര്‍വതം ദൈവത്തിന്‍റെ പര്‍വതം ആകുന്നു; ബാശാന്‍പര്‍വതം കൊടുമുടികളേറിയ പര്‍വതം ആകുന്നു."},{"number":16,"verse":"കൊടുമുടികളേറിയ പര്‍വതങ്ങളേ, ദൈവം വസിപ്പാന്‍ ഇച്ഛിച്ചിരിക്കുന്ന പര്‍വതത്തെ നിങ്ങള്‍ സ്പര്‍ധിച്ചുനോക്കുന്നത് എന്ത്? യഹോവ അതിൽ എന്നേക്കും വസിക്കും."},{"number":17,"verse":"ദൈവത്തിന്‍റെ രഥങ്ങള്‍ ആയിരമായിരവും കോടി കോടിയുമാകുന്നു; കര്‍ത്താവ് അവരുടെ ഇടയിൽ, സീനായിൽ, വിശുദ്ധമന്ദിരത്തിൽ തന്നെ."},{"number":18,"verse":"നീ ഉയരത്തിലേക്കു കയറി, ബദ്ധന്മാരെ പിടിച്ചുകൊണ്ടുപോയി; യാഹ് എന്ന ദൈവം അവിടെ വസിക്കേണ്ടതിനു നീ മനുഷ്യരോടു, മത്സരികളോടു തന്നെ, കാഴ്ച വാങ്ങിയിരിക്കുന്നു."},{"number":19,"verse":"നമ്മുടെ രക്ഷയാകുന്ന ദൈവമായി, നാള്‍തോറും നമ്മുടെ ഭാരങ്ങളെ ചുമക്കുന്ന കര്‍ത്താവു വാഴ്ത്തപ്പെടുമാറാകട്ടെ. സേലാ."},{"number":20,"verse":"ദൈവം നമുക്ക് ഉദ്ധാരണങ്ങളുടെ ദൈവം ആകുന്നു; മരണത്തിൽനിന്നുള്ള നീക്കുപോക്കുകള്‍ കര്‍ത്താവായ യഹോവയ്ക്കുള്ളവ തന്നെ."},{"number":21,"verse":"അതേ, ദൈവം തന്‍റെ ശത്രുക്കളുടെ തലയും തന്‍റെ അകൃത്യത്തിൽ നടക്കുന്നവന്‍റെ രോമമുള്ള നെറുകയും തകര്‍ത്തുകളയും."},{"number":22,"verse":"നീ നിന്‍റെ ശത്രുക്കളുടെ രക്തത്തിൽ കാൽ മുക്കേണ്ടതിനും അവരുടെ മാംസത്തിൽ നിന്‍റെ നായ്ക്കളുടെ നാവിന് ഓഹരി കിട്ടേണ്ടതിനും"},{"number":23,"verse":"ഞാന്‍ അവരെ ബാശാനിൽനിന്നു മടക്കിവരുത്തും; സമുദ്രത്തിന്‍റെ ആഴങ്ങളിൽനിന്ന് അവരെ മടക്കിവരുത്തും."},{"number":24,"verse":"ദൈവമേ, അവര്‍ നിന്‍റെ എഴുന്നള്ളത്തു കണ്ടു; എന്‍റെ ദൈവവും രാജാവുമായവന്‍റെ വിശുദ്ധമന്ദിരത്തേക്കുള്ള എഴുന്നള്ളത്തു തന്നെ."},{"number":25,"verse":"സംഗീതക്കാര്‍ മുമ്പിൽ നടന്നു; വീണക്കാര്‍ പിമ്പിൽ നടന്നു; തപ്പുകൊട്ടുന്ന കന്യകമാര്‍ ഇരുപുറവും നടന്നു."},{"number":26,"verse":"യിസ്രായേലിന്‍റെ ഉറവിൽനിന്നുള്ളോരേ, സഭായോഗങ്ങളിൽ നിങ്ങള്‍ കര്‍ത്താവായ ദൈവത്തെ വാഴ്ത്തുവിന്‍."},{"number":27,"verse":"അവിടെ അവരുടെ നായകനായ ചെറിയ ബെന്യാമീനും യെഹൂദാപ്രഭുക്കന്മാരും അവരുടെ സംഘവും സെബൂലൂന്‍പ്രഭുക്കന്മാരും നഫ്താലി പ്രഭുക്കന്മാരും ഉണ്ട്."},{"number":28,"verse":"നിന്‍റെ ദൈവം നിനക്കു ബലം കല്പിച്ചിരിക്കുന്നു; ദൈവമേ, നീ ഞങ്ങള്‍ക്കുവേണ്ടി പ്രവര്‍ത്തിച്ചതു സ്ഥിരപ്പെടുത്തേണമേ."},{"number":29,"verse":"യെരൂശലേമിലുള്ള നിന്‍റെ മന്ദിരംനിമിത്തം രാജാക്കന്മാര്‍ നിനക്കു കാഴ്ച കൊണ്ടുവരും."},{"number":30,"verse":"ഞാങ്ങണയുടെ ഇടയിലെ ദുഷ്ടജന്തുവിനെയും ജാതികള്‍ വെള്ളിവാളങ്ങളോടുകൂടെ വന്നു കീഴടങ്ങുംവരെ അവരുടെ കാളക്കൂട്ടത്തെയും പശുക്കിടാക്കളെയും ശാസിക്കേണമേ; യുദ്ധതല്പരന്മാരായ ജാതികളെ ചിതറിക്കേണമേ."},{"number":31,"verse":"മിസ്രയീമിൽനിന്നു മഹത്തുക്കള്‍ വരും; കൂശ് വേഗത്തിൽ തന്‍റെ കൈകളെ ദൈവത്തിങ്കലേക്കു നീട്ടും."},{"number":32,"verse":"ഭൂമിയിലെ രാജ്യങ്ങളേ, ദൈവത്തിനു പാട്ടു പാടുവിന്‍; കര്‍ത്താവിനു കീര്‍ത്തനം ചെയ്‍വിന്‍. സേലാ."},{"number":33,"verse":"പുരാതന സ്വര്‍ഗാധിസ്വര്‍ഗങ്ങളിൽ വാഹനമേറുന്നവനു പാടുവിന്‍! ഇതാ, അവന്‍ തന്‍റെ ശബ്ദത്തെ, ബലമേറിയൊരു ശബ്ദത്തെ കേള്‍പ്പിക്കുന്നു."},{"number":34,"verse":"ദൈവത്തിനു ശക്തി കൊടുപ്പിന്‍; അവന്‍റെ മഹിമ യിസ്രായേലിന്മേലും അവന്‍റെ ബലം മേഘങ്ങളിലും വിളങ്ങുന്നു."},{"number":35,"verse":"ദൈവമേ, നിന്‍റെ വിശുദ്ധമന്ദിരത്തിൽനിന്ന് നീ ഭയങ്കരനായി വിളങ്ങുന്നു; യിസ്രായേലിന്‍റെ ദൈവം തന്‍റെ ജനത്തിനു ശക്തിയും ബലവും കൊടുക്കുന്നു. ദൈവം വാഴ്ത്തപ്പെടുമാറാകട്ടെ."}]}
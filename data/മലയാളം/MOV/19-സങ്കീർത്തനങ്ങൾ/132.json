{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":132,"verses":[{"number":1,"verse":"ആരോഹണഗീതം. [1] യഹോവേ, ദാവീദിനെയും അവന്‍റെ സകല കഷ്ടതയെയും ഓര്‍ക്കേണമേ."},{"number":2,"verse":"അവന്‍ യഹോവയോടു സത്യം ചെയ്തു യാക്കോബിന്‍റെ വല്ലഭനു നേര്‍ന്നത് എന്തെന്നാൽ:"},{"number":3,"verse":"ഞാന്‍ യഹോവയ്ക്ക് ഒരു സ്ഥലം, യാക്കോബിന്‍റെ വല്ലഭന് ഒരു നിവാസം കണ്ടെത്തുംവരെ"},{"number":4,"verse":"ഞാന്‍ എന്‍റെ കൂടാരവീട്ടിൽ കടക്കയില്ല; എന്‍റെ ശയ്യമേൽ കയറി കിടക്കുകയുമില്ല."},{"number":5,"verse":"ഞാന്‍ എന്‍റെ കണ്ണിന് ഉറക്കവും എന്‍റെ കണ്‍പോളയ്ക്ക് മയക്കവും കൊടുക്കയില്ല."},{"number":6,"verse":"നാം എഫ്രാത്തയിൽ അതിനെക്കുറിച്ചു കേട്ടു വനപ്രദേശത്ത് അതിനെ കണ്ടെത്തിയല്ലോ."},{"number":7,"verse":"നാം അവന്‍റെ തിരുനിവാസത്തിലേക്കു ചെന്ന് അവന്‍റെ പാദപീഠത്തിങ്കൽ നമസ്കരിക്കുക."},{"number":8,"verse":"യഹോവേ, നീ നിന്‍റെ ബലത്തിന്‍റെ പെട്ടകവുമായി നിന്‍റെ വിശ്രാമത്തിലേക്ക് എഴുന്നള്ളേണമേ."},{"number":9,"verse":"നിന്‍റെ പുരോഹിതന്മാര്‍ നീതി ധരിക്കയും നിന്‍റെ ഭക്തന്മാര്‍ ഘോഷിച്ചുല്ലസിക്കയും ചെയ്യട്ടെ."},{"number":10,"verse":"നിന്‍റെ ദാസനായ ദാവീദിന്‍നിമിത്തം നിന്‍റെ അഭിഷിക്തന്‍റെ മുഖത്തെ തിരിച്ചുകളയരുതേ."},{"number":11,"verse":"ഞാന്‍ നിന്‍റെ ഉദരഫലത്തെ നിന്‍റെ സിംഹാസനത്തിൽ ഇരുത്തുമെന്നും"},{"number":12,"verse":"നിന്‍റെ മക്കള്‍ എന്‍റെ നിയമത്തെയും ഞാന്‍ അവര്‍ക്ക് ഉപദേശിച്ച സാക്ഷ്യത്തെയും പ്രമാണിക്കുമെങ്കിൽ അവരുടെ മക്കളും എന്നേക്കും നിന്‍റെ സിംഹാസനത്തിൽ ഇരിക്കും എന്നും യഹോവ ദാവീദിനോട് ആണയിട്ടു സത്യം; അവന്‍ അതിൽനിന്നു മാറുകയില്ല."},{"number":13,"verse":"യഹോവ സീയോനെ തിരഞ്ഞെടുക്കയും അതിനെ തന്‍റെ വാസസ്ഥലമായി ഇച്ഛിക്കയും ചെയ്തു."},{"number":14,"verse":"അത് എന്നേക്കും എന്‍റെ വിശ്രാമം ആകുന്നു; ഞാന്‍ അതിനെ ഇച്ഛിച്ചിരിക്കയാൽ ഞാന്‍ അവിടെ വസിക്കും."},{"number":15,"verse":"അതിലെ ആഹാരം ഞാന്‍ സമൃദ്ധിയായി അനുഗ്രഹിക്കും; അതിലെ ദരിദ്രന്മാര്‍ക്ക് അപ്പംകൊണ്ടു തൃപ്തിവരുത്തും."},{"number":16,"verse":"അതിലെ പുരോഹിതന്മാരെയും രക്ഷ ധരിപ്പിക്കും; അതിലെ ഭക്തന്മാര്‍ ഘോഷിച്ചുല്ലസിക്കും."},{"number":17,"verse":"അവിടെ ഞാന്‍ ദാവീദിന് ഒരു കൊമ്പു മുളപ്പിക്കും; എന്‍റെ അഭിഷിക്തന് ഒരു ദീപം ഒരുക്കീട്ടുമുണ്ട്."},{"number":18,"verse":"ഞാന്‍ അവന്‍റെ ശത്രുക്കളെ ലജ്ജ ധരിപ്പിക്കും; അവന്‍റെ തലയിലോ കിരീടം ശോഭിക്കും."}]}
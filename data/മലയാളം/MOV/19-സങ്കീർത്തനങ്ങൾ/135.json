{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":135,"verses":[{"number":1,"verse":"യഹോവയെ സ്തുതിപ്പിന്‍; യഹോവയുടെ നാമത്തെ സ്തുതിപ്പിന്‍; യഹോവയുടെ ദാസന്മാരേ, അവനെ സ്തുതിപ്പിന്‍."},{"number":2,"verse":"യഹോവയുടെ ആലയത്തിലും നമ്മുടെ ദൈവത്തിന്‍റെ ആലയത്തിന്‍ പ്രാകാരങ്ങളിലും നില്ക്കുന്നവരേ,"},{"number":3,"verse":"യഹോവയെ സ്തുതിപ്പിന്‍; യഹോവ നല്ലവന്‍ അല്ലോ; അവന്‍റെ നാമത്തിനു കീര്‍ത്തനം ചെയ്‍വിന്‍; അതു മനോഹരമല്ലോ."},{"number":4,"verse":"യഹോവ യാക്കോബിനെ തനിക്കായിട്ടും യിസ്രായേലിനെ തന്‍റെ നിക്ഷേപമായിട്ടും തിരഞ്ഞെടുത്തിരിക്കുന്നു."},{"number":5,"verse":"യഹോവ വലിയവന്‍ എന്നും നമ്മുടെ കര്‍ത്താവു സകല ദേവന്മാരിലും ശ്രേഷ്ഠന്‍ എന്നും ഞാന്‍ അറിയുന്നു."},{"number":6,"verse":"ആകാശത്തിലും ഭൂമിയിലും സമുദ്രങ്ങളിലും എല്ലാ ആഴങ്ങളിലും യഹോവ തനിക്കിഷ്ടമുള്ളതൊക്കെയും ചെയ്യുന്നു."},{"number":7,"verse":"അവന്‍ ഭൂമിയുടെ അറ്റത്തുനിന്നു നീരാവി പൊങ്ങുമാറാക്കുന്നു; അവന്‍ മഴയ്ക്കായി മിന്നലുകളെ ഉണ്ടാക്കുന്നു; തന്‍റെ ഭണ്ഡാരങ്ങളിൽനിന്നു കാറ്റു പുറപ്പെടുവിക്കുന്നു."},{"number":8,"verse":"അവന്‍ മിസ്രയീമിലെ കടിഞ്ഞൂലുകളെ, മനുഷ്യരെയും മൃഗങ്ങളെയും ഒരുപോലെ സംഹരിച്ചു."},{"number":9,"verse":"മിസ്രയീമേ, നിന്‍റെ മധ്യേ അവന്‍ ഫറവോന്‍റെമേലും അവന്‍റെ സകല ഭൃത്യന്മാരുടെമേലും അടയാളങ്ങളും അദ്ഭുതങ്ങളും അയച്ചു."},{"number":10,"verse":"അവന്‍ വലിയ ജാതികളെ സംഹരിച്ചു; ബലമുള്ള രാജാക്കന്മാരെ നിഗ്രഹിച്ചു."},{"number":11,"verse":"അമോര്യരുടെ രാജാവായ സീഹോനെയും ബാശാന്‍രാജാവായ ഓഗിനെയും സകല കനാന്യരാജ്യങ്ങളെയുംതന്നെ."},{"number":12,"verse":"അവരുടെ ദേശത്തെ അവന്‍ അവകാശമായിട്ട്, തന്‍റെ ജനമായ യിസ്രായേലിന് അവകാശമായിട്ടു കൊടുത്തു."},{"number":13,"verse":"യഹോവേ, നിന്‍റെ നാമം ശാശ്വതമായും യഹോവേ, നിന്‍റെ ജ്ഞാപകം തലമുറതലമുറയായും ഇരിക്കുന്നു."},{"number":14,"verse":"യഹോവ തന്‍റെ ജനത്തിനു ന്യായപാലനം ചെയ്യും; അവന്‍ തന്‍റെ ദാസന്മാരോടു സഹതപിക്കും."},{"number":15,"verse":"ജാതികളുടെ വിഗ്രഹങ്ങള്‍ പൊന്നും വെള്ളിയും മനുഷ്യരുടെ കൈവേലയും ആകുന്നു."},{"number":16,"verse":"അവയ്ക്കു വായുണ്ടെങ്കിലും സംസാരിക്കുന്നില്ല; കണ്ണുണ്ടെങ്കിലും കാണുന്നില്ല;"},{"number":17,"verse":"അവയ്ക്കു ചെവിയുണ്ടെങ്കിലും കേള്‍ക്കുന്നില്ല; അവയുടെ വായിൽ ശ്വാസവുമില്ല."},{"number":18,"verse":"അവയെ ഉണ്ടാക്കുന്നവര്‍ അവയെപ്പോലെയാകുന്നു; അവയിൽ ആശ്രയിക്കുന്ന ഏവനും അങ്ങനെ തന്നെ."},{"number":19,"verse":"യിസ്രായേൽഗൃഹമേ, യഹോവയെ വാഴ്ത്തുക; അഹരോന്‍റെഗൃഹമേ, യഹോവയെ വാഴ്ത്തുക."},{"number":20,"verse":"ലേവിഗൃഹമേ, യഹോവയെ വാഴ്ത്തുക; യഹോവാഭക്തന്മാരേ, യഹോവയെ വാഴ്ത്തുവിന്‍."},{"number":21,"verse":"യെരൂശലേമിൽ അധിവസിക്കുന്ന യഹോവ സീയോനിൽനിന്നു വാഴ്ത്തപ്പെടുമാറാകട്ടെ. യഹോവയെ സ്തുതിപ്പിന്‍."}]}
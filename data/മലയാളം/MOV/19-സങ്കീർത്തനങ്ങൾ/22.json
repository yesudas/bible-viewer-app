{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":22,"verses":[{"number":1,"verse":"സംഗീതപ്രമാണിക്ക്; ഉഷസ്സിന്‍ മാന്‍പേട എന്ന രാഗത്തിൽ; ദാവീദിന്‍റെ ഒരു സങ്കീര്‍ത്തനം. [1] എന്‍റെ ദൈവമേ, എന്‍റെ ദൈവമേ, നീ എന്നെ കൈവിട്ടതെന്ത്? എന്നെ രക്ഷിക്കാതെയും എന്‍റെ ഞരക്കത്തിന്‍റെ വാക്കുകള്‍ കേള്‍ക്കാതെയും അകന്നു നില്ക്കുന്നതെന്ത്?"},{"number":2,"verse":"എന്‍റെ ദൈവമേ, ഞാന്‍ പകൽസമയത്തു വിളിക്കുന്നു; എങ്കിലും നീ ഉത്തരമരുളുന്നില്ല; രാത്രികാലത്തും ഞാന്‍ വിളിക്കുന്നു; എനിക്ക് ഒട്ടും മൗനതയില്ല."},{"number":3,"verse":"യിസ്രായേലിന്‍റെ സ്തുതികളിന്മേൽ വസിക്കുന്നവനേ, നീ പരിശുദ്ധനാകുന്നുവല്ലോ."},{"number":4,"verse":"ഞങ്ങളുടെ പിതാക്കന്മാര്‍ നിങ്കൽ ആശ്രയിച്ചു; അവര്‍ ആശ്രയിക്കയും നീ അവരെ വിടുവിക്കയും ചെയ്തു."},{"number":5,"verse":"അവര്‍ നിന്നോടു നിലവിളിച്ചു രക്ഷപ്രാപിച്ചു; അവര്‍ നിങ്കൽ ആശ്രയിച്ചു, ലജ്ജിച്ചുപോയതുമില്ല."},{"number":6,"verse":"ഞാനോ മനുഷ്യനല്ല, ഒരു കൃമിയത്രേ; മനുഷ്യരുടെ ധിക്കാരവും ജനത്താൽ നിന്ദിതനും തന്നെ."},{"number":7,"verse":"എന്നെ കാണുന്നവരൊക്കെയും എന്നെ പരിഹസിക്കുന്നു; അവര്‍ അധരം മലര്‍ത്തി തല കുലുക്കുന്നു;"},{"number":8,"verse":"യഹോവയിങ്കൽ നിന്നെത്തന്നെ സമര്‍പ്പിക്ക! അവന്‍ അവനെ രക്ഷിക്കട്ടെ! അവന്‍ അവനെ വിടുവിക്കട്ടെ! അവനിൽ പ്രസാദമുണ്ടല്ലോ."},{"number":9,"verse":"നീയല്ലോ എന്നെ ഉദരത്തിൽനിന്നു പുറപ്പെടുവിച്ചവന്‍; എന്‍റെ അമ്മയുടെ മുലകുടിക്കുമ്പോള്‍ നീ എന്നെ നിര്‍ഭയം വസിക്കുമാറാക്കി."},{"number":10,"verse":"ഗര്‍ഭപാത്രത്തിൽനിന്നു ഞാന്‍ നിങ്കൽ ഏല്പിക്കപ്പെട്ടു; എന്‍റെ അമ്മയുടെ ഉദരംമുതൽ നീ എന്‍റെ ദൈവം."},{"number":11,"verse":"കഷ്ടം അടുത്തിരിക്കയാൽ എന്നെ വിട്ടകന്നിരിക്കരുതേ; സഹായിപ്പാന്‍ മറ്റാരുമില്ലല്ലോ."},{"number":12,"verse":"അനേകം കാളകള്‍ എന്നെ വളഞ്ഞു; ബാശാന്‍കൂറ്റന്മാര്‍ എന്നെ ചുറ്റിയിരിക്കുന്നു."},{"number":13,"verse":"ബുഭുക്ഷയോടെ അലറുന്ന സിംഹംപോലെ അവര്‍ എന്‍റെ നേരേ വായ്പിളര്‍ക്കുന്നു."},{"number":14,"verse":"ഞാന്‍ വെള്ളംപോലെ തൂകിപ്പോകുന്നു; എന്‍റെ അസ്ഥികളെല്ലാം ബന്ധം വിട്ടിരിക്കുന്നു; എന്‍റെ ഹൃദയം മെഴുകുപോലെ ആയി എന്‍റെ കുടലിന്‍റെ നടുവേ ഉരുകിയിരിക്കുന്നു."},{"number":15,"verse":"എന്‍റെ ശക്തി ഓട്ടുകഷണംപോലെ ഉണങ്ങിയിരിക്കുന്നു; എന്‍റെ നാവ് അണ്ണാക്കോടു പറ്റിയിരിക്കുന്നു. നീ എന്നെ മരണത്തിന്‍റെ പൊടിയിൽ ഇട്ടുമിരിക്കുന്നു."},{"number":16,"verse":"നായ്ക്കള്‍ എന്നെ വളഞ്ഞു; ദുഷ്ടന്മാരുടെ കൂട്ടം എന്നെ ചുറ്റിയിരിക്കുന്നു; അവര്‍ എന്‍റെ കൈകളെയും കാലുകളെയും തുളച്ചു."},{"number":17,"verse":"എന്‍റെ അസ്ഥികളൊക്കെയും എനിക്ക് എണ്ണാം; അവര്‍ എന്നെ ഉറ്റുനോക്കുന്നു."},{"number":18,"verse":"എന്‍റെ വസ്ത്രം അവര്‍ പകുത്തെടുത്തു, എന്‍റെ അങ്കിക്കായി അവര്‍ ചീട്ടിടുന്നു."},{"number":19,"verse":"നീയോ, യഹോവേ, അകന്നിരിക്കരുതേ; എന്‍റെ തുണയായുള്ളോവേ, എന്നെ സഹായിപ്പാന്‍ വേഗം വരേണമേ."},{"number":20,"verse":"വാളിങ്കൽനിന്ന് എന്‍റെ പ്രാണനെയും നായുടെ കൈയിൽനിന്ന് എന്‍റെ ജീവനെയും വിടുവിക്കേണമേ."},{"number":21,"verse":"സിംഹത്തിന്‍റെ വായിൽനിന്ന് എന്നെ രക്ഷിക്കേണമേ; കാട്ടുപോത്തുകളുടെ കൊമ്പുകള്‍ക്കിടയിൽ നീ എനിക്ക് ഉത്തരമരുളുന്നു."},{"number":22,"verse":"ഞാന്‍ നിന്‍റെ നാമത്തെ എന്‍റെ സഹോദരന്മാരോടു കീര്‍ത്തിക്കും: സഭാമധ്യേ ഞാന്‍ നിന്നെ സ്തുതിക്കും."},{"number":23,"verse":"യഹോവാഭക്തന്മാരേ, അവനെ സ്തുതിപ്പിന്‍; യാക്കോബിന്‍റെ സകല സന്തതിയുമായുള്ളോരേ, അവനെ മഹത്ത്വപ്പെടുത്തുവിന്‍; യിസ്രായേലിന്‍റെ സര്‍വ സന്തതിയുമായുള്ളോരേ, അവനെ ഭയപ്പെടുവിന്‍."},{"number":24,"verse":"അരിഷ്ടന്‍റെ അരിഷ്ടത അവന്‍ നിരസിച്ചില്ല വെറുത്തതുമില്ല; തന്‍റെ മുഖം അവനു മറച്ചതുമില്ല; തന്നെ വിളിച്ചപേക്ഷിച്ചപ്പോള്‍ കേള്‍ക്കയത്രേ ചെയ്തത്."},{"number":25,"verse":"മഹാസഭയിൽ എനിക്കു പ്രശംസ നിങ്കൽനിന്നു വരുന്നു; അവന്‍റെ ഭക്തന്മാര്‍ കാണ്‍കെ ഞാന്‍ എന്‍റെ നേര്‍ച്ചകളെ കഴിക്കും."},{"number":26,"verse":"എളിയവര്‍ തിന്നു തൃപ്തന്മാരാകും; യഹോവയെ അന്വേഷിക്കുന്നവര്‍ അവനെ സ്തുതിക്കും. നിങ്ങളുടെ ഹൃദയം എന്നേക്കും സുഖത്തോടിരിക്കട്ടെ."},{"number":27,"verse":"ഭൂമിയുടെ അറുതികളൊക്കെയും ഓര്‍ത്തു യഹോവയിങ്കലേക്കു തിരിയും; ജാതികളുടെ വംശങ്ങളൊക്കെയും നിന്‍റെ മുമ്പാകെ നമസ്കരിക്കും;"},{"number":28,"verse":"രാജത്വം യഹോവയ്ക്കുള്ളതല്ലോ; അവന്‍ ജാതികളെ ഭരിക്കുന്നു."},{"number":29,"verse":"ഭൂമിയിൽ പുഷ്‍ടിയുള്ളവരൊക്കെയും ഭക്ഷിച്ചാരാധിക്കും; പൊടിയിലേക്ക് ഇറങ്ങുന്നവരെല്ലാവരും അവന്‍റെ മുമ്പാകെ കുമ്പിടും; തന്‍റെ പ്രാണനെ രക്ഷിപ്പാന്‍ കഴിയാത്തവനുംകൂടെ."},{"number":30,"verse":"ഒരു സന്തതി അവനെ സേവിക്കും; വരുന്ന തലമുറയോട് യഹോവയെക്കുറിച്ചു കീര്‍ത്തിക്കും."},{"number":31,"verse":"അവര്‍ വന്ന്, ജനിപ്പാനുള്ള ജനത്തോട് അവന്‍ നിവര്‍ത്തിച്ചിരിക്കുന്നു എന്ന് അവന്‍റെ നീതിയെ വര്‍ണിക്കും."}]}
{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":78,"verses":[{"number":1,"verse":"ആസാഫിന്‍റെ ധ്യാനം. [1] എന്‍റെ ജനമേ, എന്‍റെ ഉപദേശം ശ്രദ്ധിപ്പിന്‍; എന്‍റെ വായ്മൊഴികള്‍ക്കു നിങ്ങളുടെ ചെവി ചായിപ്പിന്‍."},{"number":2,"verse":"ഞാന്‍ ഉപമ പ്രസ്താവിപ്പാന്‍ വായ് തുറക്കും; പുരാതനകടങ്കഥകളെ ഞാന്‍ പറയും."},{"number":3,"verse":"നാം അവയെ കേട്ടറിഞ്ഞിരിക്കുന്നു; നമ്മുടെ പിതാക്കന്മാര്‍ നമ്മോടു പറഞ്ഞിരിക്കുന്നു."},{"number":4,"verse":"നാം അവരുടെ മക്കളോട് അവയെ മറച്ചുവയ്ക്കാതെ വരുവാനുള്ള തലമുറയോടു യഹോവയുടെ സ്തുതിയും ബലവും അവന്‍ ചെയ്ത അദ്ഭുതപ്രവൃത്തികളും വിവരിച്ചുപറയും."},{"number":5,"verse":"അവന്‍ യാക്കോബിൽ ഒരു സാക്ഷ്യം സ്ഥാപിച്ചു; യിസ്രായേലിൽ ഒരു ന്യായപ്രമാണം നിയമിച്ചു; നമ്മുടെ പിതാക്കന്മാരോട് അവയെ തങ്ങളുടെ മക്കളെ അറിയിപ്പാന്‍ കല്പിച്ചു."},{"number":6,"verse":"വരുവാനുള്ള തലമുറ, ജനിപ്പാനിരിക്കുന്ന മക്കള്‍ തന്നെ, അവയെ ഗ്രഹിച്ച് എഴുന്നേറ്റു തങ്ങളുടെ മക്കളോടറിയിക്കയും"},{"number":7,"verse":"അവര്‍ തങ്ങളുടെ ആശ്രയം ദൈവത്തിൽ വയ്ക്കുകയും ദൈവത്തിന്‍റെ പ്രവൃത്തികളെ മറന്നുകളയാതെ അവന്‍റെ കല്പനകളെ പ്രമാണിച്ചു നടക്കയും"},{"number":8,"verse":"തങ്ങളുടെ പിതാക്കന്മാരെപ്പോലെ ശാഠ്യവും മത്സരവും ഉള്ള തലമുറയായി ഹൃദയത്തെ സ്ഥിരമാക്കാതെ ദൈവത്തോട് അവിശ്വസ്ത മനസ്സുള്ളോരു തലമുറയായി തീരാതിരിക്കയും ചെയ്യേണ്ടതിനു തന്നെ."},{"number":9,"verse":"ആയുധം ധരിച്ച വില്ലാളികളായ എഫ്രയീമ്യര്‍ യുദ്ധദിവസത്തിൽ പിന്തിരിഞ്ഞുപോയി."},{"number":10,"verse":"അവര്‍ ദൈവത്തിന്‍റെ നിയമം പ്രമാണിച്ചില്ല. അവന്‍റെ ന്യായപ്രമാണത്തെ ഉപേക്ഷിച്ചു നടന്നു."},{"number":11,"verse":"അവര്‍ അവന്‍റെ പ്രവൃത്തികളെയും അവരെ കാണിച്ച അദ്ഭുതങ്ങളെയും മറന്നുകളഞ്ഞു."},{"number":12,"verse":"അവന്‍ മിസ്രയീംദേശത്ത്, സോവാന്‍ വയലിൽവച്ച് അവരുടെ പിതാക്കന്മാര്‍ കാണ്‍കെ, അദ്ഭുതം പ്രവര്‍ത്തിച്ചു."},{"number":13,"verse":"അവന്‍ സമുദ്രത്തെ വിഭാഗിച്ചു, അതിൽക്കൂടി അവരെ കടത്തി; അവന്‍ വെള്ളത്തെ ചിറപോലെ നില്ക്കുമാറാക്കി."},{"number":14,"verse":"പകൽസമയത്ത് അവന്‍ മേഘംകൊണ്ടും രാത്രി മുഴുവനും അഗ്നിപ്രകാശംകൊണ്ടും അവരെ നടത്തി."},{"number":15,"verse":"അവന്‍ മരുഭൂമിയിൽ പാറകളെ പിളര്‍ന്ന് ആഴികളാൽ എന്നപോലെ അവര്‍ക്ക് ധാരാളം കുടിപ്പാന്‍ കൊടുത്തു."},{"number":16,"verse":"പാറയിൽനിന്ന് അവന്‍ ഒഴുക്കുകളെ പുറപ്പെടുവിച്ചു; വെള്ളം നദികളെപ്പോലെ ഒഴുകുമാറാക്കി."},{"number":17,"verse":"എങ്കിലും അവര്‍ അവനോടു പാപം ചെയ്തു; അത്യുന്നതനോടു മരുഭൂമിയിൽവച്ചു മത്സരിച്ചുകൊണ്ടിരുന്നു."},{"number":18,"verse":"തങ്ങളുടെ കൊതിക്ക് ഭക്ഷണം ചോദിച്ചുകൊണ്ട് അവര്‍ ഹൃദയത്തിൽ ദൈവത്തെ പരീക്ഷിച്ചു."},{"number":19,"verse":"അവര്‍ ദൈവത്തിനു വിരോധമായി സംസാരിച്ചു: മരുഭൂമിയിൽ മേശ ഒരുക്കുവാന്‍ ദൈവത്തിനു കഴിയുമോ?"},{"number":20,"verse":"അവന്‍ പാറയെ അടിച്ചു, വെള്ളം പുറപ്പെട്ടു, തോടുകളും കവിഞ്ഞൊഴുകി സത്യം; എന്നാൽ അപ്പംകൂടെ തരുവാന്‍ അവനു കഴിയുമോ? തന്‍റെ ജനത്തിന് അവന്‍ മാംസം വരുത്തി കൊടുക്കുമോ എന്നു പറഞ്ഞു."},{"number":21,"verse":"ആകയാൽ യഹോവ അതു കേട്ടു കോപിച്ചു; യാക്കോബിന്‍റെ നേരേ തീ ജ്വലിച്ചു; യിസ്രായേലിന്‍റെ നേരേ കോപവും പൊങ്ങി."},{"number":22,"verse":"അവര്‍ ദൈവത്തിൽ വിശ്വസിക്കയും അവന്‍റെ രക്ഷയിൽ ആശ്രയിക്കയും ചെയ്യായ്കയാൽ തന്നെ."},{"number":23,"verse":"അവന്‍ മീതെ മേഘങ്ങളോടു കല്പിച്ചു; ആകാശത്തിന്‍റെ വാതിലുകളെ തുറന്നു."},{"number":24,"verse":"അവര്‍ക്ക് തിന്മാന്‍ മന്ന വര്‍ഷിപ്പിച്ചു; സ്വര്‍ഗീയധാന്യം അവര്‍ക്കു കൊടുത്തു."},{"number":25,"verse":"മനുഷ്യര്‍ ശക്തിമാന്മാരുടെ അപ്പം തിന്നു; അവന്‍ അവര്‍ക്ക് തൃപ്തിയാകുംവണ്ണം ആഹാരം അയച്ചു."},{"number":26,"verse":"അവന്‍ ആകാശത്തിൽ കിഴക്കന്‍കാറ്റ് അടിപ്പിച്ചു; തന്‍റെ ശക്തിയാൽ കിഴക്കന്‍കാറ്റ് വരുത്തി."},{"number":27,"verse":"അവന്‍ അവര്‍ക്ക് പൊടിപോലെ മാംസത്തെയും കടല്പുറത്തെ മണൽപോലെ പക്ഷികളെയും വര്‍ഷിപ്പിച്ചു;"},{"number":28,"verse":"അവരുടെ പാളയത്തിന്‍റെ നടുവിലും പാര്‍പ്പിടങ്ങളുടെ ചുറ്റിലും അവയെ പൊഴിച്ചു."},{"number":29,"verse":"അങ്ങനെ അവര്‍ തിന്ന് തൃപ്തരായിത്തീര്‍ന്നു; അവര്‍ ആഗ്രഹിച്ചത് അവന്‍ അവര്‍ക്കു കൊടുത്തു."},{"number":30,"verse":"അവരുടെ കൊതിക്ക് മതിവന്നില്ല; ഭക്ഷണം അവരുടെ വായിൽ ഇരിക്കുമ്പോള്‍ തന്നെ,"},{"number":31,"verse":"ദൈവത്തിന്‍റെ കോപം അവരുടെമേൽ വന്നു; അവരുടെ അതിപുഷ്ടന്മാരിൽ ചിലരെ കൊന്നു യിസ്രായേലിലെ യൗവനക്കാരെ സംഹരിച്ചു."},{"number":32,"verse":"ഇതെല്ലാമായിട്ടും അവര്‍ പിന്നെയും പാപം ചെയ്തു; അവന്‍റെ അദ്ഭുതപ്രവൃത്തികളെ വിശ്വസിച്ചതുമില്ല."},{"number":33,"verse":"അതുകൊണ്ട് അവന്‍ അവരുടെ നാളുകളെ ശ്വാസംപോലെയും അവരുടെ സംവത്സരങ്ങളെ അതിവേഗത്തിലും കഴിയുമാറാക്കി."},{"number":34,"verse":"അവന്‍ അവരെ കൊല്ലുമ്പോള്‍ അവര്‍ അവനെ അന്വേഷിക്കും; അവര്‍ തിരിഞ്ഞ് ജാഗ്രതയോടെ ദൈവത്തെ തിരയും."},{"number":35,"verse":"ദൈവം തങ്ങളുടെ പാറ എന്നും അത്യുന്നതനായ ദൈവം തങ്ങളുടെ വീണ്ടെടുപ്പുകാരന്‍ എന്നും അവര്‍ ഓര്‍ക്കും."},{"number":36,"verse":"എങ്കിലും അവര്‍ വായ്കൊണ്ട് അവനോടു കപടം സംസാരിക്കും. നാവുകൊണ്ട് അവനോടു ഭോഷ്കു പറയും."},{"number":37,"verse":"അവരുടെ ഹൃദയം അവങ്കൽ സ്ഥിരമായിരുന്നില്ല; അവന്‍റെ നിയമത്തോട് അവര്‍ വിശ്വസ്തത കാണിച്ചതുമില്ല."},{"number":38,"verse":"എങ്കിലും അവന്‍ കരുണയുള്ളവനാകകൊണ്ട് അവരെ നശിപ്പിക്കാതെ അവരുടെ അകൃത്യം ക്ഷമിച്ചു; തന്‍റെ ക്രോധത്തെ മുഴുവനും ജ്വലിപ്പിക്കാതെ തന്‍റെ കോപത്തെ പലപ്പോഴും അടക്കിക്കളഞ്ഞു."},{"number":39,"verse":"അവര്‍ ജഡമത്രേ എന്നും മടങ്ങിവരാതെ കടന്നുപോകുന്ന കാറ്റ് എന്നും അവന്‍ ഓര്‍ത്തു."},{"number":40,"verse":"മരുഭൂമിയിൽ അവര്‍ എത്ര പ്രാവശ്യം അവനോടു മത്സരിച്ചു! ശൂന്യപ്രദേശത്ത് എത്ര പ്രാവശ്യം അവനെ ദുഃഖിപ്പിച്ചു!"},{"number":41,"verse":"അവര്‍ പിന്നെയും പിന്നെയും ദൈവത്തെ പരീക്ഷിച്ചു; യിസ്രായേലിന്‍റെ പരിശുദ്ധനെ മുഷിപ്പിച്ചു."},{"number":42,"verse":"മിസ്രയീമിൽ അടയാളങ്ങളെയും സോവാന്‍വയലിൽ അദ്ഭുതങ്ങളെയും ചെയ്ത അവന്‍റെ കൈയും"},{"number":43,"verse":"അവന്‍ ശത്രുവിന്‍ വശത്തുനിന്ന് അവരെ വിടുവിച്ച ദിവസവും അവര്‍ ഓര്‍ത്തില്ല."},{"number":44,"verse":"അവന്‍ അവരുടെ നദികളെയും തോടുകളെയും അവര്‍ക്ക് കുടിപ്പാന്‍ വഹിയാതവണ്ണം രക്തമാക്കിത്തീര്‍ത്തു."},{"number":45,"verse":"അവന്‍ അവരുടെ ഇടയിൽ ഈച്ചയെ അയച്ചു; അവ അവരെ അരിച്ചുകളഞ്ഞു: തവളയെയും അയച്ചു അവ അവര്‍ക്കു നാശം ചെയ്തു."},{"number":46,"verse":"അവരുടെ വിള അവന്‍ തുള്ളനും അവരുടെ പ്രയത്നം വെട്ടുക്കിളിക്കും കൊടുത്തു."},{"number":47,"verse":"അവന്‍ അവരുടെ മുന്തിരിവള്ളികളെ കന്മഴകൊണ്ടും അവരുടെ കാട്ടത്തിവൃക്ഷങ്ങളെ ആലിപ്പഴംകൊണ്ടും നശിപ്പിച്ചു."},{"number":48,"verse":"അവന്‍ അവരുടെ കന്നുകാലികളെ കന്മഴയ്ക്കും അവരുടെ ആട്ടിന്‍കൂട്ടങ്ങളെ ഇടിത്തീക്കും ഏല്പിച്ചു."},{"number":49,"verse":"അവന്‍ അവരുടെ ഇടയിൽ തന്‍റെ കോപാഗ്നിയും ക്രോധവും രോഷവും കഷ്ടവും അയച്ചു; അനര്‍ഥദൂതന്മാരുടെ ഒരു ഗണത്തെത്തന്നെ."},{"number":50,"verse":"അവന്‍ തന്‍റെ കോപത്തിന് ഒരു പാത ഒരുക്കി, അവരുടെ പ്രാണനെ മരണത്തിൽനിന്നു വിടുവിക്കാതെ അവരുടെ ജീവനെ മഹാമാരിക്ക് ഏല്പിച്ചുകളഞ്ഞു."},{"number":51,"verse":"അവന്‍ മിസ്രയീമിലെ എല്ലാ കടിഞ്ഞൂലിനെയും ഹാംകൂടാരങ്ങളിലുള്ളവരുടെ വീര്യത്തിന്‍റെ പ്രഥമഫലത്തെയും സംഹരിച്ചു."},{"number":52,"verse":"എന്നാൽ തന്‍റെ ജനത്തെ അവന്‍ ആടുകളെപ്പോലെ പുറപ്പെടുവിച്ചു; മരുഭൂമിയിൽ ആട്ടിന്‍കൂട്ടത്തെപ്പോലെ അവരെ നടത്തി."},{"number":53,"verse":"അവന്‍ അവരെ നിര്‍ഭയമായി നടത്തുകയാൽ അവര്‍ക്കു പേടിയുണ്ടായില്ല; അവരുടെ ശത്രുക്കളെ സമുദ്രം മൂടിക്കളഞ്ഞു."},{"number":54,"verse":"അവന്‍ അവരെ തന്‍റെ വിശുദ്ധ ദേശത്തിലേക്കും തന്‍റെ വലംകൈ സമ്പാദിച്ച ഈ പര്‍വതത്തിലേക്കും കൊണ്ടുവന്നു."},{"number":55,"verse":"അവരുടെ മുമ്പിൽനിന്ന് അവന്‍ ജാതികളെ നീക്കിക്കളഞ്ഞു; ചരടുകൊണ്ട് അളന്ന് അവര്‍ക്ക് അവകാശം പകുത്തുകൊടുത്തു; യിസ്രായേലിന്‍റെ ഗോത്രങ്ങളെ അവരവരുടെ കൂടാരങ്ങളിൽ പാര്‍പ്പിച്ചു."},{"number":56,"verse":"എങ്കിലും അവര്‍ അത്യുന്നതനായ ദൈവത്തെ പരീക്ഷിച്ചു മത്സരിച്ചു; അവന്‍റെ സാക്ഷ്യങ്ങളെ പ്രമാണിച്ചതുമില്ല."},{"number":57,"verse":"അവര്‍ തങ്ങളുടെ പിതാക്കന്മാരെപ്പോലെ പിന്തിരിഞ്ഞു ദ്രോഹം ചെയ്തു; വഞ്ചനയുള്ള വില്ലുപോലെ അവര്‍ മാറിക്കളഞ്ഞു."},{"number":58,"verse":"അവര്‍ തങ്ങളുടെ പൂജാഗിരികളെക്കൊണ്ട് അവനെ കോപിപ്പിച്ചു; വിഗ്രഹങ്ങളെക്കൊണ്ട് അവനു തീക്ഷ്ണത ജനിപ്പിച്ചു."},{"number":59,"verse":"ദൈവം കേട്ടു ക്രുദ്ധിച്ചു; യിസ്രായേലിനെ ഏറ്റവും വെറുത്തു."},{"number":60,"verse":"ആകയാൽ അവന്‍ ശീലോവിലെ തിരുനിവാസവും താന്‍ മനുഷ്യരുടെ ഇടയിൽ അടിച്ചിരുന്ന കൂടാരവും ഉപേക്ഷിച്ചു."},{"number":61,"verse":"തന്‍റെ ബലത്തെ പ്രവാസത്തിലും തന്‍റെ മഹത്ത്വത്തെ ശത്രുവിന്‍റെ കൈയിലും ഏല്പിച്ചുകൊടുത്തു."},{"number":62,"verse":"അവന്‍ തന്‍റെ അവകാശത്തോടു കോപിച്ചു; തന്‍റെ ജനത്തെ വാളിനു വിട്ടുകൊടുത്തു."},{"number":63,"verse":"അവരുടെ യൗവനക്കാര്‍ തീക്ക് ഇരയായിത്തീര്‍ന്നു; അവരുടെ കന്യകമാര്‍ക്കു വിവാഹഗീതം ഉണ്ടായതുമില്ല."},{"number":64,"verse":"അവരുടെ പുരോഹിതന്മാര്‍ വാള്‍കൊണ്ട് വീണു; അവരുടെ വിധവമാര്‍ വിലാപം കഴിച്ചതുമില്ല."},{"number":65,"verse":"അപ്പോള്‍ കര്‍ത്താവ് ഉറക്കുണര്‍ന്നു വരുന്നവനെപ്പോലെയും വീഞ്ഞുകുടിച്ച് അട്ടഹസിക്കുന്ന വീരനെപ്പോലെയും ഉണര്‍ന്നു."},{"number":66,"verse":"അവന്‍ തന്‍റെ ശത്രുക്കളെ പുറകോട്ട് അടിച്ചുകളഞ്ഞു; അവര്‍ക്ക് നിത്യനിന്ദ വരുത്തുകയും ചെയ്തു."},{"number":67,"verse":"എന്നാൽ അവന്‍ യോസേഫിന്‍റെ കൂടാരത്തെ ത്യജിച്ചു; എഫ്രയീംഗോത്രത്തെ തിരഞ്ഞെടുത്തതുമില്ല."},{"number":68,"verse":"അവന്‍ യെഹൂദാഗോത്രത്തെയും താന്‍ പ്രിയപ്പെട്ട സീയോന്‍പര്‍വതത്തെയും തിരഞ്ഞെടുത്തു."},{"number":69,"verse":"താന്‍ സദാകാലത്തേക്കും സ്ഥാപിച്ചിരിക്കുന്ന ഭൂമിയെപ്പോലെയും സ്വര്‍ഗോന്നതികളെപ്പോലെയും അവന്‍ തന്‍റെ വിശുദ്ധമന്ദിരത്തെ പണിതു."},{"number":70,"verse":"അവന്‍ തന്‍റെ ദാസനായ ദാവീദിനെ തിരഞ്ഞെടുത്തു; ആട്ടിന്‍തൊഴുത്തുകളിൽനിന്ന് അവനെ വരുത്തി."},{"number":71,"verse":"തന്‍റെ ജനമായ യാക്കോബിനെയും തന്‍റെ അവകാശമായ യിസ്രായേലിനെയും മേയിക്കേണ്ടതിന് അവന്‍ അവനെ തള്ളയാടുകളെ നോക്കുന്ന വേലയിൽനിന്നു കൊണ്ടുവന്നു."},{"number":72,"verse":"അങ്ങനെ അവന്‍ പരമാര്‍ഥഹൃദയത്തോടെ അവരെ മേയിച്ചു; കൈമിടുക്കോടെ അവരെ നടത്തി."}]}
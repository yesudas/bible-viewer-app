{"bibleAbbr":"MOV","bookName":"സങ്കീർത്തനങ്ങൾ","bookEnglishName":"Psalms","chapterNumber":94,"verses":[{"number":1,"verse":"പ്രതികാരത്തിന്‍റെ ദൈവമായ യഹോവേ, പ്രതികാരത്തിന്‍റെ ദൈവമേ, പ്രകാശിക്കേണമേ."},{"number":2,"verse":"ഭൂമിയുടെ ന്യായാധിപതിയേ എഴുന്നേല്ക്കേണമേ; ഡംഭികള്‍ക്കു നീ പ്രതികാരം ചെയ്യേണമേ."},{"number":3,"verse":"യഹോവേ, ദുഷ്ടന്മാര്‍ എത്രത്തോളം, ദുഷ്ടന്മാര്‍ എത്രത്തോളം ഘോഷിച്ചുല്ലസിക്കും?"},{"number":4,"verse":"അവര്‍ ശകാരിച്ചു ധാര്‍ഷ്ട്യം സംസാരിക്കുന്നു; നീതികേടു പ്രവര്‍ത്തിക്കുന്ന ഏവരും വമ്പു പറയുന്നു."},{"number":5,"verse":"യഹോവേ, അവര്‍ നിന്‍റെ ജനത്തെ തകര്‍ത്തുകളയുന്നു; നിന്‍റെ അവകാശത്തെ പീഡിപ്പിക്കുന്നു."},{"number":6,"verse":"അവര്‍ വിധവയെയും പരദേശിയെയും കൊല്ലുന്നു; അനാഥന്മാരെ അവര്‍ ഹിംസിക്കുന്നു."},{"number":7,"verse":"യഹോവ കാണുകയില്ല എന്നും യാക്കോബിന്‍റെ ദൈവം ഗ്രഹിക്കയില്ലന്നും അവര്‍ പറയുന്നു."},{"number":8,"verse":"ജനത്തിൽ മൃഗപ്രായരായവരേ, ചിന്തിച്ചുകൊള്‍വിന്‍; ഭോഷന്മാരേ, നിങ്ങള്‍ക്ക് എപ്പോള്‍ ബുദ്ധിവരും?"},{"number":9,"verse":"ചെവിയെ നട്ടവന്‍ കേള്‍ക്കയില്ലയോ? കണ്ണിനെ നിര്‍മ്മിച്ചവന്‍ കാണുകയില്ലയോ?"},{"number":10,"verse":"ജാതികളെ ശിക്ഷിക്കുന്നവന്‍ ശാസിക്കയില്ലയോ? അവന്‍ മനുഷ്യര്‍ക്കു ജ്ഞാനം ഉപദേശിച്ചുകൊടുക്കുന്നില്ലയോ?"},{"number":11,"verse":"മനുഷ്യരുടെ വിചാരങ്ങളെ മായ എന്നു യഹോവ അറിയുന്നു."},{"number":12,"verse":"യഹോവേ, ദുഷ്ടന് കുഴി കുഴിക്കുവോളം അനര്‍ഥദിവസത്തിൽ നീ അവനെ വിശ്രമിപ്പിക്കേണ്ടതിനു"},{"number":13,"verse":"നീ ശിക്ഷിക്കയും നിന്‍റെ ന്യായപ്രമാണം നീ ഉപദേശിക്കയും ചെയ്യുന്ന മനുഷ്യന്‍ ഭാഗ്യവാന്‍."},{"number":14,"verse":"യഹോവ തന്‍റെ ജനത്തെ തള്ളിക്കളകയില്ല; തന്‍റെ അവകാശത്തെ കൈവിടുകയുമില്ല."},{"number":15,"verse":"ന്യായവിധി നീതിയിലേക്കു തിരിഞ്ഞുവരും; പരമാര്‍ഥഹൃദയമുള്ളവരൊക്കെയും അതിനോടു യോജിക്കും."},{"number":16,"verse":"ദുഷ്കര്‍മികളുടെ നേരേ ആര്‍ എനിക്കുവേണ്ടി എഴുന്നേല്ക്കും? നീതികേടു പ്രവര്‍ത്തിക്കുന്നവരോട് ആര്‍ എനിക്കുവേണ്ടി എതിര്‍ത്തു നില്ക്കും?"},{"number":17,"verse":"യഹോവ എനിക്കു സഹായമായിരുന്നില്ലങ്കിൽ എന്‍റെ പ്രാണന്‍ വേഗം മൗനവാസം ചെയ്യുമായിരുന്നു."},{"number":18,"verse":"എന്‍റെ കാൽ വഴുതുന്നു എന്നു ഞാന്‍ പറഞ്ഞപ്പോള്‍ യഹോവേ, നിന്‍റെ ദയ എന്നെ താങ്ങി."},{"number":19,"verse":"എന്‍റെ ഉള്ളിലെ വിചാരങ്ങളുടെ ബഹുത്വത്തിൽ നിന്‍റെ ആശ്വാസങ്ങള്‍ എന്‍റെ പ്രാണനെ തണുപ്പിക്കുന്നു."},{"number":20,"verse":"നിയമത്തിനു വിരോധമായി കഷ്ടത നിര്‍മ്മിക്കുന്ന ദുഷ്ടസിംഹാസനത്തിനു നിന്നോടു സഖ്യത ഉണ്ടാകുമോ?"},{"number":21,"verse":"നീതിമാന്‍റെ പ്രാണനു വിരോധമായി അവര്‍ കൂട്ടംകൂടുന്നു; കുറ്റമില്ലാത്ത രക്തത്തെ അവര്‍ ശിക്ഷയ്ക്കു വിധിക്കുന്നു."},{"number":22,"verse":"എങ്കിലും യഹോവ എനിക്കു ഗോപുരവും എന്‍റെ ശരണശൈലമായ എന്‍റെ ദൈവവും ആകുന്നു."},{"number":23,"verse":"അവന്‍ അവരുടെ നീതികേട് അവരുടെമേൽതന്നെ വരുത്തും; അവരുടെ ദുഷ്ടതയിൽതന്നെ അവരെ സംഹരിക്കും; നമ്മുടെ ദൈവമായ യഹോവ അവരെ സംഹരിച്ചുകളയും."}]}
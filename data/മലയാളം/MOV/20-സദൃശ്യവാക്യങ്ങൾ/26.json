{"bibleAbbr":"MOV","bookName":"സദൃശ്യവാക്യങ്ങൾ","bookEnglishName":"Proverbs","chapterNumber":26,"verses":[{"number":1,"verse":"വേനൽക്കാലത്തു ഹിമവും കൊയ്ത്തുകാലത്തു മഴയും എന്നപോലെ ഭോഷനു ബഹുമാനം പൊരുത്തമല്ല."},{"number":2,"verse":"കുരികിൽ പാറിപ്പോകുന്നതും മീവൽപ്പക്ഷി പറന്നുപോകുന്നതുംപോലെ കാരണം കൂടാതെ ശാപം പറ്റുകയില്ല."},{"number":3,"verse":"കുതിരയ്ക്കു ചമ്മട്ടി, കഴുതയ്ക്കു കടിഞ്ഞാണ്‍, മൂഢന്മാരുടെ മുതുകിനു വടി."},{"number":4,"verse":"നീയും മൂഢനെപ്പോലെ ആകാതിരിക്കേണ്ടതിന് അവന്‍റെ ഭോഷത്തംപോലെ അവനോട് ഉത്തരം പറയരുത്."},{"number":5,"verse":"മൂഢനു താന്‍ ജ്ഞാനിയെന്നു തോന്നാതിരിക്കേണ്ടതിന് അവന്‍റെ ഭോഷത്തത്തിന് ഒത്തവണ്ണം അവനോട് ഉത്തരം പറക."},{"number":6,"verse":"മൂഢന്‍റെ കൈവശം വര്‍ത്തമാനം അയയ്ക്കുന്നവന്‍ സ്വന്തകാൽ മുറിച്ചുകളകയും അന്യായം കുടിക്കയും ചെയ്യുന്നു."},{"number":7,"verse":"മൂഢന്മാരുടെ വായിലെ സദൃശവാക്യം മുടന്തന്‍റെ കാൽ ഞാന്നുകിടക്കുന്നതു പോലെ"},{"number":8,"verse":"മൂഢനു ബഹുമാനം കൊടുക്കുന്നതു കവിണയിൽ കല്ലു കെട്ടി മുറുക്കുന്നതുപോലെ."},{"number":9,"verse":"മൂഢന്മാരുടെ വായിലെ സദൃശവാക്യം മത്തന്‍റെ കൈയിലെ മുള്ളുപോലെ."},{"number":10,"verse":"എല്ലാവരെയും മുറിവേല്പിക്കുന്ന വില്ലാളിയും മൂഢനെ കൂലിക്കു നിര്‍ത്തുന്നവനും കണ്ടവരെ കൂലിക്കു നിര്‍ത്തുന്നവനും ഒരുപോലെ."},{"number":11,"verse":"നായ് ഛര്‍ദിച്ചതിലേക്കു വീണ്ടും തിരിയുന്നതും മൂഢന്‍ തന്‍റെ ഭോഷത്തം ആവര്‍ത്തിക്കുന്നതും ഒരുപോലെ."},{"number":12,"verse":"തനിക്കുതന്നെ ജ്ഞാനിയെന്നു തോന്നുന്ന മനുഷ്യനെ നീ കാണുന്നുവോ? അവനെക്കുറിച്ചുള്ളതിനെക്കാളും മൂഢനെക്കുറിച്ച് അധികം പ്രത്യാശയുണ്ട്."},{"number":13,"verse":"വഴിയിൽ കേസരി ഉണ്ട്, തെരുക്കളിൽ സിംഹം ഉണ്ട് എന്നിങ്ങനെ മടിയന്‍ പറയുന്നു."},{"number":14,"verse":"കതക് ചുഴിക്കുറ്റിയിൽ എന്നപോലെ മടിയന്‍ തന്‍റെ കിടക്കയിൽ തിരിയുന്നു."},{"number":15,"verse":"മടിയന്‍ തന്‍റെ കൈ തളികയിൽ പൂത്തുന്നു; വായിലേക്കു തിരികെ കൊണ്ടുവരുന്നത് അവനു പ്രയാസം."},{"number":16,"verse":"ബുദ്ധിയോടെ പ്രതിവാദിപ്പാന്‍ പ്രാപ്തിയുള്ള ഏഴു പേരിലും താന്‍ ജ്ഞാനി എന്നു മടിയനു തോന്നുന്നു."},{"number":17,"verse":"തന്നെ സംബന്ധിക്കാത്ത വഴക്കിൽ ഇടപെടുന്നവന്‍ വഴിയെ പോകുന്ന നായുടെ ചെവിക്കു പിടിക്കുന്നവനെപ്പോലെ."},{"number":18,"verse":"കൂട്ടുകാരനെ വഞ്ചിച്ചിട്ട് അതു കളി എന്നു പറയുന്ന മനുഷ്യന്‍"},{"number":19,"verse":"തീക്കൊള്ളികളും അമ്പുകളും മരണവും എറിയുന്ന ഭ്രാന്തനെപ്പോലെയാകുന്നു."},{"number":20,"verse":"വിറക് ഇല്ലാഞ്ഞാൽ തീ കെട്ടുപോകും; നുണയന്‍ ഇല്ലാഞ്ഞാൽ വഴക്കും ഇല്ലാതെയാകും."},{"number":21,"verse":"കരി കനലിനും വിറകു തീക്കും എന്നപോലെ വഴക്കുകാരന്‍ കലഹം ജ്വലിക്കുന്നതിനു കാരണം."},{"number":22,"verse":"ഏഷണിക്കാരന്‍റെ വാക്ക് സ്വാദുഭോജനംപോലെ; അതു വയറ്റിന്‍റെ അറകളിലേക്കു ചെല്ലുന്നു."},{"number":23,"verse":"സ്നേഹം ജ്വലിക്കുന്ന അധരവും ദുഷ്ടഹൃദയവും വെള്ളിക്കീടം പൊതിഞ്ഞ മണ്‍കുടംപോലെയാകുന്നു."},{"number":24,"verse":"പകയ്ക്കുന്നവന്‍ അധരംകൊണ്ടു വേഷം ധരിക്കുന്നു; ഉള്ളിലോ അവന്‍ ചതിവ് സംഗ്രഹിച്ചു വയ്ക്കുന്നു."},{"number":25,"verse":"അവന്‍ ഇമ്പമായി സംസാരിക്കുമ്പോള്‍ അവനെ വിശ്വസിക്കരുത്; അവന്‍റെ ഹൃദയത്തിൽ ഏഴു വെറുപ്പ് ഉണ്ട്."},{"number":26,"verse":"അവന്‍റെ പക കപടംകൊണ്ടു മറച്ചുവച്ചാലും അവന്‍റെ ദുഷ്ടത സഭയുടെ മുമ്പിൽ വെളിപ്പെട്ടുവരും."},{"number":27,"verse":"കുഴി കുഴിക്കുന്നവന്‍ അതിൽ വീഴും; കല്ല് ഉരുട്ടുന്നവന്‍റെമേൽ അതു തിരിഞ്ഞുരുളും."},{"number":28,"verse":"ഭോഷ്കു പറയുന്ന നാവ് അതിനാൽ തകര്‍ന്നവരെ ദ്വേഷിക്കുന്നു; മുഖസ്തുതി പറയുന്ന വായ് നാശം വരുത്തുന്നു."}]}
{"bibleAbbr":"MOV","bookName":"സദൃശ്യവാക്യങ്ങൾ","bookEnglishName":"Proverbs","chapterNumber":5,"verses":[{"number":1,"verse":"മകനേ, വകതിരിവിനെ കാത്തുകൊള്ളേണ്ടതിനും നിന്‍റെ അധരങ്ങള്‍ പരിജ്ഞാനത്തെ പാലിക്കേണ്ടതിനും"},{"number":2,"verse":"ജ്ഞാനത്തെ ശ്രദ്ധിച്ച് എന്‍റെ ബോധത്തിന് ചെവി ചായിക്ക."},{"number":3,"verse":"പരസ്ത്രീയുടെ അധരങ്ങളിൽനിന്നു തേന്‍ ഇറ്റിറ്റു വീഴുന്നു; അവളുടെ അണ്ണാക്ക് എണ്ണയെക്കാള്‍ മൃദുവാകുന്നു."},{"number":4,"verse":"പിന്നെത്തേതിലോ അവള്‍ കാഞ്ഞിരംപോലെ കയ്പും ഇരുവായ്ത്തലവാള്‍പോലെ മൂര്‍ച്ചയും ഉള്ളവള്‍ തന്നെ."},{"number":5,"verse":"അവളുടെ കാലുകള്‍ മരണത്തിലേക്ക് ഇറങ്ങിച്ചെല്ലുന്നു; അവളുടെ കാലടികള്‍ പാതാളത്തിലേക്ക് ഓടുന്നു."},{"number":6,"verse":"ജീവന്‍റെ മാര്‍ഗത്തിൽ അവള്‍ ചെല്ലാതവണ്ണം അവളുടെ പാതകള്‍ അസ്ഥിരമായിരിക്കുന്നു; അവള്‍ അറിയുന്നതുമില്ല."},{"number":7,"verse":"ആകയാൽ മക്കളേ, എന്‍റെ വാക്കു കേള്‍പ്പിന്‍; എന്‍റെ വായിലെ മൊഴികളെ വിട്ടുമാറരുത്."},{"number":8,"verse":"നിന്‍റെ വഴിയെ അവളോട് അകറ്റുക; അവളുടെ വീട്ടിന്‍റെ വാതിലോട് അടുക്കരുത്."},{"number":9,"verse":"നിന്‍റെ യൗവ്വനശക്തി അന്യന്മാര്‍ക്കും നിന്‍റെ ആണ്ടുകള്‍ ക്രൂരനും കൊടുക്കരുത്."},{"number":10,"verse":"കണ്ടവര്‍ നിന്‍റെ സമ്പത്ത് തിന്നുകളയരുത്. നിന്‍റെ പ്രയത്നഫലം വല്ലവന്‍റെയും വീട്ടിൽ ആയിപ്പോകരുത്."},{"number":11,"verse":"നിന്‍റെ മാംസവും ദേഹവും ക്ഷയിച്ചിട്ട് നീ ഒടുവിൽ നെടുവീര്‍പ്പിട്ടുകൊണ്ട്:"},{"number":12,"verse":"അയ്യോ! ഞാന്‍ പ്രബോധനം വെറുക്കയും എന്‍റെ ഹൃദയം ശാസനയെ നിരസിക്കയും ചെയ്തുവല്ലോ."},{"number":13,"verse":"എന്‍റെ ഉപദേഷ്ടാക്കന്മാരുടെ വാക്ക് ഞാന്‍ അനുസരിച്ചില്ല; എന്നെ പ്രബോധിപ്പിച്ചവര്‍ക്കു ഞാന്‍ ചെവികൊടുത്തില്ല."},{"number":14,"verse":"സഭയുടെയും സംഘത്തിന്‍റെയും മധ്യേ ഞാന്‍ ഏകദേശം സകല ദോഷത്തിലും അകപ്പെട്ടുപോയല്ലോ എന്നിങ്ങനെ പറവാന്‍ സംഗതി വരരുത്."},{"number":15,"verse":"നിന്‍റെ സ്വന്തജലാശയത്തിലെ തണ്ണീരും സ്വന്തകിണറ്റിൽനിന്ന് ഒഴുകുന്ന വെള്ളവും കുടിക്ക."},{"number":16,"verse":"നിന്‍റെ ഉറവുകള്‍ വെളിയിലേക്കും നിന്‍റെ നീരൊഴുക്കുകള്‍ വീഥിയിലേക്കും ഒഴുകിപ്പോകേണമോ?"},{"number":17,"verse":"അവ നിനക്കും അന്യന്മാര്‍ക്കും കൂടെയല്ല നിനക്കു മാത്രമേ ഇരിക്കാവൂ."},{"number":18,"verse":"നിന്‍റെ ഉറവ് അനുഗ്രഹിക്കപ്പെട്ടിരിക്കട്ടെ; നിന്‍റെ യൗവ്വനത്തിലെ ഭാര്യയിൽ സന്തോഷിച്ചുകൊള്‍ക."},{"number":19,"verse":"കൗതുകമുള്ള പേടമാനും മനോഹരമായ ഇളമാന്‍പേടയുംപോലെ അവളുടെ സ്തനങ്ങള്‍ എല്ലാക്കാലത്തും നിന്നെ രമിപ്പിക്കട്ടെ; അവളുടെ പ്രേമത്താൽ നീ എല്ലായ്പോഴും മത്തനായിരിക്ക."},{"number":20,"verse":"മകനേ, നീ പരസ്ത്രീയെ കണ്ടു ഭ്രമിക്കുന്നതും അന്യസ്ത്രീയുടെ മാറിടം തഴുകുന്നതും എന്ത്?"},{"number":21,"verse":"മനുഷ്യന്‍റെ വഴികള്‍ യഹോവയുടെ ദൃഷ്‍ടിയിൽ ഇരിക്കുന്നു; അവന്‍റെ നടപ്പൊക്കെയും അവന്‍ തൂക്കി നോക്കുന്നു."},{"number":22,"verse":"ദുഷ്ടന്‍റെ അകൃത്യങ്ങള്‍ അവനെ പിടിക്കും; തന്‍റെ പാപപാശങ്ങളാൽ അവന്‍ പിടിപെടും."},{"number":23,"verse":"പ്രബോധനം കേള്‍ക്കായ്കയാൽ അവന്‍ മരിക്കും; മഹാഭോഷത്തത്താൽ അവന്‍ വഴിതെറ്റിപ്പോകും."}]}
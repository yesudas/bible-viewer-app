{"bibleAbbr":"MOV","bookName":"സദൃശ്യവാക്യങ്ങൾ","bookEnglishName":"Proverbs","chapterNumber":22,"verses":[{"number":1,"verse":"അനവധി സമ്പത്തിലും സൽകീര്‍ത്തിയും വെള്ളിയിലും പൊന്നിലും കൃപയും നല്ലത്."},{"number":2,"verse":"ധനവാനും ദരിദ്രനും തമ്മിൽ കാണുന്നു; അവരെയൊക്കെയും ഉണ്ടാക്കിയവന്‍ യഹോവ തന്നെ."},{"number":3,"verse":"വിവേകമുള്ളവന്‍ അനര്‍ഥം കണ്ട് ഒളിച്ചുകൊള്ളുന്നു; അല്പബുദ്ധികളോ നേരേ ചെന്നു ചേതപ്പെടുന്നു."},{"number":4,"verse":"താഴ്മയ്ക്കും യഹോവാഭക്തിക്കും ഉള്ള പ്രതിഫലം ധനവും മാനവും ജീവനും ആകുന്നു."},{"number":5,"verse":"വക്രന്‍റെ വഴിയിൽ മുള്ളും കുടുക്കും ഉണ്ട്; തന്‍റെ പ്രാണനെ സൂക്ഷിക്കുന്നവന്‍ അവയോട് അകന്നിരിക്കട്ടെ."},{"number":6,"verse":"ബാലന്‍ നടക്കേണ്ടുന്ന വഴിയിൽ അവനെ അഭ്യസിപ്പിക്ക; അവന്‍ വൃദ്ധനായാലും അതു വിട്ടുമാറുകയില്ല."},{"number":7,"verse":"ധനവാന്‍ ദരിദ്രന്മാരെ ഭരിക്കുന്നു; കടം മേടിക്കുന്നവന്‍ കടം കൊടുക്കുന്നവനു ദാസന്‍."},{"number":8,"verse":"നീതികേടു വിതയ്ക്കുന്നവന്‍ ആപത്തു കൊയ്യും; അവന്‍റെ കോപത്തിന്‍റെ വടി ഇല്ലാതെയാകും."},{"number":9,"verse":"ദയാകടാക്ഷമുള്ളവന്‍ അനുഗ്രഹിക്കപ്പെടും; അവന്‍ തന്‍റെ ആഹാരത്തിൽനിന്ന് അഗതിക്കു കൊടുക്കുന്നുവല്ലോ."},{"number":10,"verse":"പരിഹാസിയെ നീക്കിക്കളക; അപ്പോള്‍ പിണക്കം പൊയ്ക്കൊള്ളും; കലഹവും നിന്ദയും നിന്നുപോകും."},{"number":11,"verse":"ഹൃദയശുദ്ധി ഇഷ്ടപ്പെടുന്നവന് അധരലാവണ്യം ഉണ്ട്; രാജാവ് അവന്‍റെ സ്നേഹിതന്‍."},{"number":12,"verse":"യഹോവയുടെ കണ്ണ് പരിജ്ഞാനമുള്ളവനെ കാക്കുന്നു; ദ്രോഹികളുടെ വാക്കോ അവന്‍ മറിച്ചുകളയുന്നു."},{"number":13,"verse":"വെളിയിൽ സിംഹം ഉണ്ട്, വീഥിയിൽ എനിക്കു ജീവഹാനി വരും എന്നു മടിയന്‍ പറയുന്നു."},{"number":14,"verse":"പരസ്ത്രീയുടെ വായ് ആഴമുള്ള കുഴി ആകുന്നു; യഹോവയാൽ ത്യജിക്കപ്പെട്ടവന്‍ അതിൽ വീഴും."},{"number":15,"verse":"ബാലന്‍റെ ഹൃദയത്തോടു ഭോഷത്തം പറ്റിയിരിക്കുന്നു; ശിക്ഷയ്ക്കുള്ള വടി അതിനെ അവനിൽനിന്ന് അകറ്റിക്കളയും."},{"number":16,"verse":"ആദായം ഉണ്ടാക്കേണ്ടതിന് എളിയവനെ പീഡിപ്പിക്കുന്നവനും ധനവാന് കൊടുക്കുന്നവനും മുട്ടുള്ളവനായിത്തീരും."},{"number":17,"verse":"ജ്ഞാനികളുടെ വചനങ്ങളെ ചെവി ചായിച്ചു കേള്‍ക്കുക; എന്‍റെ പരിജ്ഞാനത്തിനു മനസ്സുവയ്ക്കുക."},{"number":18,"verse":"അവയെ നിന്‍റെ ഉള്ളിൽ സൂക്ഷിക്കുന്നതും നിന്‍റെ അധരങ്ങളിൽ അവയൊക്കെയും ഉറച്ചിരിക്കുന്നതും മനോഹരം."},{"number":19,"verse":"നിന്‍റെ ആശ്രയം യഹോവയിൽ ആയിരിക്കേണ്ടതിന് ഞാന്‍ ഇന്നു നിന്നോട്, നിന്നോടു തന്നെ, ഉപദേശിച്ചിരിക്കുന്നു."},{"number":20,"verse":"നിന്നെ അയച്ചവര്‍ക്കു നീ നേരുള്ള മറുപടി കൊണ്ടുപോകേണ്ടതിന് നിനക്കു നേരുള്ള മറുപടിയുടെ നിശ്ചയം അറിയിച്ചുതരുവാന്‍"},{"number":21,"verse":"ആലോചനയും പരിജ്ഞാനവും അടങ്ങിയ സാരസംഗതികളെ ഞാന്‍ നിനക്ക് എഴുതിയിട്ടുണ്ടല്ലോ."},{"number":22,"verse":"എളിയവനോട് അവന്‍ എളിയവനാക കൊണ്ടു കവര്‍ച്ച ചെയ്യരുത്; അരിഷ്ടനെ പടിവാതിൽക്കൽവച്ചു പീഡിപ്പിക്കയും അരുത്."},{"number":23,"verse":"യഹോവ അവരുടെ വ്യവഹാരം നടത്തും; അവരെ കൊള്ളയിട്ടവരുടെ ജീവനെ കൊള്ളയിടും."},{"number":24,"verse":"കോപശീലനോടു സഖിത്വമരുത്; ക്രോധമുള്ള മനുഷ്യനോടുകൂടെ നടക്കയും അരുത്."},{"number":25,"verse":"നീ അവന്‍റെ വഴികളെ പഠിപ്പാനും നിന്‍റെ പ്രാണന്‍ കെണിയിൽ അകപ്പെടുവാനും സംഗതി വരരുത്."},{"number":26,"verse":"നീ കൈയടിക്കുന്നവരുടെ കൂട്ടത്തിലും കടത്തിനു ജാമ്യം നില്ക്കുന്നവരുടെ കൂട്ടത്തിലും ആയിപ്പോകരുത്."},{"number":27,"verse":"വീട്ടുവാന്‍ നിനക്കു വകയില്ലാതെ വന്നിട്ടു നിന്‍റെ കീഴിൽനിന്നു നിന്‍റെ മെത്ത എടുത്തുകളവാന്‍ ഇടവരുത്തുന്നത് എന്തിന്?"},{"number":28,"verse":"നിന്‍റെ പിതാക്കന്മാര്‍ ഇട്ടിരിക്കുന്ന പണ്ടത്തെ അതിര്‍ നീ മാറ്റരുത്."},{"number":29,"verse":"പ്രവൃത്തിയിൽ സാമര്‍ഥ്യമുള്ള പുരുഷനെ നീ കാണുന്നുവോ? അവന്‍ രാജാക്കന്മാരുടെ മുമ്പിൽ നില്ക്കും; നീചന്മാരുടെ മുമ്പിൽ അവന്‍ നില്ക്കയില്ല."}]}
{"bibleAbbr":"MOV","bookName":"സദൃശ്യവാക്യങ്ങൾ","bookEnglishName":"Proverbs","chapterNumber":23,"verses":[{"number":1,"verse":"നീ അധിപതിയോടുകൂടെ ഭക്ഷണത്തിന് ഇരിക്കുമ്പോള്‍ നിന്‍റെ മുമ്പിൽ ഇരിക്കുന്നവന്‍ ആരെന്നു കരുതിക്കൊള്‍ക."},{"number":2,"verse":"നീ ഭോജനപ്രിയന്‍ ആകുന്നുവെങ്കിൽ നിന്‍റെ തൊണ്ടയ്ക്ക് ഒരു കത്തി വച്ചുകൊള്‍ക."},{"number":3,"verse":"അവന്‍റെ സ്വാദുഭോജനങ്ങളെ കൊതിക്കരുത്; അവ വഞ്ചിക്കുന്ന ഭോജനമല്ലോ."},{"number":4,"verse":"ധനവാനാകേണ്ടതിനു പണിപ്പെടരുത്; അതിനായുള്ള ബുദ്ധി വിട്ടുകളക."},{"number":5,"verse":"നിന്‍റെ ദൃഷ്‍ടി ധനത്തിന്മേൽ പതിക്കുന്നത് എന്തിന്? അത് ഇല്ലാതെയായിപ്പോകുമല്ലോ. കഴുകന്‍ ആകാശത്തേക്ക് എന്നപോലെ അതു ചിറകെടുത്തു പറന്നുകളയും."},{"number":6,"verse":"കണ്ണുകടിയുള്ളവന്‍റെ അപ്പം തിന്നരുത്; അവന്‍റെ സ്വാദുഭോജ്യങ്ങളെ ആഗ്രഹിക്കയുമരുത്."},{"number":7,"verse":"അവന്‍ തന്‍റെ മനസ്സിൽ കണക്കു കൂട്ടുന്നതുപോലെ ആകുന്നു; തിന്നുകുടിച്ചുകൊള്‍ക എന്ന് അവന്‍ നിന്നോടു പറയും; അവന്‍റെ ഹൃദയമോ നിനക്ക് അനുകൂലമല്ല."},{"number":8,"verse":"നീ തിന്ന കഷണം ഛര്‍ദിച്ചുപോകും; നിന്‍റെ മാധുര്യവാക്ക് നഷ്ടമായെന്നും വരും."},{"number":9,"verse":"ഭോഷന്‍ കേള്‍ക്കെ നീ സംസാരിക്കരുത്; അവന്‍ നിന്‍റെ വാക്കുകളുടെ ജ്ഞാനത്തെ നിരസിച്ചുകളയും."},{"number":10,"verse":"പണ്ടേയുള്ള അതിര്‍ നീക്കരുത്; അനാഥന്മാരുടെ നിലം ആക്രമിക്കയുമരുത്."},{"number":11,"verse":"അവരുടെ പ്രതികാരകന്‍ ബലവാനല്ലോ; അവര്‍ക്കു നിന്നോടുള്ള വ്യവഹാരം അവന്‍ നടത്തും."},{"number":12,"verse":"നിന്‍റെ ഹൃദയം പ്രബോധനത്തിനും നിന്‍റെ ചെവി പരിജ്ഞാനവചനങ്ങള്‍ക്കും സമര്‍പ്പിക്ക."},{"number":13,"verse":"ബാലനു ശിക്ഷ കൊടുക്കാതിരിക്കരുത്; വടികൊണ്ട് അടിച്ചാൽ അവന്‍ ചത്തുപോകയില്ല."},{"number":14,"verse":"വടികൊണ്ട് അവനെ അടിക്കുന്നതിനാൽ നീ അവന്‍റെ പ്രാണനെ പാതാളത്തിൽനിന്നു വിടുവിക്കും."},{"number":15,"verse":"മകനേ, നിന്‍റെ ഹൃദയം ജ്ഞാനത്തെ പഠിച്ചാൽ എന്‍റെ ഹൃദയവും സന്തോഷിക്കും."},{"number":16,"verse":"നിന്‍റെ അധരം നേര്‍ സംസാരിച്ചാൽ എന്‍റെ അന്തരംഗങ്ങള്‍ ആനന്ദിക്കും."},{"number":17,"verse":"നിന്‍റെ ഹൃദയം പാപികളോട് അസൂയപ്പെടരുത്; നീ എല്ലായ്പോഴും യഹോവാഭക്തിയോടിരിക്ക."},{"number":18,"verse":"ഒരു പ്രതിഫലം ഉണ്ടാകും നിശ്ചയം; നിന്‍റെ പ്രത്യാശയ്ക്കു ഭംഗം വരികയുമില്ല."},{"number":19,"verse":"മകനേ, കേട്ടു ജ്ഞാനം പഠിക്ക; നിന്‍റെ ഹൃദയത്തെ നേര്‍വഴിയിൽ നടത്തിക്കൊള്‍ക."},{"number":20,"verse":"നീ വീഞ്ഞു കുടിക്കുന്നവരുടെ കൂട്ടത്തിലും മാംസഭോജനപ്രിയരുടെ ഇടയിലും ഇരിക്കരുത്."},{"number":21,"verse":"കുടിയനും അതിഭക്ഷകനും ദരിദ്രരായിത്തീരും; നിദ്രാലുത്വം പഴന്തുണി ഉടുക്കുമാറാക്കും."},{"number":22,"verse":"നിന്നെ ജനിപ്പിച്ച അപ്പന്‍റെ വാക്കു കേള്‍ക്ക; നിന്‍റെ അമ്മ വൃദ്ധയായിരിക്കുമ്പോള്‍ അവളെ നിന്ദിക്കരുത്."},{"number":23,"verse":"നീ സത്യം വില്ക്കയല്ല വാങ്ങുകയത്രേ വേണ്ടത്; ജ്ഞാനവും പ്രബോധനവും വിവേകവും അങ്ങനെ തന്നെ."},{"number":24,"verse":"നീതിമാന്‍റെ അപ്പന്‍ ഏറ്റവും ആനന്ദിക്കും; ജ്ഞാനിയുടെ ജനകന്‍ അവനിൽ സന്തോഷിക്കും."},{"number":25,"verse":"നിന്‍റെ അമ്മയപ്പന്മാര്‍ സന്തോഷിക്കട്ടെ; നിന്നെ പ്രസവിച്ചവള്‍ ആനന്ദിക്കട്ടെ."},{"number":26,"verse":"മകനേ, നിന്‍റെ ഹൃദയം എനിക്കു തരിക; എന്‍റെ വഴി നിന്‍റെ കണ്ണിന് ഇമ്പമായിരിക്കട്ടെ."},{"number":27,"verse":"വേശ്യാസ്ത്രീ ആഴമുള്ള കുഴിയും പരസ്ത്രീ ഇടുക്കമുള്ള കിണറും ആകുന്നു."},{"number":28,"verse":"അവള്‍ പിടിച്ചുപറിക്കാരനെപ്പോലെ പതിയിരിക്കുന്നു; മനുഷ്യരിൽ ദ്രോഹികളെ വര്‍ധിപ്പിക്കുന്നു."},{"number":29,"verse":"ആര്‍ക്കു കഷ്ടം, ആര്‍ക്കു സങ്കടം, ആര്‍ക്കു കലഹം? ആര്‍ക്ക് ആവലാതി, ആര്‍ക്ക് അനാവശ്യമായ മുറിവുകള്‍, ആര്‍ക്കു കണ്‍ചുവപ്പ്?"},{"number":30,"verse":"വീഞ്ഞ് കുടിച്ചുകൊണ്ടു നേരം വൈകിക്കുന്നവര്‍ക്കും മദ്യം രുചി നോക്കുവാന്‍ പോകുന്നവര്‍ക്കും തന്നെ."},{"number":31,"verse":"വീഞ്ഞു ചുവന്നു പാത്രത്തിൽ തിളങ്ങുന്നതും രസമായി ഇറക്കുന്നതും നീ നോക്കരുത്."},{"number":32,"verse":"ഒടുക്കം അതു സര്‍പ്പംപോലെ കടിക്കും; അണലിപോലെ കൊത്തും."},{"number":33,"verse":"നിന്‍റെ കണ്ണ് പരസ്ത്രീകളെ നോക്കും; നിന്‍റെ ഹൃദയം വക്രത പറയും."},{"number":34,"verse":"നീ നടുക്കടലിൽ ശയിക്കുന്നവനെപ്പോലെയും പാമരത്തിന്‍റെ മുകളിൽ ഉറങ്ങുന്നവനെപ്പോലെയും ആകും."},{"number":35,"verse":"അവര്‍ എന്നെ അടിച്ചു, എനിക്കു നൊന്തില്ല; അവര്‍ എന്നെ തല്ലി, ഞാന്‍ അറിഞ്ഞതുമില്ല. ഞാന്‍ എപ്പോള്‍ ഉണരും? ഞാന്‍ ഇനിയും അതു തന്നെ തേടും എന്നു നീ പറയും."}]}
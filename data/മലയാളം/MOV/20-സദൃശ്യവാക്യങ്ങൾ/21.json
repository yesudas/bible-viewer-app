{"bibleAbbr":"MOV","bookName":"സദൃശ്യവാക്യങ്ങൾ","bookEnglishName":"Proverbs","chapterNumber":21,"verses":[{"number":1,"verse":"രാജാവിന്‍റെ ഹൃദയം യഹോവയുടെ കൈയിൽ നീര്‍ത്തോടുകണക്കെ ഇരിക്കുന്നു; തനിക്ക് ഇഷ്ടമുള്ളേടത്തേക്കൊക്കെയും അവന്‍ അതിനെ തിരിക്കുന്നു."},{"number":2,"verse":"മനുഷ്യന്‍റെ വഴിയൊക്കെയും അവനു ചൊവ്വായിത്തോന്നുന്നു; യഹോവയോ ഹൃദയങ്ങളെ തൂക്കിനോക്കുന്നു."},{"number":3,"verse":"നീതിയും ന്യായവും പ്രവര്‍ത്തിക്കുന്നത് യഹോവയ്ക്കു ഹനനയാഗത്തെക്കാള്‍ ഇഷ്ടം."},{"number":4,"verse":"ഗര്‍വമുള്ള കണ്ണും അഹങ്കാരഹൃദയവും ദുഷ്ടന്മാരുടെ ദീപവും പാപം തന്നെ."},{"number":5,"verse":"ഉത്സാഹിയുടെ വിചാരങ്ങള്‍ സമൃദ്ധിഹേതുകങ്ങള്‍ ആകുന്നു; ബദ്ധപ്പാടുകാരൊക്കെയും ബുദ്ധിമുട്ടിലേക്കത്രേ ബദ്ധപ്പെടുന്നത്."},{"number":6,"verse":"കള്ളനാവുകൊണ്ടു ധനം സമ്പാദിക്കുന്നത് പാറിപ്പോകുന്ന ആവി ആകുന്നു; അതിനെ അന്വേഷിക്കുന്നവര്‍ മരണത്തെ അന്വേഷിക്കുന്നു."},{"number":7,"verse":"ദുഷ്ടന്മാരുടെ സാഹസം അവര്‍ക്കു നാശഹേതുവാകുന്നു; ന്യായം ചെയ്യുവാന്‍ അവര്‍ക്കു മനസ്സില്ലല്ലോ."},{"number":8,"verse":"അകൃത്യഭാരം ചുമക്കുന്നവന്‍റെ വഴി വളഞ്ഞിരിക്കുന്നു; നിര്‍മ്മലന്‍റെ പ്രവൃത്തിയോ ചൊവ്വുള്ളതു തന്നെ."},{"number":9,"verse":"ശണ്ഠകൂടുന്ന സ്ത്രീയോടുകൂടെ പൊതുവീട്ടിൽ പാര്‍ക്കുന്നതിനെക്കാള്‍ മേല്പുരയുടെ ഒരു കോണിൽ പാര്‍ക്കുന്നതു നല്ലത്."},{"number":10,"verse":"ദുഷ്ടന്‍റെ മനസ്സ് ദോഷത്തെ ആഗ്രഹിക്കുന്നു; അവന് കൂട്ടുകാരനോടു ദയ തോന്നുന്നതുമില്ല."},{"number":11,"verse":"പരിഹാസിയെ ശിക്ഷിച്ചാൽ അല്പബുദ്ധി ജ്ഞാനിയായിത്തീരും; ജ്ഞാനിയെ ഉപദേശിച്ചാൽ അവന്‍ പരിജ്ഞാനം പ്രാപിക്കും."},{"number":12,"verse":"നീതിമാനായവന്‍ ദുഷ്ടന്‍റെ ഭവനത്തിന്മേൽ ദൃഷ്‍ടി വയ്ക്കുന്നു; ദുഷ്ടന്മാരെ നാശത്തിലേക്കു മറിച്ചുകളയുന്നു."},{"number":13,"verse":"എളിയവന്‍റെ നിലവിളിക്കു ചെവിപൊത്തിക്കളയുന്നവന്‍ താനും വിളിച്ചപേക്ഷിക്കും; ഉത്തരം ലഭിക്കയില്ല."},{"number":14,"verse":"രഹസ്യത്തിൽ ചെയ്യുന്ന ദാനം കോപത്തെയും മടിയിൽ കൊണ്ടുവരുന്ന സമ്മാനം ഉഗ്രകോപത്തെയും ശമിപ്പിക്കുന്നു."},{"number":15,"verse":"ന്യായം പ്രവര്‍ത്തിക്കുന്നതു നീതിമാനു സന്തോഷവും ദുഷ്പ്രവൃത്തിക്കാര്‍ക്കു ഭയങ്കരവും ആകുന്നു."},{"number":16,"verse":"വിവേകമാര്‍ഗം വിട്ടു നടക്കുന്നവന്‍ മൃതന്മാരുടെ കൂട്ടത്തിൽ വിശ്രമിക്കും."},{"number":17,"verse":"ഉല്ലാസപ്രിയന്‍ ദരിദ്രനായിത്തീരും; വീഞ്ഞും തൈലവും പ്രിയപ്പെടുന്നവന്‍ ധനവാനാകയില്ല."},{"number":18,"verse":"ദുഷ്ടന്‍ നീതിമാനു മറുവിലയാകും; ദ്രോഹി നേരുള്ളവര്‍ക്കു പകരമായിത്തീരും."},{"number":19,"verse":"ശണ്ഠയും ദുശ്ശീലവുമുള്ള സ്ത്രീയോടുകൂടെ പാര്‍ക്കുന്നതിലും നിര്‍ജനപ്രദേശത്തു പോയി പാര്‍ക്കുന്നതു നല്ലത്."},{"number":20,"verse":"ജ്ഞാനിയുടെ പാര്‍പ്പിടത്തിൽ വിലയേറിയ നിക്ഷേപവും തൈലവും ഉണ്ട്; മൂഢനോ അവയെ ദുര്‍വ്യയം ചെയ്തുകളയുന്നു."},{"number":21,"verse":"നീതിയും ദയയും പിന്തുടരുന്നവന്‍ ജീവനും നീതിയും മാനവും കണ്ടെത്തും."},{"number":22,"verse":"ജ്ഞാനി വീരന്മാരുടെ പട്ടണത്തിൽ കയറുകയും അതിന്‍റെ ആശ്രയമായ കോട്ടയെ ഇടിച്ചുകളകയും ചെയ്യുന്നു."},{"number":23,"verse":"വായും നാവും സൂക്ഷിക്കുന്നവന്‍ തന്‍റെ പ്രാണനെ കഷ്ടങ്ങളിൽനിന്നു സൂക്ഷിക്കുന്നു."},{"number":24,"verse":"നിഗളവും ഗര്‍വവും ഉള്ളവനു പരിഹാസി എന്നു പേര്‍; അവന്‍ ഗര്‍വത്തിന്‍റെ അഹങ്കാരത്തോടെ പ്രവര്‍ത്തിക്കുന്നു."},{"number":25,"verse":"മടിയന്‍റെ കൊതി അവനു മരണഹേതു; വേലചെയ്‍വാന്‍ അവന്‍റെ കൈകള്‍ മടിക്കുന്നുവല്ലോ."},{"number":26,"verse":"ചിലര്‍ നിത്യം അത്യാഗ്രഹത്തോടെ ഇരിക്കുന്നു; നീതിമാനോ ലോഭിക്കാതെ കൊടുത്തുകൊണ്ടിരിക്കുന്നു."},{"number":27,"verse":"ദുഷ്ടന്മാരുടെ ഹനനയാഗം വെറുപ്പാകുന്നു; അവന്‍ ദുരാന്തരത്തോടെ അത് അര്‍പ്പിച്ചാൽ എത്ര അധികം!"},{"number":28,"verse":"കള്ളസ്സാക്ഷി നശിച്ചുപോകും; ശ്രദ്ധിച്ചുകേള്‍ക്കുന്നവനോ എപ്പോഴും സംസാരിക്കാം."},{"number":29,"verse":"ദുഷ്ടന്‍ മുഖധാര്‍ഷ്ട്യം കാണിക്കുന്നു; നേരുള്ളവനോ തന്‍റെ വഴി നന്നാക്കുന്നു."},{"number":30,"verse":"യഹോവയ്ക്കെതിരേ ജ്ഞാനവുമില്ല, ബുദ്ധിയുമില്ല, ആലോചനയുമില്ല."},{"number":31,"verse":"കുതിരയെ യുദ്ധദിവസത്തേക്കു ചമയിക്കുന്നു; ജയമോ യഹോവയുടെ കൈവശത്തിലിരിക്കുന്നു."}]}
{"bibleAbbr":"MOV","bookName":"യോശുവ","bookEnglishName":"Joshua","chapterNumber":13,"verses":[{"number":1,"verse":"യോശുവ വയസ്സുചെന്നു വൃദ്ധനായപ്പോള്‍ യഹോവ അവനോട് അരുളിച്ചെയ്തത്: നീ വയസ്സുചെന്നു വൃദ്ധനായിരിക്കുന്നു; ഇനി ഏറ്റവും വളരെ ദേശം കൈവശമാക്കുവാനുണ്ട്."},{"number":2,"verse":"ഇനിയും ശേഷിച്ചിരിക്കുന്ന ദേശം ഏതെന്നാൽ: മിസ്രയീമിന്‍റെ കിഴക്കുള്ള സീഹോര്‍ മുതൽ വടക്കോട്ട് കനാന്യര്‍ക്കുള്ളതെന്ന് എണ്ണിവരുന്ന എക്രോന്‍റെ അതിര്‍വരെയുള്ള ഫെലിസ്ത്യദേശങ്ങള്‍ ഒക്കെയും ഗെശൂര്യരും;"},{"number":3,"verse":"ഗസ്സാത്യന്‍, അസ്തോദ്യന്‍, അസ്കലോന്യന്‍, ഗിത്ത്യന്‍, എക്രോന്യന്‍ എന്നീ അഞ്ചു ഫെലിസ്ത്യപ്രഭുക്കന്മാരും;"},{"number":4,"verse":"തെക്കുള്ള അവ്യരും അഫേക് വരെയും അമോര്യരുടെ അതിര്‍വരെയുമുള്ള കനാന്യരുടെ ദേശമൊക്കെയും"},{"number":5,"verse":"സീദോന്യര്‍ക്കുള്ള മെയാരയും ഗിബെല്യരുടെ ദേശവും കിഴക്കു ഹെര്‍മ്മോന്‍പര്‍വതത്തിന്‍റെ അടിവാരത്തിലെ ബാൽ-ഗാദ്മുതൽ ഹമാത്തിലേക്കു തിരിയുന്ന സ്ഥലംവരെയുള്ള ലെബാനോന്‍ ഒക്കെയും;"},{"number":6,"verse":"ലെബാനോന്‍മുതൽ മിസ്രെഫോത്ത്മയീംവരെയുള്ള പര്‍വതവാസികളൊക്കെയും എല്ലാ സീദോന്യരും തന്നെ; ഇവരെ ഞാന്‍ യിസ്രായേൽമക്കളുടെ മുമ്പിൽനിന്നു നീക്കിക്കളയും; ഞാന്‍ നിന്നോടു കല്പിച്ചതുപോലെ നീ യിസ്രായേലിന് അത് അവകാശമായി വിഭാഗിച്ചാൽ മതി."},{"number":7,"verse":"ആകയാൽ ഈ ദേശം ഒമ്പതു ഗോത്രങ്ങള്‍ക്കും മനശ്ശെയുടെ പാതിഗോത്രത്തിനും അവകാശമായി വിഭാഗിക്ക."},{"number":8,"verse":"അവനോടുകൂടെ രൂബേന്യരും ഗാദ്യരും മോശെ അവര്‍ക്ക് യോര്‍ദ്ദാനക്കരെ കിഴക്ക് കൊടുത്തിട്ടുള്ള അവകാശം യഹോവയുടെ ദാസനായ മോശെ കൊടുത്തതുപോലെ തന്നെ പ്രാപിച്ചിരിക്കുന്നുവല്ലോ."},{"number":9,"verse":"അര്‍ന്നോന്‍താഴ്വരയുടെ അറ്റത്തുള്ള അരോവേരും താഴ്വരയുടെ നടുവിലുള്ള പട്ടണംമുതൽ ദീബോന്‍വരെയുള്ള മേദെബാസമഭൂമി മുഴുവനും;"},{"number":10,"verse":"അമ്മോന്യരുടെ അതിര്‍വരെ ഹെശ്ബോനിൽ വാണിരുന്ന അമോര്യരാജാവായ സീഹോന്‍റെ എല്ലാ പട്ടണങ്ങളും;"},{"number":11,"verse":"ഗിലെയാദും ഗെശൂര്യരുടെയും മാഖാത്യരുടെയും ദേശവും ഹെര്‍മ്മോന്‍പര്‍വതം ഒക്കെയും സൽക്കാവരെയുള്ള ബാശാന്‍ മുഴുവനും;"},{"number":12,"verse":"അസ്താരോത്തിലും എദ്രെയിലും വാണവനും മല്ലന്മാരിൽ ശേഷിച്ചവനുമായ ബാശാനിലെ ഓഗിന്‍റെ രാജ്യമൊക്കെയും തന്നെ; ഇവരെ മോശെ തോല്പിച്ചു നീക്കിക്കളഞ്ഞിരുന്നു."},{"number":13,"verse":"എന്നാൽ യിസ്രായേൽമക്കള്‍ ഗെശൂര്യരെയും മാഖാത്യരെയും നീക്കിക്കളഞ്ഞില്ല; അവര്‍ ഇന്നുവരെയും യിസ്രായേല്യരുടെ ഇടയിൽ പാര്‍ത്തുവരുന്നു."},{"number":14,"verse":"ലേവിഗോത്രത്തിന് അവന്‍ ഒരു അവകാശവും കൊടുത്തില്ല; യിസ്രായേലിന്‍റെ ദൈവമായ യഹോവയുടെ ദഹനയാഗങ്ങള്‍ താന്‍ അവരോടു കല്പിച്ചതുപോലെ അവരുടെ അവകാശം ആകുന്നു."},{"number":15,"verse":"എന്നാൽ മോശെ രൂബേന്‍ഗോത്രത്തിനു കുടുംബംകുടുംബമായി അവകാശം കൊടുത്തു."},{"number":16,"verse":"അവരുടെ ദേശം അര്‍ന്നോന്‍താഴ്വരയുടെ അറ്റത്തെ അരോവേരും താഴ്വരയുടെ നടുവിലെ പട്ടണവും മുതൽ മേദെബായോടു ചേര്‍ന്ന സമഭൂമി മുഴുവനും ഹെശ്ബോനും സമഭൂമിയിലുള്ള അതിന്‍റെ എല്ലാ പട്ടണങ്ങളും"},{"number":17,"verse":"ദീബോനും ബാമോത്ത്-ബാലും ബേത്ത്-ബാൽ-മേയോനും"},{"number":18,"verse":"യഹ്സയും കെദേമോത്തും മേഫാത്തും"},{"number":19,"verse":"കിര്യത്തയീമും സിബ്മയും സമഭൂമിയിലെ മലയിലുള്ള സേരെത്ത്-ശഹരും"},{"number":20,"verse":"ബേത്ത്-പെയോരും പിസ്ഗാച്ചരിവുകളും ബേത്ത്-യെശീമോത്തും"},{"number":21,"verse":"സമഭൂമിയിലെ എല്ലാ പട്ടണങ്ങളും ഹെശ്ബോനിൽ വാണിരുന്ന അമോര്യരാജാവായ സീഹോന്‍റെ രാജ്യമൊക്കെയും തന്നെ; അവനെയും സീഹോന്‍റെ പ്രഭുക്കന്മാരായി ദേശത്തു പാര്‍ത്തിരുന്ന ഏവി, രേക്കെം, സൂര്‍, ഹൂര്‍, രേബ എന്നീ മിദ്യാന്യപ്രഭുക്കന്മാരെയും മോശെ സംഹരിച്ചു."},{"number":22,"verse":"യിസ്രായേൽമക്കള്‍ കൊന്നവരുടെ കൂട്ടത്തിൽ ബെയോരിന്‍റെ മകനായ ബിലെയാം എന്ന പ്രശ്നക്കാരനെയും വാള്‍കൊണ്ടു കൊന്നു."},{"number":23,"verse":"രൂബേന്യരുടെ അതിര്‍ യോര്‍ദ്ദാന്‍ ആയിരുന്നു; ഈ പട്ടണങ്ങള്‍ അവയുടെ ഗ്രാമങ്ങള്‍ ഉള്‍പ്പെടെ രൂബേന്യര്‍ക്കു കുടുംബംകുടുംബമായി കിട്ടിയ അവകാശം."},{"number":24,"verse":"പിന്നെ മോശെ ഗാദ്ഗോത്രത്തിന്, കുടുംബംകുടുംബമായി ഗാദ്യര്‍ക്കു തന്നെ, അവകാശം കൊടുത്തു."},{"number":25,"verse":"അവരുടെ ദേശം യസേരും ഗിലെയാദിലെ എല്ലാ പട്ടണങ്ങളും രബ്ബായുടെ നേരേയുള്ള അരോവേര്‍വരെ അമ്മോന്യരുടെ പാതി ദേശവും;"},{"number":26,"verse":"ഹെശ്ബോന്‍മുതൽ രാമത്ത്-മിസ്പെയും ബെതോനീമും വരെയും മഹനയീംമുതൽ ദെബീരിന്‍റെ അതിര്‍വരെയും;"},{"number":27,"verse":"താഴ്വരയിൽ ഹെശ്ബോന്‍രാജാവായ സീഹോന്‍റെ രാജ്യത്തിൽ ശേഷിപ്പുള്ള ബേത്ത്-ഹാരാം, ബേത്ത് -നിമ്രാം, സുക്കോത്ത്, സാഫോന്‍ എന്നിവയും തന്നെ; യോര്‍ദ്ദാനക്കരെ കിഴക്ക് കിന്നെരോത്ത്തടാകത്തിന്‍റെ അറുതിവരെ യോര്‍ദ്ദാന്‍ അതിന് അതിരായിരുന്നു."},{"number":28,"verse":"ഈ പട്ടണങ്ങള്‍ അവയുടെ ഗ്രാമങ്ങളുള്‍പ്പെടെ കുടുംബംകുടുംബമായി ഗാദ്യര്‍ക്കു കിട്ടിയ അവകാശം."},{"number":29,"verse":"പിന്നെ മോശെ മനശ്ശെയുടെ പാതിഗോത്രത്തിന് അവകാശം കൊടുത്തു; കുടുംബംകുടുംബമായി മനശ്ശെയുടെ പാതിഗോത്രത്തിനുള്ള അവകാശം ഇത്:"},{"number":30,"verse":"അവരുടെ ദേശം മഹനയീംമുതൽ ബാശാന്‍ മുഴുവനും ബാശാന്‍രാജാവായ ഓഗിന്‍റെ രാജ്യമൊക്കെയും ബാശാനിൽ യായീരിന്‍റെ ഊരുകള്‍ എല്ലാം കൂടി അറുപതു പട്ടണങ്ങളും"},{"number":31,"verse":"പാതി ഗിലെയാദും ബാശാനിലെ ഓഗിന്‍റെ രാജ്യത്തിലെ പട്ടണങ്ങളായ അസ്താരോത്ത്, എദ്രെയി എന്നിവയും തന്നെ; ഇവ മനശ്ശെയുടെ മകനായ മാഖീരിന്‍റെ മക്കള്‍ക്ക്, മാഖീരിന്‍റെ മക്കളിൽ പാതിപ്പേര്‍ക്കു തന്നെ, കുടുംബംകുടുംബമായി കിട്ടി."},{"number":32,"verse":"ഇതു മോശെ യെരീഹോവിനു കിഴക്ക് യോര്‍ദ്ദാനക്കരെ മോവാബ്സമഭൂമിയിൽവച്ച് ഭാഗിച്ചുകൊടുത്ത അവകാശം ആകുന്നു."},{"number":33,"verse":"ലേവിഗോത്രത്തിനോ മോശെ ഒരു അവകാശവും കൊടുത്തില്ല; യിസ്രായേലിന്‍റെ ദൈവമായ യഹോവ അവരോടു കല്പിച്ചതുപോലെ താന്‍ തന്നെ അവരുടെ അവകാശം ആകുന്നു."}]}
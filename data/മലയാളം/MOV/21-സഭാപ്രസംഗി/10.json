{"bibleAbbr":"MOV","bookName":"സഭാപ്രസംഗി","bookEnglishName":"Ecclesiastes","chapterNumber":10,"verses":[{"number":1,"verse":"ചത്ത ഈച്ച തൈലക്കാരന്‍റെ തൈലം നാറുമാറാക്കുന്നു; അല്പഭോഷത്തം ജ്ഞാനമാനങ്ങളെക്കാള്‍ ഘനമേറുന്നു."},{"number":2,"verse":"ജ്ഞാനിയുടെ ബുദ്ധി അവന്‍റെ വലത്തു ഭാഗത്തും മൂഢന്‍റെ ബുദ്ധി അവന്‍റെ ഇടത്തു ഭാഗത്തും ഇരിക്കുന്നു."},{"number":3,"verse":"ഭോഷന്‍ നടക്കുന്ന വഴിയിൽ അവന്‍റെ ബുദ്ധി ക്ഷയിച്ചുപോകുന്നു; താന്‍ ഭോഷന്‍ എന്ന് എല്ലാവര്‍ക്കും വെളിവാക്കും."},{"number":4,"verse":"അധിപതിയുടെ കോപം നിന്‍റെ നേരേ പൊങ്ങുന്നു എങ്കിൽ നീ നിന്‍റെ സ്ഥലം വിട്ടുമാറരുത്; ക്ഷാന്തി മഹാപാതകങ്ങളെ ചെയ്യാതിരിപ്പാന്‍ കാരണമാകും."},{"number":5,"verse":"അധിപതിയുടെ പക്കൽനിന്നു പുറപ്പെടുന്ന തെറ്റുപോലെ ഞാന്‍ സൂര്യനു കീഴെ ഒരു തിന്മ കണ്ടു;"},{"number":6,"verse":"മൂഢന്മാര്‍ ശ്രേഷ്ഠപദവിയിൽ എത്തുകയും ധനവാന്മാര്‍ താണനിലയിൽ ഇരിക്കയും ചെയ്യുന്നതു തന്നെ."},{"number":7,"verse":"ദാസന്മാര്‍ കുതിരപ്പുറത്തിരിക്കുന്നതും പ്രഭുക്കന്മാര്‍ ദാസന്മാരെപ്പോലെ കാൽനടയായി നടക്കുന്നതും ഞാന്‍ കണ്ടു."},{"number":8,"verse":"കുഴി കുഴിക്കുന്നവന്‍ അതിൽ വീഴും; മതിൽ പൊളിക്കുന്നവനെ പാമ്പു കടിക്കും."},{"number":9,"verse":"കല്ലു വെട്ടുന്നവന് അതുകൊണ്ടു ദണ്ഡം തട്ടും; വിറകു കീറുന്നവന് അതിനാൽ ആപത്തും വരും."},{"number":10,"verse":"ഇരുമ്പായുധം മൂര്‍ച്ചയില്ലാഞ്ഞിട്ട് അതിന്‍റെ വായ്ത്തല തേക്കാതിരുന്നാൽ അവന്‍ അധികം ശക്തി പ്രയോഗിക്കേണ്ടിവരും; ജ്ഞാനമോ, കാര്യസിദ്ധിക്ക് ഉപയോഗമുള്ളതാകുന്നു."},{"number":11,"verse":"മന്ത്രപ്രയോഗം ചെയ്യും മുമ്പേ സര്‍പ്പം കടിച്ചാൽ മന്ത്രവാദിയെ വിളിച്ചിട്ട് ഉപകാരമില്ല."},{"number":12,"verse":"ജ്ഞാനിയുടെ വായിലെ വാക്ക് ലാവണ്യമുള്ളത്; മൂഢന്‍റെ അധരമോ അവനെത്തന്നെ നശിപ്പിക്കും."},{"number":13,"verse":"അവന്‍റെ വായിലെ വാക്കുകളുടെ ആരംഭം ഭോഷത്തവും അവന്‍റെ സംസാരത്തിന്‍റെ അവസാനം വല്ലാത്ത ഭ്രാന്തും തന്നെ."},{"number":14,"verse":"ഭോഷന്‍ വാക്കുകളെ വര്‍ധിപ്പിക്കുന്നു; സംഭവിപ്പാനിരിക്കുന്നത് മനുഷ്യന്‍ അറിയുന്നില്ല; അവന്‍റെശേഷം ഉണ്ടാകുവാനുള്ളത് ആര്‍ അവനെ അറിയിക്കും?"},{"number":15,"verse":"പട്ടണത്തിലേക്ക് പോകുന്ന വഴി അറിയാത്ത മൂഢന്മാര്‍ തങ്ങളുടെ പ്രയത്നത്താൽ ക്ഷീണിച്ചു പോകുന്നു."},{"number":16,"verse":"ബാലനായ രാജാവും അതികാലത്ത് ഭക്ഷണം കഴിക്കുന്ന പ്രഭുക്കന്മാരും ഉള്ള ദേശമേ, നിനക്ക് അയ്യോ കഷ്ടം!"},{"number":17,"verse":"കുലീനപുത്രനായ രാജാവും മദ്യപാനത്തിനല്ല ബലത്തിനുവേണ്ടി മാത്രം തക്ക സമയത്തു ഭക്ഷണം കഴിക്കുന്ന പ്രഭുക്കന്മാരും ഉള്ള ദേശമേ, നിനക്കു ഭാഗ്യം!"},{"number":18,"verse":"മടിവുകൊണ്ട് മേല്പുര വീണുപോകുന്നു; കൈകളുടെ ആലസ്യംകൊണ്ട് വീടു ചോരുന്നു."},{"number":19,"verse":"സന്തോഷത്തിനായിട്ടു വിരുന്നു കഴിക്കുന്നു; വീഞ്ഞ് ജീവനെ ആനന്ദിപ്പിക്കുന്നു; ദ്രവ്യമോ സകലത്തിനും ഉതകുന്നു."},{"number":20,"verse":"നിന്‍റെ മനസ്സിൽപോലും രാജാവിനെ ശപിക്കരുത്; നിന്‍റെ ശയനഗൃഹത്തിൽവച്ചുപോലും ധനവാനെ ശപിക്കരുത്; ആകാശത്തിലെ പക്ഷി ആ ശബ്ദം കൊണ്ടുപോകുവാനും പറവജാതി ആ കാര്യം പ്രസിദ്ധമാക്കുവാനും മതി."}]}
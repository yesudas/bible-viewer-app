{"bibleAbbr":"MOV","bookName":"സഭാപ്രസംഗി","bookEnglishName":"Ecclesiastes","chapterNumber":12,"verses":[{"number":1,"verse":"നിന്‍റെ യൗവനകാലത്തു നിന്‍റെ സ്രഷ്ടാവിനെ ഓര്‍ത്തുകൊള്‍ക; ദുര്‍ദിവസങ്ങള്‍ വരികയും എനിക്ക് ഇഷ്ടമില്ല എന്നു നീ പറയുന്ന കാലം സമീപിക്കയും"},{"number":2,"verse":"സൂര്യനും വെളിച്ചവും ചന്ദ്രനും നക്ഷത്രങ്ങളും ഇരുണ്ടുപോകയും മഴ പെയ്തശേഷം മേഘങ്ങള്‍ മടങ്ങിവരികയും ചെയ്യുംമുമ്പേ തന്നെ."},{"number":3,"verse":"അന്നു വീട്ടുകാവല്ക്കാര്‍ വിറയ്ക്കും; ബലവാന്മാര്‍ കുനിയും; അരയ്ക്കുന്നവര്‍ ചുരുക്കമാകയാൽ അടങ്ങിയിരിക്കും; കിളിവാതിലുകളിൽക്കൂടി നോക്കുന്നവര്‍ അന്ധന്മാരാകും;"},{"number":4,"verse":"തെരുവിലെ കതകുകള്‍ അടയും; അരയ്ക്കുന്ന ശബ്ദം മന്ദമാകും; പക്ഷികളുടെ ശബ്ദത്തിങ്കൽ ഉണര്‍ന്നുപോകും; പാട്ടുകാരത്തികളൊക്കെയും തളരുകയും ചെയ്യും;"},{"number":5,"verse":"അന്ന് അവര്‍ കയറ്റത്തെ പേടിക്കും; വഴിയിൽ ഭീതികള്‍ ഉള്ളതായി തോന്നും; ബദാംവൃക്ഷം പൂക്കും; തുള്ളന്‍ ഇഴഞ്ഞു നടക്കും; രോചനക്കുരു ഫലിക്കാതെ വരും; മനുഷ്യന്‍ തന്‍റെ ശാശ്വതഭവനത്തിലേക്കു പോകും; വിലാപം കഴിക്കുന്നവര്‍ വീഥിയിൽ ചുറ്റി സഞ്ചരിക്കും."},{"number":6,"verse":"അന്നു വെള്ളിച്ചരട് അറ്റുപോകും; പൊന്‍കിണ്ണം തകരും; ഉറവിങ്കലെ കുടം ഉടയും; കിണറ്റിങ്കലെ ചക്രം തകരും."},{"number":7,"verse":"പൊടി പണ്ട് ആയിരുന്നതുപോലെ ഭൂമിയിലേക്കു തിരികെ ചേരും; ആത്മാവ് അതിനെ നല്കിയ ദൈവത്തിന്‍റെ അടുക്കലേക്കു മടങ്ങിപ്പോകും."},{"number":8,"verse":"ഹാ മായ, മായ, സകലവും മായയത്രേ എന്നു സഭാപ്രസംഗി പറയുന്നു."},{"number":9,"verse":"സഭാപ്രസംഗി ജ്ഞാനിയായിരുന്നതു കൂടാതെ അവന്‍ ജനത്തിന് പരിജ്ഞാനം ഉപദേശിച്ചുകൊടുക്കയും ചിന്തിച്ച് ശോധന കഴിച്ച് അനേകം സദൃശവാക്യം ചമയ്ക്കയും ചെയ്തു."},{"number":10,"verse":"ഇമ്പമായുള്ള വാക്കുകളും നേരായി എഴുതിയിരിക്കുന്നവയും സത്യമായുള്ള വചനങ്ങളും കണ്ടെത്തുവാന്‍ സഭാപ്രസംഗി ഉത്സാഹിച്ചു."},{"number":11,"verse":"ജ്ഞാനികളുടെ വചനങ്ങള്‍ മുടിങ്കോൽപോലെയും, സഭാധിപന്മാരുടെ വാക്കുകള്‍ തറച്ചിരിക്കുന്ന ആണികള്‍പോലെയും ആകുന്നു; അവ ഒരു ഇടയനാൽ തന്നെ നല്കപ്പെട്ടിരിക്കുന്നു."},{"number":12,"verse":"എന്നാൽ എന്‍റെ മകനേ, പ്രബോധനം കൈക്കൊള്‍ക; പുസ്തകം ഓരോന്നുണ്ടാക്കുന്നതിന് അവസാനമില്ല; അധികം പഠിക്കുന്നത് ശരീരത്തിനു ക്ഷീണം തന്നെ."},{"number":13,"verse":"എല്ലാറ്റിന്‍റെയും സാരം കേള്‍ക്കുക; ദൈവത്തെ ഭയപ്പെട്ട് അവന്‍റെ കല്പനകളെ പ്രമാണിച്ചുകൊള്‍ക; അത് ആകുന്നു സകല മനുഷ്യര്‍ക്കും വേണ്ടുന്നത്."},{"number":14,"verse":"ദൈവം നല്ലതും തീയതുമായ സകല പ്രവൃത്തിയെയും സകല രഹസ്യങ്ങളുമായി ന്യായവിസ്താരത്തിലേക്കു വരുത്തുമല്ലോ."}]}
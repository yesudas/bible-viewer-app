{"bibleAbbr":"MOV","bookName":"ന്യായാധിപന്മാർ","bookEnglishName":"Judges","chapterNumber":3,"verses":[{"number":1,"verse":"കനാനിലെ യുദ്ധങ്ങളൊന്നും അറിഞ്ഞിട്ടില്ലാത്ത യിസ്രായേലിനെയൊക്കെയും പരീക്ഷിക്കേണ്ടതിനും"},{"number":2,"verse":"യുദ്ധം അറിഞ്ഞിട്ടില്ലാത്ത യിസ്രായേൽമക്കളുടെ തലമുറകളെ യുദ്ധം അഭ്യസിപ്പിക്കേണ്ടതിനുമായി യഹോവ വച്ചിരുന്ന ജാതികളാവിത്:"},{"number":3,"verse":"ഫെലിസ്ത്യരുടെ അഞ്ചു പ്രഭുക്കന്മാരും എല്ലാ കനാന്യരും സീദോന്യരും ബാൽ ഹെര്‍മ്മോന്‍പര്‍വതംമുതൽ ഹമാത്തിലേക്കുള്ള പ്രവേശനംവരെ ലെബാനോന്‍പര്‍വതത്തിൽ പാര്‍ത്തിരുന്ന ഹിവ്യരുംതന്നെ."},{"number":4,"verse":"മോശെ മുഖാന്തരം യഹോവ അവരുടെ പിതാക്കന്മാരോടു കല്പിച്ച കല്പനകള്‍ അനുസരിക്കുമോ എന്ന് അവരെക്കൊണ്ടു യിസ്രായേലിനെ പരീക്ഷിച്ചറിവാന്‍ ആയിരുന്നു ഇവരെ വച്ചിരുന്നത്."},{"number":5,"verse":"കനാന്യര്‍, ഹിത്യര്‍, അമോര്യര്‍, പെരിസ്യര്‍, ഹിവ്യര്‍, യെബൂസ്യര്‍ എന്നിവരുടെ ഇടയിൽ യിസ്രായേൽമക്കള്‍ പാര്‍ത്തു."},{"number":6,"verse":"അവരുടെ പുത്രിമാരെ തങ്ങള്‍ക്കു ഭാര്യമാരായിട്ട് എടുക്കയും തങ്ങളുടെ പുത്രിമാരെ അവരുടെ പുത്രന്മാര്‍ക്കു കൊടുക്കയും അവരുടെ ദേവന്മാരെ സേവിക്കയും ചെയ്തു."},{"number":7,"verse":"ഇങ്ങനെ യിസ്രായേൽമക്കള്‍ യഹോവയ്ക്ക് അനിഷ്ടമായുള്ളതു ചെയ്തു തങ്ങളുടെ ദൈവമായ യഹോവയെ മറന്നു ബാൽവിഗ്രഹങ്ങളെയും അശേരാപ്രതിഷ്ഠകളെയും സേവിച്ചു."},{"number":8,"verse":"അതുകൊണ്ടു യഹോവയുടെ കോപം യിസ്രായേലിന്‍റെ നേരേ ജ്വലിച്ചു; അവന്‍ അവരെ മെസൊപ്പൊത്താമ്യയിലെ ഒരു രാജാവായ കൂശന്‍രിശാഥയീമിനു വിറ്റുകളഞ്ഞു; യിസ്രായേൽമക്കള്‍ കൂശന്‍രിശാഥയീമിനെ എട്ടു സംവത്സരം സേവിച്ചു."},{"number":9,"verse":"എന്നാൽ യിസ്രായേൽമക്കള്‍ യഹോവയോടു നിലവിളിച്ചപ്പോള്‍ യഹോവ കാലേബിന്‍റെ അനുജനായ കെനസിന്‍റെ മകന്‍ ഒത്നീയേലിനെ യിസ്രായേൽമക്കള്‍ക്കു രക്ഷകനായി എഴുന്നേല്പിച്ചു; അവന്‍ അവരെ രക്ഷിച്ചു."},{"number":10,"verse":"അവന്‍റെമേൽ യഹോവയുടെ ആത്മാവു വന്നു; അവന്‍ യിസ്രായേലിനു ന്യായാധിപനായി യുദ്ധത്തിനു പുറപ്പെട്ടാറെ യഹോവ മെസൊപ്പൊത്താമ്യയിലെ രാജാവായ കൂശന്‍രിശാഥയീമിനെ അവന്‍റെ കൈയിൽ ഏല്പിച്ചു; അവന്‍ കൂശന്‍രിശാഥയീമിനെ ജയിച്ചു."},{"number":11,"verse":"ദേശത്തിനു നാല്പതു സംവത്സരം സ്വസ്ഥത ഉണ്ടായി."},{"number":12,"verse":"കെനസിന്‍റെ മകനായ ഒത്നീയേൽ മരിച്ചശേഷം യിസ്രായേൽമക്കള്‍ വീണ്ടും യഹോവയ്ക്ക് അനിഷ്ടമായുള്ളതു ചെയ്തു; അവര്‍ യഹോവയ്ക്ക് അനിഷ്ടമായുള്ളതു ചെയ്കകൊണ്ട് യഹോവ മോവാബ്‍രാവായ എഗ്ലോനെ യിസ്രായേലിനു വിരോധമായി ബലപ്പെടുത്തി."},{"number":13,"verse":"അവന്‍ അമ്മോന്യരെയും അമാലേക്യരെയും കൂട്ടിക്കൊണ്ടുവന്ന് യിസ്രായേലിനെ തോല്പിച്ചു, അവര്‍ ഈന്തപ്പട്ടണവും കൈവശമാക്കി."},{"number":14,"verse":"അങ്ങനെ യിസ്രായേൽമക്കള്‍ മോവാബ്‍രാവായ എഗ്ലോനെ പതിനെട്ടു സംവത്സരം സേവിച്ചു."},{"number":15,"verse":"യിസ്രായേൽമക്കള്‍ യഹോവയോടു നിലവിളിച്ചപ്പോള്‍ യഹോവ അവര്‍ക്ക് ബെന്യാമീന്യനായ ഗേരയുടെ മകനായി ഇടംകൈയനായ ഏഹൂദിനെ രക്ഷകനായി എഴുന്നേല്പിച്ചു; അവന്‍റെ കൈവശം യിസ്രായേൽമക്കള്‍ മോവാബ്‍രാവായ എഗ്ലോന് കാഴ്ച കൊടുത്തയച്ചു."},{"number":16,"verse":"എന്നാൽ ഏഹൂദ് ഇരുവായ്ത്തലയും ഒരു മുഴം നീളവും ഉള്ള ഒരു ചുരിക ഉണ്ടാക്കി; അതു വസ്ത്രത്തിന്‍റെ ഉള്ളിൽ വലത്തെ തുടയ്ക്കു കെട്ടി."},{"number":17,"verse":"അവന്‍ മോവാബ്‍രാവായ എഗ്ലോന്‍റെ അടുക്കൽ കാഴ്ച കൊണ്ടുചെന്നു; എഗ്ലോന്‍ ഏറ്റവും സ്ഥൂലിച്ചവന്‍ ആയിരുന്നു."},{"number":18,"verse":"കാഴ്ച വച്ചുകഴിഞ്ഞശേഷം കാഴ്ച ചുമന്നുകൊണ്ടു വന്നവരെ അവന്‍ അയച്ചുകളഞ്ഞു."},{"number":19,"verse":"എന്നാൽ അവന്‍ ഗില്ഗാലിനരികെയുള്ള വിഗ്രഹങ്ങളുടെ അടുക്കൽനിന്നു മടങ്ങിച്ചെന്നു: രാജാവേ, എനിക്ക് ഒരു സ്വകാര്യം ഉണ്ട് എന്നു പറഞ്ഞു. ക്ഷമിക്ക എന്ന് അവന്‍ പറഞ്ഞു; ഉടനെ അടുക്കൽ നിന്നിരുന്ന എല്ലാവരും അവനെ വിട്ടു പുറത്തുപോയി."},{"number":20,"verse":"ഏഹൂദ് അടുത്തുചെന്നു. എന്നാൽ അവന്‍ തന്‍റെ ഗ്രീഷ്മഗൃഹത്തിൽ തനിച്ച് ഇരിക്കയായിരുന്നു. എനിക്കു ദൈവത്തിന്‍റെ അരുളപ്പാട് അറിയിപ്പാന്‍ ഉണ്ടെന്ന് ഏഹൂദ് പറഞ്ഞു; ഉടനെ അവന്‍ ആസനത്തിൽനിന്ന് എഴുന്നേറ്റു."},{"number":21,"verse":"എന്നാറെ ഏഹൂദ് ഇടംകൈ നീട്ടി വലത്തെ തുടയിൽനിന്നു ചുരിക ഊരി അവന്‍റെ വയറ്റിൽ കുത്തിക്കടത്തി."},{"number":22,"verse":"അലകോടുകൂടെ പിടിയും അകത്തുചെന്നു; അവന്‍റെ വയറ്റിൽനിന്നു ചുരിക അവന്‍ വലിച്ചെടുക്കായ്കയാൽ മേദസ്സ് അലകിന്മേൽ പൊതിഞ്ഞടഞ്ഞു, അതു പൃഷ്ഠഭാഗത്തു പുറപ്പെട്ടു."},{"number":23,"verse":"പിന്നെ ഏഹൂദ് പൂമുഖത്ത് ഇറങ്ങി പുറകെ മാളികയുടെ വാതിൽ അടച്ചുപൂട്ടി."},{"number":24,"verse":"അവന്‍ പുറത്ത് ഇറങ്ങിപ്പോയശേഷം എഗ്ലോന്‍റെ ഭൃത്യന്മാര്‍ വന്നു; അവര്‍ നോക്കി മാളികയുടെ വാതിൽ പൂട്ടിയിരിക്കുന്നതു കണ്ടപ്പോള്‍: അവന്‍ ഗ്രീഷ്മഗൃഹത്തിൽ വിസര്‍ജ്ജനത്തിന് ഇരിക്കയായിരിക്കും എന്ന് അവര്‍ പറഞ്ഞു."},{"number":25,"verse":"അവര്‍ കാത്തിരുന്നു വിഷമിച്ചു; അവന്‍ മുറിയുടെ വാതിൽ തുറക്കായ്കകൊണ്ട് അവര്‍ താക്കോൽ എടുത്തു തുറന്നു;"},{"number":26,"verse":"തമ്പുരാന്‍ നിലത്തു മരിച്ചുകിടക്കുന്നതു കണ്ടു. എന്നാൽ അവര്‍ കാത്തിരുന്നതിനിടയിൽ ഏഹൂദ് ഓടിപ്പോയി വിഗ്രഹങ്ങളെ കടന്ന് സെയീരയിൽ ചെന്നുചേര്‍ന്നു."},{"number":27,"verse":"അവിടെ എത്തിയശേഷം അവന്‍ എഫ്രയീംപര്‍വതത്തിൽ കാഹളം ഊതി; യിസ്രായേൽമക്കള്‍ അവനോടുകൂടെ പര്‍വതത്തിൽനിന്ന് ഇറങ്ങി അവന്‍ അവര്‍ക്കു നായകനായി."},{"number":28,"verse":"അവന്‍ അവരോട്: എന്‍റെ പിന്നാലെ വരുവിന്‍; ശത്രുക്കളായ മോവാബ്യരെ യഹോവ നിങ്ങളുടെ കൈയിൽ ഏല്പിച്ചിരിക്കുന്നു എന്നു പറഞ്ഞു; അവര്‍ അവന്‍റെ പിന്നാലെ ഇറങ്ങിച്ചെന്നു മോവാബിനു നേരേയുള്ള യോര്‍ദ്ദാന്‍റെ കടവുകള്‍ പിടിച്ചു; ആരെയും കടപ്പാന്‍ സമ്മതിച്ചതുമില്ല."},{"number":29,"verse":"അവര്‍ ആ സമയം മോവാബ്യരിൽ ഏകദേശം പതിനായിരം പേരെ വെട്ടിക്കളഞ്ഞു; അവര്‍ എല്ലാവരും ബലവാന്മാരും യുദ്ധവീരന്മാരും ആയിരുന്നു; ഒരുത്തനും ചാടിപ്പോയില്ല."},{"number":30,"verse":"അങ്ങനെ ആ കാലത്തു മോവാബ് യിസ്രായേലിനു കീഴടങ്ങി; ദേശത്തിന് എണ്‍പതു സംവത്സരം സ്വസ്ഥതയുണ്ടാകയും ചെയ്തു."},{"number":31,"verse":"അവന്‍റെശേഷം അനാത്തിന്‍റെ മകനായ ശംഗര്‍ എഴുന്നേറ്റു; അവന്‍ ഒരു മുടിങ്കോൽകൊണ്ടു ഫെലിസ്ത്യരിൽ അറുനൂറു പേരെ കൊന്നു; അവനും യിസ്രായേലിനെ രക്ഷിച്ചു."}]}
{"bibleAbbr":"MOV","bookName":"ന്യായാധിപന്മാർ","bookEnglishName":"Judges","chapterNumber":12,"verses":[{"number":1,"verse":"അനന്തരം എഫ്രയീമ്യര്‍ ഒന്നിച്ചുകൂടി വടക്കോട്ടു ചെന്ന് യിഫ്താഹിനോട്: നീ അമ്മോന്യരോടു യുദ്ധം ചെയ്‍വാന്‍ പോയപ്പോള്‍ കൂടെപ്പോരേണ്ടതിന് ഞങ്ങളെ വിളിക്കാഞ്ഞത് എന്ത്? ഞങ്ങള്‍ നിന്നെ അകത്തിട്ട് വീട്ടിനു തീ വച്ച് ചുട്ടുകളയും എന്നു പറഞ്ഞു."},{"number":2,"verse":"യിഫ്താഹ് അവരോട്: എനിക്കും എന്‍റെ ജനത്തിനും അമ്മോന്യരോടു വലിയ കലഹം ഉണ്ടായി; ഞാന്‍ നിങ്ങളെ വിളിച്ചപ്പോള്‍ നിങ്ങള്‍ അവരുടെ കൈയിൽനിന്ന് എന്നെ രക്ഷിച്ചില്ല."},{"number":3,"verse":"നിങ്ങള്‍ എന്നെ രക്ഷിക്കയില്ലന്നു കണ്ടപ്പോള്‍ ഞാന്‍ എന്‍റെ ജീവനെ ഉപേക്ഷിച്ചുംകൊണ്ട് അമ്മോന്യരുടെ നേരേ ചെന്നു; യഹോവ അവരെ എന്‍റെ കൈയിൽ ഏല്പിച്ചു. ഇങ്ങനെയിരിക്കെ നിങ്ങള്‍ എന്നോടു യുദ്ധം ചെയ്‍വാന്‍ ഇന്ന് എന്‍റെ നേരേ വരുന്നതെന്ത് എന്നു പറഞ്ഞു."},{"number":4,"verse":"അനന്തരം യിഫ്താഹ് ഗിലെയാദ്യരെയൊക്കെയും വിളിച്ചുകൂട്ടി, എഫ്രയീമ്യരോട് യുദ്ധം ചെയ്ത് അവരെ തോല്പിച്ചു; ഗിലെയാദ്യരായ നിങ്ങള്‍ എഫ്രയീമിന്‍റെയും മനശ്ശെയുടെയും മധ്യേ എഫ്രയീമ്യ പലായിതന്മാര്‍ ആകുന്നു എന്ന് എഫ്രയീമ്യര്‍ പറകകൊണ്ടു ഗിലെയാദ്യര്‍ അവരെ സംഹരിച്ചുകളഞ്ഞു."},{"number":5,"verse":"ഗിലെയാദ്യര്‍ എഫ്രയീംഭാഗത്തുള്ള യോര്‍ദ്ദാന്‍റെ കടവുകള്‍ പിടിച്ചു; എഫ്രയീമ്യ പലായിതന്മാരിൽ ഒരുത്തന്‍: ഞാന്‍ അക്കരയ്ക്കു കടക്കട്ടെ എന്നു പറയുമ്പോള്‍ ഗിലെയാദ്യര്‍ അവനോട്: നീ എഫ്രയീമ്യനോ എന്നു ചോദിക്കും; അല്ല, എന്ന് അവന്‍ പറഞ്ഞാൽ"},{"number":6,"verse":"അവര്‍ അവനോടു ശിബ്ബോലെത്ത് എന്നു പറക എന്നു പറയും; അത് അവന് ശരിയായി ഉച്ചരിപ്പാന്‍ കഴിയായ്കകൊണ്ട് അവന്‍ സിബ്ബോലെത്ത് എന്നു പറയും. അപ്പോള്‍ അവര്‍ അവനെ പിടിച്ച് യോര്‍ദ്ദാന്‍റെ കടവുകളിൽവച്ചു കൊല്ലും; അങ്ങനെ ആ കാലത്ത് എഫ്രയീമ്യരിൽ നാല്പത്തീരായിരം പേര്‍ വീണു."},{"number":7,"verse":"യിഫ്താഹ് യിസ്രായേലിന് ആറു സംവത്സരം ന്യായാധിപനായിരുന്നു; പിന്നെ ഗിലെയാദ്യനായ യിഫ്താഹ് മരിച്ചു, ഗിലെയാദ്യപട്ടണങ്ങളിൽ ഒന്നിൽ അവനെ അടക്കം ചെയ്തു."},{"number":8,"verse":"അവന്‍റെശേഷം ബേത്‍ലഹേമ്യനായ ഇബ്സാന്‍ യിസ്രായേലിനു ന്യായാധിപനായിരുന്നു."},{"number":9,"verse":"അവന് മുപ്പതു പുത്രന്മാര്‍ ഉണ്ടായിരുന്നു; അവന്‍ മുപ്പതു പുത്രിമാരെ കെട്ടിച്ചയയ്ക്കയും തന്‍റെ പുത്രന്മാര്‍ക്ക് മുപ്പതു കന്യകമാരെ കൊണ്ടുവരികയും ചെയ്തു. അവന്‍ യിസ്രായേലിന് ഏഴു സംവത്സരം ന്യായാധിപനായിരുന്നു."},{"number":10,"verse":"പിന്നെ ഇബ്സാന്‍ മരിച്ചു ബേത്‍ലഹേമിൽ അവനെ അടക്കംചെയ്തു."},{"number":11,"verse":"അവന്‍റെശേഷം സെബൂലൂന്യനായ ഏലോന്‍ യിസ്രായേലിനു ന്യായാധിപനായി പത്തു സംവത്സരം യിസ്രായേലിൽ ന്യായപാലനം ചെയ്തു."},{"number":12,"verse":"പിന്നെ സെബൂലൂന്യനായ ഏലോന്‍ മരിച്ചു; അവനെ സെബൂലൂന്‍നാട്ടിൽ അയ്യാലോനിൽ അടക്കം ചെയ്തു."},{"number":13,"verse":"അവന്‍റെശേഷം ഹില്ലേലിന്‍റെ മകനായ അബ്‍ദോന്‍ എന്ന ഒരു പിരാഥോന്യന്‍ യിസ്രായേലിന് ന്യായാധിപനായിരുന്നു."},{"number":14,"verse":"എഴുപതു കഴുതപ്പുറത്ത് കയറി ഓടിക്കുന്ന നാല്പതു പുത്രന്മാരും മുപ്പതു പൗത്രന്മാരും അവനുണ്ടായിരുന്നു; അവന്‍ യിസ്രായേലിന് എട്ടു സംവത്സരം ന്യായാധിപനായിരുന്നു;"},{"number":15,"verse":"പിന്നെ ഹില്ലേലിന്‍റെ മകനായ അബ്‍ദോന്‍ എന്ന പിരാഥോന്യന്‍ മരിച്ചു; അവനെ എഫ്രയീംദേശത്ത് അമാലേക്യരുടെ മലനാട്ടിലെ പിരാഥോനിൽ അടക്കം ചെയ്തു."}]}
{"bibleAbbr":"MOV","bookName":"ന്യായാധിപന്മാർ","bookEnglishName":"Judges","chapterNumber":5,"verses":[{"number":1,"verse":"അന്നു ദെബോറായും അബീനോവാമിന്‍റെ മകനായ ബാരാക്കും പാട്ടുപാടിയത് എന്തെന്നാൽ:"},{"number":2,"verse":"നായകന്മാര്‍ യിസ്രായേലിനെ നയിച്ചതിനും ജനം സ്വമേധയാ സേവിച്ചതിനും യഹോവയെ വാഴ്ത്തുവിന്‍."},{"number":3,"verse":"രാജാക്കന്മാരേ, കേള്‍പ്പിന്‍; പ്രഭുക്കന്മാരേ, ചെവിതരുവിന്‍; ഞാന്‍ പാടും യഹോവയ്ക്കു ഞാന്‍ പാടും; യിസ്രായേലിന്‍ദൈവമായ യഹോവയ്ക്കു കീര്‍ത്തനം ചെയ്യും."},{"number":4,"verse":"യഹോവേ, നീ സേയീരിൽനിന്നു പുറപ്പെടുകയിൽ, എദോമ്യദേശത്തുകൂടി നീ നടകൊള്‍കയിൽ, ഭൂമി കുലുങ്ങി, ആകാശം പൊഴിഞ്ഞു, മേഘങ്ങള്‍ വെള്ളം ചൊരിഞ്ഞു,"},{"number":5,"verse":"യഹോവാസന്നിധിയിൽ മലകള്‍ കുലുങ്ങി, യിസ്രായേലിന്‍ദൈവമായ യഹോവയ്ക്കു മുമ്പിൽ ആ സീനായിതന്നെ."},{"number":6,"verse":"അനാത്തിന്‍പുത്രനാം ശംഗരിന്‍നാളിലും, യായേലിന്‍കാലത്തും പാതകള്‍ ശൂന്യമായി. വഴിപോക്കര്‍ വളഞ്ഞവഴികളിൽ നടന്നു."},{"number":7,"verse":"ദെബോറായായ ഞാന്‍ എഴുന്നേല്ക്കുംവരെ, യിസ്രായേലിൽ മാതാവായെഴുന്നേല്ക്കും വരെ നായകന്മാര്‍ യിസ്രായേലിൽ അശേഷം അറ്റു പോയിരുന്നു."},{"number":8,"verse":"അവര്‍ നൂതനദേവന്മാരെ വരിച്ചു; ഗോപുരദ്വാരത്തിങ്കൽ യുദ്ധം ഭവിച്ചു. യിസ്രായേലിന്‍റെ നാല്പതിനായിരത്തിന്‍ മധ്യേ പരിചയും കുന്തവും കണ്ടതേയില്ല."},{"number":9,"verse":"എന്‍റെ ഹൃദയം യിസ്രായേൽനായകന്മാരോടു പറ്റുന്നു; ജനത്തിലെ സ്വമേധാസേവകരേ, യഹോവയെ വാഴ്ത്തുവിന്‍."},{"number":10,"verse":"വെള്ളക്കഴുതപ്പുറത്തു കയറുന്നവരേ, പരവതാനികളിൽ ഇരിക്കുന്നവരേ, കാൽനടയായി പോകുന്നവരേ, വര്‍ണിപ്പിന്‍!"},{"number":11,"verse":"വില്ലാളികളുടെ ഞാണൊലിയോടകലെ നീര്‍പ്പാത്തിക്കിടയിൽ അവിടെ അവര്‍ യഹോവയുടെ നീതികളെ, യിസ്രായേലിലെ ഭരണനീതികളെ കഥിക്കും. യഹോവയുടെ ജനം അന്നു ഗോപുരദ്വാരത്തിങ്കൽ ചെന്നു."},{"number":12,"verse":"ഉണരുക, ഉണരുക, ദെബോറായേ, ഉണരുക, ഉണര്‍ന്നു, പാട്ടുപാടുക. എഴുന്നേല്ക്ക, ബാരാക്കേ, അബീനോവാമാത്മജാ. നിന്‍റെ ബദ്ധന്മാരെ പിടിച്ചുകൊണ്ടുപോക."},{"number":13,"verse":"അന്നു ശ്രേഷ്ഠന്മാരുടെ ശിഷ്ടവും പടജ്ജനവും ഇറങ്ങിവന്നു. വീരന്മാരുടെ മധ്യേ യഹോവയും എനിക്കായി ഇറങ്ങിവന്നു."},{"number":14,"verse":"എഫ്രയീമിൽനിന്ന് അമാലേക്കിൽ വേരുള്ളവരും, ബെന്യാമീനേ, നിന്‍റെ പിന്നാലെ നിന്‍റെ ജനസമൂഹത്തിൽ മാഖീരിൽനിന്ന് അധിപന്മാരും സെബൂലൂനിൽനിന്ന് നായകദണ്ഡധാരികളും വന്നു."},{"number":15,"verse":"യിസ്സാഖാര്‍പ്രഭുക്കന്മാര്‍ ദെബോറായോടു കൂടെ യിസ്സാഖാര്‍ എന്നപോലെ ബാരാക്കും താഴ്വരയിൽ അവനോടുകൂടെ ചാടിപ്പുറപ്പെട്ടു. രൂബേന്‍റെ നീര്‍ച്ചാലുകള്‍ക്കരികെ ഘനമേറിയ മനോനിര്‍ണയങ്ങള്‍ ഉണ്ടായി."},{"number":16,"verse":"ആട്ടിന്‍കൂട്ടങ്ങള്‍ക്കരികെ കുഴലൂത്തു കേള്‍പ്പാന്‍ നീ തൊഴുത്തുകള്‍ക്കിടയിൽ പാര്‍ക്കുന്നതെന്ത്? രൂബേന്‍റെ നീര്‍ച്ചാലുകള്‍ക്കരികെ ഘനമേറിയ മനോനിര്‍ണയങ്ങള്‍ ഉണ്ടായി."},{"number":17,"verse":"ഗിലെയാദ് യോര്‍ദ്ദാനക്കരെ പാര്‍ത്തു. ദാന്‍ കപ്പലുകള്‍ക്കരികെ താമസിക്കുന്നത് എന്ത്? ആശേര്‍ സമുദ്രതീരത്ത് അനങ്ങാതിരുന്നു തുറമുഖങ്ങള്‍ക്കകത്തു പാര്‍ത്തുകൊണ്ടിരുന്നു."},{"number":18,"verse":"സെബൂലൂന്‍ പ്രാണനെ ത്യജിച്ച ജനം; നഫ്താലി പോര്‍ക്കളമേടുകളിൽതന്നെ."},{"number":19,"verse":"രാജാക്കന്മാര്‍ വന്നു പൊരുതി: താനാക്കിൽവച്ച് മെഗിദ്ദോവെള്ളത്തിനരികെ കനാന്യഭൂപന്മാര്‍ അന്നു പൊരുതി, വെള്ളിയങ്ങവര്‍ക്കു കൊള്ളയായില്ല."},{"number":20,"verse":"ആകാശത്തുനിന്നു നക്ഷത്രങ്ങള്‍ പൊരുതി, അവ സീസെരയുമായി സ്വഗതികളിൽ പൊരുതി."},{"number":21,"verse":"കീശോന്‍തോട്, പുരാതനനദിയാം കീശോന്‍തോട് തള്ളിയങ്ങവരെ ഒഴുക്കിക്കൊണ്ടുപോയി. എന്‍മനമേ, നീ ബലത്തോടെ നടകൊള്‍ക."},{"number":22,"verse":"അന്നു വല്ഗിതത്താൽ, ശൂരവല്ഗിതത്താൽ കുതിരക്കുളമ്പുകള്‍ ഘട്ടനം ചെയ്തു."},{"number":23,"verse":"മേരോസ് നഗരത്തെ ശപിച്ചുകൊള്‍വിന്‍, അതിന്‍ നിവാസികളെ ഉഗ്രമായി ശപിപ്പിന്‍ എന്നു യഹോവാദൂതന്‍ അരുളിച്ചെയ്തു. അവര്‍ യഹോവയ്ക്കു തുണയായി വന്നില്ലല്ലോ; ശൂരന്മാര്‍ക്കെതിരേ യഹോവയ്ക്കു തുണയായിത്തന്നെ."},{"number":24,"verse":"കേന്യനാം ഹേബെരിന്‍ ഭാര്യയാം യായേലോ നാരീജനത്തിൽ അനുഗ്രഹം ലഭിച്ചവള്‍, കൂടാരവാസിനീജനത്തിൽ അനുഗ്രഹം ലഭിച്ചവള്‍."},{"number":25,"verse":"തണ്ണീര്‍ അവന്‍ ചോദിച്ചു, പാൽ അവള്‍ കൊടുത്തു; രാജകീയപാത്രത്തിൽ അവള്‍ ക്ഷീരം കൊടുത്തു."},{"number":26,"verse":"കുറ്റിയെടുപ്പാന്‍ അവള്‍ കൈ നീട്ടി, തന്‍റെ വലംകൈ പണിക്കാരുടെ ചുറ്റികയ്ക്കു നീട്ടി; സീസെരയെ തല്ലി അവന്‍റെ തല തകര്‍ത്ത് അവന്‍റെ ചെന്നി കുത്തിത്തുളച്ചു."},{"number":27,"verse":"അവളുടെ കാല്ക്കൽ അവന്‍ കുനിഞ്ഞു വീണു, അവളുടെ കാല്ക്കൽ അവന്‍ കുനിഞ്ഞു വീണുകിടന്നു; കുനിഞ്ഞേടത്തുതന്നെ അവന്‍ ചത്തുകിടന്നു."},{"number":28,"verse":"സീസെരയുടെ അമ്മ കിളിവാതിലൂടെ കുനിഞ്ഞുനിന്നു നോക്കിക്കൊണ്ടിരുന്നു. ജാലകത്തൂടെ വിളിച്ചുപറഞ്ഞത്: അവന്‍റെ തേര്‍ വരുവാന്‍ വൈകുന്നത് എന്ത്? രഥചക്രങ്ങള്‍ക്കു താമസം എന്ത്?"},{"number":29,"verse":"ജ്ഞാനമേറിയ നായികമാര്‍ അതിനുത്തരം പറഞ്ഞു; താനും തന്നോടു മറുപടി ആവര്‍ത്തിച്ചു:"},{"number":30,"verse":"കിട്ടിയ കൊള്ള അവര്‍ പങ്കിടുകയല്ലയോ? ഓരോ പുരുഷന് ഒന്നും രണ്ടും പെണ്ണുങ്ങള്‍, സീസെരയ്ക്കു കൊള്ള വിചിത്രവസ്ത്രം വിചിത്രത്തയ്യലായ കൊള്ളയും കൂടെ. കൊള്ളക്കാരുടെ കഴുത്തിൽ വിചിത്രശീല ഈരണ്ടു കാണും."},{"number":31,"verse":"യഹോവേ, നിന്‍റെ ശത്രുക്കളൊക്കെയും ഇവ്വണ്ണം നശിക്കട്ടെ. അവനെ സ്നേഹിക്കുന്നവരോ സൂര്യന്‍ പ്രതാപത്തോടെ ഉദിക്കുന്നതുപോലെതന്നെ. പിന്നെ ദേശത്തിനു നാല്പതു സംവത്സരം സ്വസ്ഥത ഉണ്ടായി."}]}
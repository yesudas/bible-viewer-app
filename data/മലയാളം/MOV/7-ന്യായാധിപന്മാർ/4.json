{"bibleAbbr":"MOV","bookName":"ന്യായാധിപന്മാർ","bookEnglishName":"Judges","chapterNumber":4,"verses":[{"number":1,"verse":"ഏഹൂദ് മരിച്ചശേഷം യിസ്രായേൽമക്കള്‍ വീണ്ടും യഹോവയ്ക്ക് അനിഷ്ടമായുള്ളതു ചെയ്തു."},{"number":2,"verse":"യഹോവ അവരെ ഹാസോരിൽ വാണ കനാന്യരാജാവായ യാബീന് വിറ്റുകളഞ്ഞു; അവന്‍റെ സേനാപതി ജാതികളുടെ ഹരോശെത്തിൽ പാര്‍ത്തിരുന്ന സീസെര ആയിരുന്നു."},{"number":3,"verse":"അവനു തൊള്ളായിരം ഇരുമ്പുരഥം ഉണ്ടായിരുന്നു. അവന്‍ യിസ്രായേൽമക്കളെ ഇരുപതു സംവത്സരം കഠിനമായി ഞെരുക്കിയതുകൊണ്ടു യിസ്രായേൽമക്കള്‍ യഹോവയോടു നിലവിളിച്ചു."},{"number":4,"verse":"ആ കാലത്തു ലപ്പീദോത്തിന്‍റെ ഭാര്യയായ ദെബോറാ എന്ന പ്രവാചകി യിസ്രായേലിൽ ന്യായപാലനം ചെയ്തു."},{"number":5,"verse":"അവള്‍ എഫ്രയീംപര്‍വതത്തിൽ രാമായ്ക്കും ബേഥേലിനും മധ്യേയുള്ള ദെബോറായുടെ ഈന്തപ്പനയുടെ കീഴിൽ പാര്‍ത്തിരുന്നു; യിസ്രായേൽമക്കള്‍ ന്യായവിസ്താരത്തിന് അവളുടെ അടുക്കൽ ചെല്ലുക പതിവായിരുന്നു."},{"number":6,"verse":"അവള്‍ അബീനോവാമിന്‍റെ മകനായ ബാരാക്കിനെ കേദെശ്-നഫ്താലിയിൽനിന്നു വിളിപ്പിച്ച് അവനോട്: നീ പുറപ്പെട്ടു താബോര്‍പര്‍വതത്തിൽ ചെന്ന് നഫ്താലിയുടെയും സെബൂലൂന്‍റെയും മക്കളിൽ പതിനായിരം പേരെ കൂട്ടിക്കൊള്‍ക;"},{"number":7,"verse":"ഞാന്‍ യാബീന്‍റെ സേനാപതി സീസെരയെയും അവന്‍റെ രഥങ്ങളെയും സൈന്യത്തെയും കീശോന്‍തോട്ടിനരികെ നിന്‍റെ അടുക്കൽ കൊണ്ടുവന്നു നിന്‍റെ കൈയിൽ ഏല്പിക്കുമെന്നു യിസ്രായേലിന്‍റെ ദൈവമായ യഹോവ നിന്നോടു കല്പിക്കുന്നു എന്നു പറഞ്ഞു."},{"number":8,"verse":"ബാരാക് അവളോട്: നീ എന്നോടുകൂടെ വരുന്നെങ്കിൽ ഞാന്‍ പോകാം; നീ വരുന്നില്ല എങ്കിൽ ഞാന്‍ പോകയില്ല എന്നു പറഞ്ഞു."},{"number":9,"verse":"അതിന് അവള്‍: ഞാന്‍ നിന്നോടുകൂടെ പോരാം; എന്നാൽ നീ പോകുന്ന യാത്രയാൽ ഉണ്ടാകുന്ന ബഹുമാനം നിനക്കു വരികയില്ല; യഹോവ സീസെരയെ ഒരു സ്ത്രീയുടെ കൈയിൽ ഏല്പിച്ചുകൊടുക്കും എന്നു പറഞ്ഞു. അങ്ങനെ ദെബോറാ എഴുന്നേറ്റു ബാരാക്കിനോടുകൂടെ കേദെശിലേക്കു പോയി."},{"number":10,"verse":"ബാരാക് സെബൂലൂനെയും നഫ്താലിയെയും കേദെശിൽ വിളിച്ചുകൂട്ടി; അവനോടുകൂടെ പതിനായിരം പേര്‍ കയറിച്ചെന്നു; ദെബോറായുംകൂടെ കയറിച്ചെന്നു."},{"number":11,"verse":"എന്നാൽ കേന്യനായ ഹേബെര്‍ മോശെയുടെ അളിയന്‍ ഹോബാബിന്‍റെ മക്കളായ കേന്യരെ വിട്ടുപിരിഞ്ഞ് കേദെശിനരികെയുള്ള സാനന്നീമിലെ കരുവേലകംവരെ കൂടാരം അടിച്ചിരുന്നു."},{"number":12,"verse":"അബീനോവാബിന്‍റെ മകനായ ബാരാക് താബോര്‍പര്‍വതത്തിൽ കയറിയിരിക്കുന്നു എന്ന് സീസെരയ്ക്ക് അറിവുകിട്ടി."},{"number":13,"verse":"സീസെര തന്‍റെ തൊള്ളായിരം ഇരുമ്പുരഥവുമായി തന്‍റെ എല്ലാ പടജ്ജനത്തെയും ജാതികളുടെ ഹരോശെത്തിൽനിന്നു കീശോന്‍തോട്ടിനരികെ വിളിച്ചുകൂട്ടി."},{"number":14,"verse":"അപ്പോള്‍ ദെബോറാ ബാരാക്കിനോട്: പുറപ്പെട്ടു ചെല്ലുക; യഹോവ ഇന്നു സീസെരയെ നിന്‍റെ കൈയിൽ ഏല്പിച്ചിരിക്കുന്നു; യഹോവ നിനക്കു മുമ്പായി പുറപ്പെട്ടിരിക്കുന്നു എന്നു പറഞ്ഞു. അങ്ങനെ ബാരാക്കും അവന്‍റെ പിന്നാലെ പതിനായിരം പേരും താബോര്‍പര്‍വതത്തിൽനിന്ന് ഇറങ്ങിച്ചെന്നു,"},{"number":15,"verse":"യഹോവ സീസെരയെയും അവന്‍റെ സകല രഥങ്ങളെയും സൈന്യത്തെയും ബാരാക്കിന്‍റെ മുമ്പിൽ വാളിന്‍റെ വായ്ത്തലയാൽ തോല്പിച്ചു; സീസെര രഥത്തിൽനിന്ന് ഇറങ്ങി കാൽനടയായി ഓടിപ്പോയി."},{"number":16,"verse":"ബാരാക് രഥങ്ങളെയും സൈന്യത്തെയും ജാതികളുടെ ഹരോശെത്തുവരെ ഓടിച്ചു സീസെരയുടെ സൈന്യമൊക്കെയും വാളിന്‍റെ വായ്ത്തലയാൽ വീണു; ഒരുത്തനും ശേഷിച്ചില്ല."},{"number":17,"verse":"എന്നാൽ സീസെര കാൽനടയായി കേന്യനായ ഹേബെരിന്‍റെ ഭാര്യ യായേലിന്‍റെ കൂടാരത്തിലേക്ക് ഓടിപ്പോയി; കേന്യനായ ഹേബെരിന്‍റെ ഗൃഹവും ഹാസോര്‍രാജാവായ യാബീനും തമ്മിൽ സമാധാനം ആയിരുന്നു."},{"number":18,"verse":"യായേൽ സീസെരയെ എതിരേറ്റുചെന്ന് അവനോട്: ഇങ്ങോട്ടു കയറിക്കൊള്‍ക, യജമാനനേ ഇങ്ങോട്ടു കയറിക്കൊള്‍ക; ഭയപ്പെടേണ്ടാ എന്നു പറഞ്ഞു. അവന്‍ അവളുടെ അടുക്കൽ കൂടാരത്തിൽ കയറിച്ചെന്നു; അവള്‍ അവനെ ഒരു പരവതാനികൊണ്ടു മൂടി."},{"number":19,"verse":"അവന്‍ അവളോട്: എനിക്കു ദാഹിക്കുന്നു; കുടിപ്പാന്‍ കുറെ വെള്ളം തരേണമേ എന്നു പറഞ്ഞു. അവള്‍ പാൽതുരുത്തി തുറന്ന് അവനു കുടിപ്പാന്‍ കൊടുത്തു; പിന്നെയും അവനെ മൂടി."},{"number":20,"verse":"അവന്‍ അവളോട്: നീ കൂടാരവാതിൽക്കൽ നില്ക്ക; വല്ലവനും വന്ന് ഇവിടെ ആരെങ്കിലും ഉണ്ടോ എന്നു ചോദിച്ചാൽ ഇല്ല എന്നു പറയേണം എന്നു പറഞ്ഞു."},{"number":21,"verse":"എന്നാൽ ഹേബെരിന്‍റെ ഭാര്യ യായേൽ കൂടാരത്തിന്‍റെ ഒരു കുറ്റി എടുത്തു കൈയിൽ ചുറ്റികയും പിടിച്ചു പതുക്കെ അവന്‍റെ അടുക്കൽ ചെന്നു കുറ്റി അവന്‍റെ ചെന്നിയിൽ തറച്ചു; അതു നിലത്തുചെന്ന് ഉറച്ചു; അവനു ഗാഢനിദ്രയായിരുന്നു; അവന്‍ ബോധംകെട്ടു മരിച്ചുപോയി."},{"number":22,"verse":"ബാരാക് സീസെരയെ തിരഞ്ഞു ചെല്ലുമ്പോള്‍ യായേൽ അവനെ എതിരേറ്റ് അവനോട്: വരിക, നീ അന്വേഷിക്കുന്ന ആളെ ഞാന്‍ കാണിച്ചുതരാം എന്നു പറഞ്ഞു. അവന്‍ അവളുടെ അടുക്കൽ ചെന്നപ്പോള്‍ സീസെര ചെന്നിയിൽ കുറ്റിയുമായി മരിച്ചുകിടക്കുന്നതു കണ്ടു."},{"number":23,"verse":"ഇങ്ങനെ ദൈവം അന്നു കനാന്യരാജാവായ യാബീനെ യിസ്രായേൽമക്കള്‍ക്കു കീഴടക്കി."},{"number":24,"verse":"യിസ്രായേൽമക്കള്‍ കനാന്യരാജാവായ യാബീനെ നിര്‍മ്മൂലമാക്കുംവരെ അവരുടെ കൈ കനാന്യരാജാവായ യാബീനു മേൽക്കുമേൽ ഭാരമായിത്തീര്‍ന്നു."}]}
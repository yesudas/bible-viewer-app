{"bibleAbbr":"MOV","bookName":"ന്യായാധിപന്മാർ","bookEnglishName":"Judges","chapterNumber":15,"verses":[{"number":1,"verse":"കുറെക്കാലം കഴിഞ്ഞിട്ട് കോതമ്പു കൊയ്ത്തുകാലത്ത് ശിംശോന്‍ ഒരു കോലാട്ടിന്‍കുട്ടിയെയുംകൊണ്ടു തന്‍റെ ഭാര്യയെ കാണ്‍മാന്‍ ചെന്നു: ശയനഗൃഹത്തിൽ എന്‍റെ ഭാര്യയുടെ അടുക്കൽ ഞാന്‍ കടന്നുചെല്ലട്ടെ എന്നു പറഞ്ഞു. അവളുടെ അപ്പനോ അവനെ അകത്തു കടപ്പാന്‍ സമ്മതിക്കാതെ:"},{"number":2,"verse":"നിനക്ക് അവളിൽ കേവലം അനിഷ്ടമായി എന്നു ഞാന്‍ വിചാരിച്ചതുകൊണ്ട് അവളെ നിന്‍റെ തോഴനു കൊടുത്തുപോയി; അവളുടെ അനുജത്തി അവളെക്കാള്‍ സുന്ദരിയല്ലോ? അവള്‍ മറ്റവള്‍ക്കു പകരം നിനക്ക് ഇരിക്കട്ടെ എന്നു പറഞ്ഞു."},{"number":3,"verse":"അതിനു ശിംശോന്‍: ഇപ്പോള്‍ ഫെലിസ്ത്യര്‍ക്ക് ഒരു ദോഷം ചെയ്താൽ ഞാന്‍ കുറ്റക്കാരനല്ല എന്നു പറഞ്ഞു."},{"number":4,"verse":"ശിംശോന്‍ പോയി മുന്നൂറു കുറുക്കന്മാരെ പിടിച്ച് വാലോടുവാൽ ചേര്‍ത്ത് പന്തം എടുത്ത് ഈരണ്ടു വാലിനിടയിൽ ഓരോ പന്തം വച്ചുകെട്ടി."},{"number":5,"verse":"പന്തത്തിനു തീ കൊളുത്തി ഫെലിസ്ത്യരുടെ വിളവിലേക്ക് വിട്ടു, കറ്റയും വിളവും ഒലിവുതോട്ടങ്ങളും എല്ലാം ചുട്ടുകളഞ്ഞു."},{"number":6,"verse":"ഇതു ചെയ്തത് ആര്‍ എന്നു ഫെലിസ്ത്യര്‍ അന്വേഷിച്ചാറെ തിമ്നാക്കാരന്‍റെ മരുമകന്‍ ശിംശോന്‍; അവന്‍റെ ഭാര്യയെ അവന്‍ എടുത്ത് തോഴനു കൊടുത്തുകളഞ്ഞു എന്ന് അവര്‍ക്ക് അറിവുകിട്ടി; ഫെലിസ്ത്യര്‍ ചെന്ന് അവളെയും അവളുടെ അപ്പനെയും തീയിലിട്ടു ചുട്ടുകളഞ്ഞു."},{"number":7,"verse":"അപ്പോള്‍ ശിംശോന്‍ അവരോട്: നിങ്ങള്‍ ഈ വിധം ചെയ്യുന്നു എങ്കിൽ ഞാന്‍ നിങ്ങളെ പ്രതികാരം ചെയ്യാതെ വിടുകയില്ല എന്നു പറഞ്ഞു."},{"number":8,"verse":"അവരെ കഠിനമായി അടിച്ചു തുടയും നടുവും തകര്‍ത്തുകളഞ്ഞു. പിന്നെ അവന്‍ ചെന്ന് ഏതാംപാറയുടെ ഗഹ്വരത്തിൽ പാര്‍ത്തു."},{"number":9,"verse":"എന്നാൽ ഫെലിസ്ത്യര്‍ ചെന്ന് യെഹൂദായിൽ പാളയമിറങ്ങി ലേഹിയിൽ എല്ലാം പരന്നു."},{"number":10,"verse":"നിങ്ങള്‍ ഞങ്ങളുടെ നേരേ വന്നിരിക്കുന്നത് എന്ത് എന്ന് യെഹൂദ്യര്‍ ചോദിച്ചു. ശിംശോന്‍ ഞങ്ങളോടു ചെയ്തതുപോലെ ഞങ്ങള്‍ അവനോടും ചെയ്യേണ്ടതിന് അവനെ പിടിച്ചുകെട്ടുവാന്‍ വന്നിരിക്കുന്നു എന്ന് അവര്‍ ഉത്തരം പറഞ്ഞു."},{"number":11,"verse":"അപ്പോള്‍ യെഹൂദായിൽനിന്ന് മൂവായിരം പേര്‍ ഏതാംപാറയുടെ ഗഹ്വരത്തിങ്കൽ ചെന്ന് ശിംശോനോട്: ഫെലിസ്ത്യര്‍ നമ്മെ വാഴുന്നു എന്നു നീ അറിയുന്നില്ലയോ? നീ ഞങ്ങളോട് ഈ ചെയ്തത് എന്ത് എന്നു ചോദിച്ചു. അവര്‍ എന്നോടു ചെയ്തതുപോലെ ഞാന്‍ അവരോടും ചെയ്തു എന്ന് അവന്‍ അവരോടു പറഞ്ഞു."},{"number":12,"verse":"അവര്‍ അവനോട്: ഫെലിസ്ത്യരുടെ കൈയിൽ ഏല്പിക്കേണ്ടതിന് നിന്നെ പിടിച്ചുകെട്ടുവാന്‍ ഞങ്ങള്‍ വന്നിരിക്കുന്നു എന്നു പറഞ്ഞു. ശിംശോന്‍ അവരോട്: നിങ്ങള്‍ തന്നെ എന്നെ കൊല്ലുകയില്ല എന്ന് എന്നോടു സത്യം ചെയ്‍വിന്‍ എന്നു പറഞ്ഞു."},{"number":13,"verse":"അവര്‍ അവനോട്: ഇല്ല; ഞങ്ങള്‍ നിന്നെ കൊല്ലുകയില്ല; നിന്നെ പിടിച്ചുകെട്ടി അവരുടെ കൈയിൽ ഏല്പിക്കേയുള്ളൂ എന്നു പറഞ്ഞു. അങ്ങനെ അവര്‍ രണ്ടു പുതിയ കയറുകൊണ്ട് അവനെ കെട്ടി പാറയിൽനിന്നു കൊണ്ടുപോയി."},{"number":14,"verse":"അവന്‍ ലേഹിയിൽ എത്തിയപ്പോള്‍ ഫെലിസ്ത്യര്‍ അവനെ കണ്ടിട്ട് ആര്‍ത്തു. അപ്പോള്‍ യഹോവയുടെ ആത്മാവ് അവന്‍റെമേൽ വന്ന് അവന്‍റെ കൈ കെട്ടിയിരുന്ന കയര്‍ തീകൊണ്ടു കരിഞ്ഞ ചണനൂൽപോലെ ആയി; അവന്‍റെ ബന്ധനങ്ങള്‍ കൈമേൽനിന്നു ദ്രവിച്ചുപോയി."},{"number":15,"verse":"അവന്‍ ഒരു കഴുതയുടെ പച്ചത്താടിയെല്ലു കണ്ടു കൈ നീട്ടി എടുത്ത് അതുകൊണ്ട് ആയിരം പേരെ കൊന്നുകളഞ്ഞു:"},{"number":16,"verse":"കഴുതയുടെ താടിയെല്ലുകൊണ്ട് കുന്ന് ഒന്ന്, കുന്ന് രണ്ട്; കഴുതയുടെ താടിയെല്ലുകൊണ്ട് ആയിരം പേരെ ഞാന്‍ സംഹരിച്ചു എന്നു ശിംശോന്‍ പറഞ്ഞു."},{"number":17,"verse":"ഇങ്ങനെ പറഞ്ഞുകഴിഞ്ഞിട്ട് അവന്‍ താടിയെല്ല് കൈയിൽനിന്ന് എറിഞ്ഞുകളഞ്ഞു; ആ സ്ഥലത്തിനു രാമത്ത്-ലേഹി എന്നു പേരായി."},{"number":18,"verse":"പിന്നെ അവന്‍ വളരെ ദാഹിച്ചിട്ട് യഹോവയോടു നിലവിളിച്ചു: അടിയന്‍റെ കൈയാൽ ഈ മഹാജയം നീ നല്കിയല്ലോ; ഇപ്പോള്‍ ഞാന്‍ ദാഹംകൊണ്ടു മരിച്ച് അഗ്രചര്‍മികളുടെ കൈയിൽ വീഴേണമോ എന്നു പറഞ്ഞു."},{"number":19,"verse":"അപ്പോള്‍ ദൈവം ലേഹിയിൽ ഒരു കുഴി പിളരുമാറാക്കി, അതിൽനിന്നു വെള്ളം പുറപ്പെട്ടു; അവന്‍ കുടിച്ചു ചൈതന്യം പ്രാപിച്ച് വീണ്ടും ജീവിച്ചു. അതുകൊണ്ട് അതിന് ഏന്‍-ഹക്കോരേ എന്നു പേരായി; അത് ഇന്നുവരെയും ലേഹിയിൽ ഉണ്ട്."},{"number":20,"verse":"അവന്‍ ഫെലിസ്ത്യരുടെ കാലത്ത് യിസ്രായേലിന് ഇരുപതു സംവത്സരം ന്യായപാലനം ചെയ്തു."}]}
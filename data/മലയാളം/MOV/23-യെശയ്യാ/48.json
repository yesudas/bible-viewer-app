{"bibleAbbr":"MOV","bookName":"യെശയ്യാ","bookEnglishName":"Isaiah","chapterNumber":48,"verses":[{"number":1,"verse":"യിസ്രായേൽ എന്ന പേര്‍ വിളിക്കപ്പെട്ടവരും യെഹൂദായുടെ വെള്ളത്തിൽനിന്ന് ഉദ്ഭവിച്ചിരിക്കുന്നവരും യഹോവയുടെ നാമത്തിൽ സത്യം ചെയ്യുന്നവരും സത്യത്തോടും നീതിയോടും കൂടെയല്ലങ്കിലും യിസ്രായേലിന്‍റെ ദൈവത്തെ കീര്‍ത്തിക്കുന്നവരും ആയ യാക്കോബ്ഗൃഹമേ, ഇതു കേട്ടുകൊള്‍വിന്‍."},{"number":2,"verse":"അവര്‍ തങ്ങളെത്തന്നെ വിശുദ്ധനഗരം എന്നു വിളിച്ചു യിസ്രായേലിന്‍റെ ദൈവത്തിൽ ആശ്രയിക്കുന്നുവല്ലോ; അവന്‍റെ നാമം സൈന്യങ്ങളുടെ യഹോവ എന്നാകുന്നു."},{"number":3,"verse":"പൂര്‍വകാര്യങ്ങളെ ഞാന്‍ പണ്ടുതന്നെ പ്രസ്താവിച്ചു; അവ എന്‍റെ വായിൽനിന്നു പുറപ്പെട്ടു; ഞാന്‍ അവയെ കേള്‍പ്പിച്ചു; പെട്ടെന്നു ഞാന്‍ പ്രവര്‍ത്തിച്ചു; അവ സംഭവിച്ചുമിരിക്കുന്നു."},{"number":4,"verse":"നീ കഠിനന്‍ എന്നും നിന്‍റെ കഴുത്ത് ഇരുമ്പുഞരമ്പുള്ളതെന്നും നിന്‍റെ നെറ്റി താമ്രം എന്നും ഞാന്‍ അറികകൊണ്ടു"},{"number":5,"verse":"ഞാന്‍ പണ്ടുതന്നെ നിന്നോടു പ്രസ്താവിച്ചു; എന്‍റെ വിഗ്രഹം അവയെ ചെയ്തു എന്നും എന്‍റെ വിഗ്രഹവും ബിംബവും അവയെ കല്പിച്ചു എന്നും നീ പറയാതെ ഇരിക്കേണ്ടതിന് അവ സംഭവിക്കും മുമ്പേ ഞാന്‍ നിന്നെ കേള്‍പ്പിച്ചുമിരിക്കുന്നു."},{"number":6,"verse":"നീ കേട്ടിട്ടുണ്ട്; ഇപ്പോള്‍ എല്ലാം കണ്ടുകൊള്‍ക; നിങ്ങള്‍ തന്നെ അതു പ്രസ്താവിക്കയില്ലയോ? ഇന്നുമുതൽ ഞാന്‍ പുതിയത്, നീ അറിയാതെ മറഞ്ഞിരിക്കുന്നതു തന്നെ നിന്നെ കേള്‍പ്പിക്കുന്നു."},{"number":7,"verse":"ഞാന്‍ അത് അറിഞ്ഞുവല്ലോ എന്നു നീ പറയാതെ ഇരിക്കേണ്ടതിന് അതു പണ്ടല്ല, ഇപ്പോള്‍ത്തന്നെ സൃഷ്‍ടിക്കപ്പെട്ടിരിക്കുന്നു; ഇന്നേദിവസത്തിനു മുമ്പ് നീ അതിനെക്കുറിച്ച് ഒന്നും കേട്ടിട്ടില്ല."},{"number":8,"verse":"നീ കേള്‍ക്കയോ അറികയോ നിന്‍റെ ചെവി അന്നു തുറക്കപ്പെടുകയോ ചെയ്തിട്ടില്ല. നീ വളരെ ദ്രോഹം ചെയ്തു, ഗര്‍ഭംമുതൽ വിശ്വാസവഞ്ചകന്‍ എന്നു വിളിക്കപ്പെട്ടിരിക്കുന്നു എന്നു ഞാന്‍ അറിഞ്ഞു."},{"number":9,"verse":"എന്‍റെ നാമംനിമിത്തം ഞാന്‍ എന്‍റെ കോപത്തെ താമസിപ്പിക്കുന്നു; നിന്നെ സംഹരിക്കേണ്ടതിന് എന്‍റെ സ്തുതിനിമിത്തം ഞാന്‍ അടങ്ങിയിരിക്കുന്നു."},{"number":10,"verse":"ഇതാ, ഞാന്‍ നിന്നെ ഊതിക്കഴിച്ചിരിക്കുന്നു, വെള്ളിയെപ്പോലെ അല്ലതാനും; ഞാന്‍ നിന്നെ കഷ്ടതയുടെ ചൂളയിൽ ആകുന്നു ശോധന കഴിച്ചത്."},{"number":11,"verse":"എന്‍റെ നിമിത്തം, എന്‍റെ നിമിത്തം തന്നെ, ഞാന്‍ അതു ചെയ്യും; എന്‍റെ നാമം അശുദ്ധമായിത്തീരുന്നതെങ്ങനെ? ഞാന്‍ എന്‍റെ മഹത്ത്വം മറ്റൊരുത്തനും കൊടുക്കയില്ല."},{"number":12,"verse":"യാക്കോബേ, ഞാന്‍ വിളിച്ചിരിക്കുന്ന യിസ്രായേലേ, എന്‍റെവാക്കു കേള്‍ക്ക; ഞാന്‍ അനന്യന്‍; ഞാന്‍ ആദ്യനും ഞാന്‍ അന്ത്യനും ആകുന്നു."},{"number":13,"verse":"എന്‍റെ കൈ ഭൂമിക്ക് അടിസ്ഥാനമിട്ടു എന്‍റെ വലംകൈ ആകാശത്തെ വിരിച്ചു; ഞാന്‍ വിളിക്കുമ്പോള്‍ അവയൊക്കെയും ഉളവായിവരുന്നു."},{"number":14,"verse":"നിങ്ങള്‍ എല്ലാവരും കൂടിവന്നു കേട്ടുകൊള്‍വിന്‍; അവരിൽ ആര്‍ ഇതു പ്രസ്താവിച്ചു? യഹോവ സ്നേഹിക്കുന്നവന്‍ ബാബേലിനോട് അവന്‍റെ ഹിതവും കല്ദയരോട് അവന്‍റെ ഭുജബലവും അനുഷ്ഠിക്കും."},{"number":15,"verse":"ഞാന്‍, ഞാന്‍ തന്നെ പ്രസ്താവിക്കുന്നു; ഞാന്‍ അവനെ വിളിച്ചുവരുത്തിയിരിക്കുന്നു;"},{"number":16,"verse":"അവന്‍റെ വഴി സാധ്യമാകും. നിങ്ങള്‍ അടുത്തുവന്ന് ഇതു കേള്‍പ്പിന്‍; ഞാന്‍ ആദിമുതൽ രഹസ്യത്തിലല്ല പ്രസ്താവിച്ചിട്ടുള്ളത്; അതിന്‍റെ ഉദ്ഭവകാലംമുതൽ ഞാന്‍ അവിടെ ഉണ്ട്; ഇപ്പോഴോ യഹോവയായ കര്‍ത്താവ് എന്നെയും തന്‍റെ ആത്മാവിനെയും അയച്ചിരിക്കുന്നു."},{"number":17,"verse":"യിസ്രായേലിന്‍റെ പരിശുദ്ധനും നിന്‍റെ വീണ്ടെടുപ്പുകാരനുമായ യഹോവ ഇപ്രകാരം അരുളിച്ചെയ്യുന്നു: ശുഭകരമായി പ്രവര്‍ത്തിപ്പാന്‍ നിന്നെ അഭ്യസിപ്പിക്കയും നീ പോകേണ്ടുന്ന വഴിയിൽ നിന്നെ നടത്തുകയും ചെയ്യുന്ന നിന്‍റെ ദൈവമായ യഹോവ ഞാന്‍ തന്നെ."},{"number":18,"verse":"അയ്യോ, നീ എന്‍റെ കല്പനകളെ കേട്ടനുസരിച്ചെങ്കിൽ കൊള്ളായിരുന്നു! എന്നാൽ നിന്‍റെ സമാധാനം നദിപോലെയും നിന്‍റെ നീതി സമുദ്രത്തിലെ തിരപോലെയും ആകുമായിരുന്നു."},{"number":19,"verse":"നിന്‍റെ സന്തതി മണൽപോലെയും നിന്‍റെ ഗര്‍ഭഫലം മണൽത്തരിപോലെയും ആകുമായിരുന്നു. നിന്‍റെ പേര്‍ എന്‍റെ മുമ്പിൽനിന്നു ഛേദിക്കപ്പെടുകയോ നശിച്ചുപോകയോ ചെയ്കയില്ലായിരുന്നു."},{"number":20,"verse":"ബാബേലിൽനിന്ന് പുറപ്പെടുവിന്‍; ഉല്ലാസഘോഷത്തോടെ കല്ദയരെ വിട്ട് ഓടിപ്പോകുവിന്‍: ഇതു പ്രസ്താവിച്ചു കേള്‍പ്പിപ്പിന്‍; ഭൂമിയുടെ അറ്റത്തോളം ഇതു പ്രസിദ്ധമാക്കുവിന്‍; യഹോവ തന്‍റെ ദാസനായ യാക്കോബിനെ വീണ്ടെടുത്തിരിക്കുന്നു എന്നു പറവിന്‍."},{"number":21,"verse":"അവന്‍ അവരെ ശൂന്യപ്രദേശങ്ങളിൽക്കൂടി നടത്തിയപ്പോള്‍ അവര്‍ക്കു ദാഹിച്ചില്ല; അവന്‍ അവര്‍ക്കുവേണ്ടി പാറയിൽനിന്നു വെള്ളം ഒഴുകുമാറാക്കി; അവന്‍ പാറ പിളര്‍ന്നപ്പോള്‍ വെള്ളം ചാടി പുറപ്പെട്ടു."},{"number":22,"verse":"ദുഷ്ടന്മാര്‍ക്കു സമാധാനം ഇല്ല എന്നു യഹോവ അരുളിച്ചെയ്യുന്നു."}]}
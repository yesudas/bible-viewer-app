{"bibleAbbr":"MOV","bookName":"യെശയ്യാ","bookEnglishName":"Isaiah","chapterNumber":3,"verses":[{"number":1,"verse":"സൈന്യങ്ങളുടെ യഹോവയായ കര്‍ത്താവ് യെരൂശലേമിൽനിന്നും യെഹൂദായിൽനിന്നും ആധാരവും ആശ്രയവും, അപ്പം എന്ന ആധാരമൊക്കെയും വെള്ളം എന്ന ആധാരമൊക്കെയും"},{"number":2,"verse":"വീരന്‍, യോദ്ധാവ്, ന്യായാധിപതി, പ്രവാചകന്‍, പ്രശ്നക്കാരന്‍, മൂപ്പന്‍,"},{"number":3,"verse":"അമ്പതുപേര്‍ക്ക് അധിപതി, മാന്യന്‍, മന്ത്രി, കൗശലപ്പണിക്കാരന്‍, മന്ത്രവാദി എന്നിവരെയും നീക്കിക്കളയും."},{"number":4,"verse":"ഞാന്‍ ബാലന്മാരെ അവര്‍ക്കു പ്രഭുക്കന്മാരാക്കി വയ്ക്കും; ശിശുക്കള്‍ അവരെ വാഴും."},{"number":5,"verse":"ഒരുത്തന്‍ മറ്റൊരുവനെയും ഒരാള്‍ തന്‍റെ കൂട്ടുകാരനെയും ഇങ്ങനെ ജനം അന്യോന്യം പീഡിപ്പിക്കും; ബാലന്‍ വൃദ്ധനോടും നീചന്‍ മാന്യനോടും കയര്‍ക്കും."},{"number":6,"verse":"ഒരുത്തന്‍ തന്‍റെ പിതൃഭവനത്തിലെ സഹോദരനെ പിടിച്ചു: നിനക്കു മേലങ്കിയുണ്ട്; നീ ഞങ്ങളുടെ അധിപതി ആയിരിക്ക; ഈ ശൂന്യശിഷ്ടം നിന്‍റെ കൈവശം ഇരിക്കട്ടെ എന്നു പറയും."},{"number":7,"verse":"അവന്‍ അന്നു കൈ ഉയര്‍ത്തിക്കൊണ്ട്: വൈദ്യനായിരിപ്പാന്‍ എനിക്കു മനസ്സില്ല; എന്‍റെ വീട്ടിൽ ആഹാരവുമില്ല, വസ്ത്രവുമില്ല; എന്നെ ജനത്തിന് അധിപതിയാക്കരുത് എന്നു പറയും."},{"number":8,"verse":"യഹോവയുടെ തേജസ്സുള്ള കണ്ണിനു വെറുപ്പുതോന്നുവാന്‍ തക്കവണ്ണം അവരുടെ നാവുകളും പ്രവൃത്തികളും അവനു വിരോധമായിരിക്കയാൽ യെരൂശലേം ഇടിഞ്ഞുപോകും; യെഹൂദാ വീണുപോകും."},{"number":9,"verse":"അവരുടെ മുഖഭാവം അവര്‍ക്കു വിരോധമായി സാക്ഷീകരിക്കുന്നു; അവര്‍ സൊദോംപോലെ തങ്ങളുടെ പാപത്തെ പരസ്യമാക്കുന്നു; അതിനെ മറയ്ക്കുന്നതുമില്ല; അവര്‍ക്ക് അയ്യോ കഷ്ടം! അവര്‍ തങ്ങള്‍ക്കു തന്നെ ദോഷം വരുത്തുന്നു."},{"number":10,"verse":"നീതിമാനെക്കുറിച്ച്: അവനു നന്മവരും എന്നു പറവിന്‍; തങ്ങളുടെ പ്രവൃത്തികളുടെ ഫലം അവര്‍ അനുഭവിക്കും."},{"number":11,"verse":"ദുഷ്ടന് അയ്യോ കഷ്ടം! അവനു ദോഷം വരും; അവന്‍റെ പ്രവൃത്തികളുടെ ഫലം അവനും അനുഭവിക്കും."},{"number":12,"verse":"എന്‍റെ ജനമോ, കുട്ടികള്‍ അവരെ പീഡിപ്പിക്കുന്നു; സ്ത്രീകള്‍ അവരെ വാഴുന്നു; എന്‍റെ ജനമേ, നിന്നെ നടത്തുന്നവര്‍ നിന്നെ വഴിതെറ്റിക്കുന്നു; നീ നടക്കേണ്ടുന്ന വഴി അവര്‍ നശിപ്പിക്കുന്നു."},{"number":13,"verse":"യഹോവ വ്യവഹരിപ്പാന്‍ എഴുന്നേറ്റു വംശങ്ങളെ വിധിപ്പാന്‍ നില്ക്കുന്നു."},{"number":14,"verse":"യഹോവ തന്‍റെ ജനത്തിന്‍റെ മൂപ്പന്മാരോടും പ്രഭുക്കന്മാരോടും ന്യായവിസ്താരത്തിൽ പ്രവേശിക്കും; നിങ്ങള്‍ മുന്തിരിത്തോട്ടം തിന്നുകളഞ്ഞു; എളിയവരോടു കവര്‍ന്നെടുത്തതു നിങ്ങളുടെ വീടുകളിൽ ഉണ്ട്;"},{"number":15,"verse":"എന്‍റെ ജനത്തെ തകര്‍ത്തുകളവാനും എളിയവരെ ദുഃഖിപ്പിപ്പാനും നിങ്ങള്‍ക്ക് എന്തു കാര്യം എന്നു സൈന്യങ്ങളുടെ യഹോവയായ കര്‍ത്താവിന്‍റെ അരുളപ്പാട്."},{"number":16,"verse":"യഹോവ പിന്നെയും അരുളിച്ചെയ്തതെന്തെന്നാൽ: സീയോന്‍പുത്രിമാര്‍ നിഗളിച്ചു കഴുത്തു നീട്ടിയും എറികണ്ണിട്ടുംകൊണ്ടു സഞ്ചരിക്കയും തത്തിത്തത്തി നടക്കയും കാൽകൊണ്ടു ചിലമ്പൊലി കേള്‍പ്പിക്കുകയും ചെയ്യുന്നു."},{"number":17,"verse":"ഇതുനിമിത്തം യഹോവ സീയോന്‍പുത്രിമാരുടെ നെറുകയ്ക്കു ചൊറിപിടിപ്പിക്കും; യഹോവ അവരുടെ ഗുഹ്യപ്രദേശങ്ങളെ നഗ്നമാക്കും."},{"number":18,"verse":"അന്നു കര്‍ത്താവ് അവരുടെ കാൽച്ചിലമ്പുകളുടെ അലങ്കാരം,"},{"number":19,"verse":"അവരുടെ നെറ്റിപ്പട്ടം, ചന്ദ്രക്കല, കാതില, കടകം,"},{"number":20,"verse":"കവണി, തലപ്പാവ്, കാൽത്തള, പട്ടുകച്ച, പരിമളപ്പെട്ടി, തകിട്ടുകൂട്,"},{"number":21,"verse":"മോതിരം, മൂക്കുത്തി,"},{"number":22,"verse":"ഉത്സവവസ്ത്രം, മേലാട, ശാല്വാ, ചെറുസഞ്ചി,"},{"number":23,"verse":"ദര്‍പ്പണം, ക്ഷോമപടം, കല്ലാവ്, മൂടുപടം എന്നിവ നീക്കിക്കളയും."},{"number":24,"verse":"അപ്പോള്‍ സുഗന്ധത്തിനുപകരം ദുര്‍ഗന്ധവും അരക്കച്ചയ്ക്കു പകരം കയറും പുരികുഴലിനു പകരംകഷണ്ടിയും ഉടയാടയ്ക്കു പകരം രട്ടും സൗന്ദര്യത്തിനു പകരം കരിവാളിപ്പും ഉണ്ടാകും."},{"number":25,"verse":"നിന്‍റെ പുരുഷന്മാര്‍ വാളിനാലും നിന്‍റെ വീരന്മാര്‍ യുദ്ധത്തിലും വീഴും."},{"number":26,"verse":"അതിന്‍റെ വാതിലുകള്‍ വിലപിച്ചു ദുഃഖിക്കും; അതു ശൂന്യമായി നിലത്തു കിടക്കും."}]}
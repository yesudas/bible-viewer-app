{"bibleAbbr":"MOV","bookName":"യെശയ്യാ","bookEnglishName":"Isaiah","chapterNumber":60,"verses":[{"number":1,"verse":"എഴുന്നേറ്റു പ്രകാശിക്ക; നിന്‍റെ പ്രകാശം വന്നിരിക്കുന്നു; യഹോവയുടെ തേജസ്സും നിന്‍റെമേൽ ഉദിച്ചിരിക്കുന്നു."},{"number":2,"verse":"അന്ധകാരം ഭൂമിയെയും കൂരിരുട്ടു ജാതികളെയും മൂടുന്നു; നിന്‍റെമേലോ യഹോവ ഉദിക്കും; അവന്‍റെ തേജസ്സും നിന്‍റെമേൽ പ്രത്യക്ഷമാകും."},{"number":3,"verse":"ജാതികള്‍ നിന്‍റെ പ്രകാശത്തിലേക്കും രാജാക്കന്മാര്‍ നിന്‍റെ ഉദയശോഭയിലേക്കും വരും."},{"number":4,"verse":"നീ തല പൊക്കി ചുറ്റും നോക്കുക; അവര്‍ എല്ലാവരും ഒന്നിച്ചുകൂടി നിന്‍റെ അടുക്കൽ വരുന്നു; നിന്‍റെ പുത്രന്മാര്‍ ദൂരത്തുനിന്നു വരും; നിന്‍റെ പുത്രിമാരെ പാര്‍ശ്വത്തിങ്കൽ വഹിച്ചുകൊണ്ടു വരും."},{"number":5,"verse":"അപ്പോള്‍ നീ കണ്ടു ശോഭിക്കും; നിന്‍റെ ഹൃദയം പിടച്ചു വികസിക്കും; സമുദ്രത്തിന്‍റെ ധനം നിന്‍റെ അടുക്കൽ ചേരും; ജാതികളുടെ സമ്പത്തു നിന്‍റെ അടുക്കൽ വരും."},{"number":6,"verse":"ഒട്ടകങ്ങളുടെ കൂട്ടവും മിദ്യാനിലെയും ഏഫയിലെയും ചിറ്റൊട്ടകങ്ങളും നിന്നെ മൂടും; ശേബയിൽനിന്ന് അവരൊക്കെയും വരും; പൊന്നും കുന്തുരുക്കവും അവര്‍ കൊണ്ടുവന്നു യഹോവയുടെ സ്തുതിയെ ഘോഷിക്കും."},{"number":7,"verse":"കേദാരിലെ ആടുകളൊക്കെയും നിന്‍റെ അടുക്കൽ ഒന്നിച്ചുകൂടും; നെബായോത്തിലെ മുട്ടാടുകള്‍ നിനക്കു ശുശ്രൂഷചെയ്യും; അവ പ്രസാദമുള്ള യാഗമായി എന്‍റെ പീഠത്തിന്മേൽ വരും; അങ്ങനെ ഞാന്‍ എന്‍റെ മഹത്ത്വമുള്ള ആലയത്തെ മഹത്ത്വപ്പെടുത്തും."},{"number":8,"verse":"മേഘംപോലെയും തങ്ങളുടെ കിളിവാതിലുകളിലേക്കു പ്രാവുകളെപ്പോലെയും പറന്നുവരുന്ന ഇവര്‍ ആര്‍?"},{"number":9,"verse":"ദൂരത്തുനിന്നു നിന്‍റെ മക്കളെ അവരുടെ പൊന്നും വെള്ളിയുമായി നിന്‍റെ ദൈവമായ യഹോവയുടെ നാമത്തിനും അവന്‍ നിന്നെ മഹത്ത്വപ്പെടുത്തിയിരിക്കകൊണ്ടു യിസ്രായേലിന്‍റെ പരിശുദ്ധനും കൊണ്ടുവരേണ്ടതിനു ദ്വീപുവാസികളും തര്‍ശ്ശീശ്കപ്പലുകള്‍ ആദ്യമായും എനിക്കായി കാത്തിരിക്കുന്നു."},{"number":10,"verse":"അന്യജാതിക്കാര്‍ നിന്‍റെ മതിലുകളെ പണിയും; അവരുടെ രാജാക്കന്മാര്‍ നിനക്കു ശുശ്രൂഷചെയ്യും; എന്‍റെ ക്രോധത്തിൽ ഞാന്‍ നിന്നെ അടിച്ചു; എങ്കിലും എന്‍റെ പ്രീതിയിൽ എനിക്കു നിന്നോടു കരുണ തോന്നും."},{"number":11,"verse":"ജാതികളുടെ സമ്പത്തിനെയും യാത്രാസംഘത്തിൽ അവരുടെ രാജാക്കന്മാരെയും നിന്‍റെ അടുക്കൽ കൊണ്ടുവരേണ്ടതിനു നിന്‍റെ വാതിലുകള്‍ രാവും പകലും അടയ്ക്കപ്പെടാതെ എല്ലായ്പോഴും തുറന്നിരിക്കും."},{"number":12,"verse":"നിന്നെ സേവിക്കാത്ത ജാതിയും രാജ്യവും നശിച്ചുപോകും; ആ ജാതികള്‍ അശേഷം ശൂന്യമായിപ്പോകും."},{"number":13,"verse":"എന്‍റെ വിശുദ്ധമന്ദിരമുള്ള സ്ഥലത്തിനു ഭംഗിവരുത്തുവാനായി ലെബാനോന്‍റെ മഹത്ത്വവും സരളവൃക്ഷവും പയിനും പുന്നയും ഒരുപോലെ നിന്‍റെ അടുക്കൽ വരും; അങ്ങനെ ഞാന്‍ എന്‍റെ പാദസ്ഥാനത്തെ മഹത്ത്വീകരിക്കും."},{"number":14,"verse":"നിന്നെ ക്ലേശിപ്പിച്ചവരുടെ പുത്രന്മാര്‍ നിന്‍റെ അടുക്കൽ വണങ്ങിക്കൊണ്ടു വരും; നിന്നെ നിന്ദിച്ചവരൊക്കെയും നിന്‍റെ കാൽ പിടിച്ചു നമസ്കരിക്കും; അവര്‍ നിന്നെ യഹോവയുടെ നഗരം എന്നും യിസ്രായേലിന്‍ പരിശുദ്ധന്‍റെ സീയോന്‍ എന്നും വിളിക്കും."},{"number":15,"verse":"ആരും കടന്നുപോകാതവണ്ണം നീ നിര്‍ജനവും ദ്വേഷവിഷയവും ആയിരുന്നതിനു പകരം ഞാന്‍ നിന്നെ നിത്യമാഹാത്മ്യവും തലമുറതലമുറയായുള്ള ആനന്ദവും ആക്കിത്തീര്‍ക്കും."},{"number":16,"verse":"നീ ജാതികളുടെ പാൽ കുടിക്കും; രാജാക്കന്മാരുടെ മുല കുടിക്കും; യഹോവയായ ഞാന്‍ നിന്‍റെ രക്ഷകന്‍ എന്നും യാക്കോബിന്‍റെ വല്ലഭന്‍ നിന്‍റെ വീണ്ടെടുപ്പുകാരന്‍ എന്നും നീ അറിയും."},{"number":17,"verse":"ഞാന്‍ താമ്രത്തിനു പകരം സ്വര്‍ണം വരുത്തും; ഇരുമ്പിനു പകരം വെള്ളിയും മരത്തിനു പകരം താമ്രവും കല്ലിനു പകരം ഇരുമ്പും വരുത്തും; ഞാന്‍ സമാധാനത്തെ നിനക്കു നായകന്മാരും നീതിയെ നിനക്ക് അധിപതിമാരും ആക്കും."},{"number":18,"verse":"ഇനി നിന്‍റെ ദേശത്തു സാഹസവും നിന്‍റെ അതിരിനകത്തു ശൂന്യവും നാശവും കേള്‍ക്കയില്ല; നിന്‍റെ മതിലുകള്‍ക്കു രക്ഷ എന്നും നിന്‍റെ വാതിലുകള്‍ക്കു സ്തുതി എന്നും നീ പേര്‍ പറയും."},{"number":19,"verse":"ഇനി പകൽനേരത്തു നിന്‍റെ വെളിച്ചം സൂര്യനല്ല; നിനക്കു നിലാവെട്ടം തരുന്നതു ചന്ദ്രനുമല്ല; യഹോവ നിനക്കു നിത്യപ്രകാശവും നിന്‍റെ ദൈവം നിന്‍റെ തേജസ്സും ആകുന്നു."},{"number":20,"verse":"നിന്‍റെ സൂര്യന്‍ ഇനി അസ്തമിക്കയില്ല; നിന്‍റെ ചന്ദ്രന്‍ മറഞ്ഞുപോകയുമില്ല; യഹോവ നിന്‍റെ നിത്യപ്രകാശമായിരിക്കും; നിന്‍റെ ദുഃഖകാലം തീര്‍ന്നുപോകും."},{"number":21,"verse":"നിന്‍റെ ജനമൊക്കെയും നീതിമാന്മാരാകും; ഞാന്‍ മഹത്ത്വപ്പെടേണ്ടതിനു എന്‍റെ നടുതലയുടെ മുളയും എന്‍റെ കൈകളുടെ പ്രവൃത്തിയും ആയിട്ട് അവര്‍ ദേശത്തെ സദാകാലത്തേക്കു കൈവശമാക്കും."},{"number":22,"verse":"കുറഞ്ഞവന്‍ ആയിരവും ചെറിയവന്‍ മഹാജാതിയും ആയിത്തീരും; യഹോവയായ ഞാന്‍ തക്കസമയത്ത് അതിനെ ശീഘ്രമായി നിവര്‍ത്തിക്കും."}]}
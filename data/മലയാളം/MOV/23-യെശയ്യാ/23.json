{"bibleAbbr":"MOV","bookName":"യെശയ്യാ","bookEnglishName":"Isaiah","chapterNumber":23,"verses":[{"number":1,"verse":"സോരിനെക്കുറിച്ചുള്ള പ്രവാചകം: തര്‍ശ്ശീശ്കപ്പലുകളേ, മുറയിടുവിന്‍; ഒരു വീടും ശേഷിക്കാതവണ്ണവും പ്രവേശനം ഇല്ലാതവണ്ണവും അതു ശൂന്യമായിരിക്കുന്നു; കിത്തീംദേശത്തുവച്ച് അവര്‍ക്ക് അറിവു കിട്ടിയിരിക്കുന്നു."},{"number":2,"verse":"സമുദ്രതീരനിവാസികളേ, മിണ്ടാതെയിരിപ്പിന്‍; സമുദ്രസഞ്ചാരം ചെയ്യുന്ന സീദോന്യവര്‍ത്തകന്മാര്‍ നിന്നെ പരിപൂര്‍ണയാക്കിയല്ലോ."},{"number":3,"verse":"വലിയ വെള്ളത്തിന്മേൽ സീഹോര്‍പ്രദേശത്തെ കൃഷിയും നീലനദിയിങ്കലെ കൊയ്ത്തും അതിന് ആദായമായിവന്നു; അത് ജാതികളുടെ ചന്ത ആയിരുന്നു."},{"number":4,"verse":"സീദോനേ, ലജ്ജിച്ചുകൊള്‍ക; എനിക്കു നോവു കിട്ടിയിട്ടില്ല, ഞാന്‍ പ്രസവിച്ചിട്ടില്ല, ബാലന്മാരെ പോറ്റിയിട്ടില്ല, കന്യകമാരെ വളര്‍ത്തിയിട്ടുമില്ല എന്നു സമുദ്രം, സമുദ്രദുര്‍ഗം തന്നെ, പറഞ്ഞിരിക്കുന്നു."},{"number":5,"verse":"സോരിന്‍റെ വര്‍ത്തമാനം മിസ്രയീമിൽ എത്തുമ്പോള്‍, അവര്‍ ആ വര്‍ത്തമാനത്താൽ ഏറ്റവും വ്യസനിക്കും."},{"number":6,"verse":"തര്‍ശ്ശീശിലേക്കു കടന്നുചെല്ലുവിന്‍; സമുദ്രതീരനിവാസികളേ, മുറയിടുവിന്‍."},{"number":7,"verse":"പുരാതനമായി പണ്ടേയുള്ള നിങ്ങളുടെ ഉല്ലസിതനഗരം ഇതാകുന്നുവോ? സ്വന്തകാൽ അതിനെ ദൂരത്തു പ്രവാസം ചെയ്‍വാന്‍ വഹിച്ചു കൊണ്ടുപോകും."},{"number":8,"verse":"കിരീടം നല്കുന്നതും വര്‍ത്തകന്മാര്‍ പ്രഭുക്കന്മാരും വ്യാപാരികള്‍ ഭൂമിയിലെ മഹാന്മാരുമായുള്ളതുമായ സോരിനെക്കുറിച്ച് അതു നിര്‍ണയിച്ചതാര്‍?"},{"number":9,"verse":"സകല മഹത്ത്വത്തിന്‍റെയും ഗര്‍വത്തെ അശുദ്ധമാക്കേണ്ടതിനും ഭൂമിയിലെ സകല മഹാന്മാരെയും അപമാനിക്കേണ്ടതിനും സൈന്യങ്ങളുടെ യഹോവ അതു നിര്‍ണയിച്ചിരിക്കുന്നു."},{"number":10,"verse":"തര്‍ശ്ശീശ് പുത്രിയേ, ഇനി ബന്ധനമില്ലായ്കയാൽ നീ നീലനദിപോലെ നിന്‍റെ ദേശത്തെ കവിഞ്ഞൊഴുകുക."},{"number":11,"verse":"അവന്‍ സമുദ്രത്തിന്മേൽ കൈ നീട്ടി, രാജ്യങ്ങളെ നടുക്കിയിരിക്കുന്നു; യഹോവ കനാനെക്കുറിച്ച് അതിന്‍റെ കോട്ടകളെ നശിപ്പിപ്പാന്‍ കല്പന കൊടുത്തിരിക്കുന്നു."},{"number":12,"verse":"ബലാൽക്കാരം അനുഭവിച്ച കന്യകയായ സീദോന്‍പുത്രീ, ഇനി നീ ഉല്ലസിക്കയില്ല; എഴുന്നേറ്റു കിത്തീമിലേക്കു കടന്നുപോക; അവിടെയും നിനക്കു സ്വസ്ഥത ഉണ്ടാകയില്ല എന്ന് അവന്‍ കല്പിച്ചിരിക്കുന്നു."},{"number":13,"verse":"ഇതാ, കല്ദയരുടെ ദേശം! ഈ ജനം ഇല്ലാതെയായി; അശ്ശൂര്‍ അതിനെ മരുമൃഗങ്ങള്‍ക്കായി നിയമിച്ചുകളഞ്ഞു; അവര്‍ തങ്ങളുടെ കാവൽമാളികകളെ പണിത് അതിലെ അരമനകളെ ഇടിച്ച്, അതിനെ ശൂന്യകൂമ്പാരമാക്കിത്തീര്‍ത്തു."},{"number":14,"verse":"തര്‍ശ്ശീശ്കപ്പലുകളേ, മുറയിടുവിന്‍; നിങ്ങളുടെ കോട്ട ശൂന്യമായിപ്പോയല്ലോ."},{"number":15,"verse":"അന്നാളിൽ സോര്‍, ഒരു രാജാവിന്‍റെ കാലത്തിനൊത്ത എഴുപതു സംവത്സരത്തേക്കു മറന്നുകിടക്കും; എഴുപതു സംവത്സരം കഴിഞ്ഞിട്ട് സോരിനു വേശ്യയുടെ പാട്ടുപോലെ സംഭവിക്കും:"},{"number":16,"verse":"മറന്നു കിടന്നിരുന്ന വേശ്യയേ, വീണയെടുത്തു പട്ടണത്തിൽ ചുറ്റി നടക്ക; നിന്നെ ഓര്‍മ വരേണ്ടതിനു നല്ല രാഗം മീട്ടി വളരെ പാട്ടു പാടുക."},{"number":17,"verse":"എഴുപതു സംവത്സരം കഴിഞ്ഞിട്ടു യഹോവ സോരിനെ സന്ദര്‍ശിക്കും; അപ്പോള്‍ അതു തന്‍റെ ആദായത്തിനായി തിരിഞ്ഞ്, ഭൂമിയിലെ സകല ലോകരാജ്യങ്ങളോടും വേശ്യാവൃത്തി ചെയ്യും."},{"number":18,"verse":"എന്നാൽ അതിന്‍റെ വ്യാപാരവും ആദായവും യഹോവയ്ക്കു വിശുദ്ധം ആയിരിക്കും; അതിനെ നിക്ഷേപിക്കയോ സ്വരൂപിച്ചു വയ്ക്കയോ ചെയ്കയില്ല; അതിന്‍റെ വ്യാപാരം യഹോവയുടെ സന്നിധിയിൽ വസിക്കുന്നവര്‍ക്കു മതിയായ ഭക്ഷണത്തിനും മോടിയുള്ള ഉടുപ്പിനുമായി ഉതകും."}]}
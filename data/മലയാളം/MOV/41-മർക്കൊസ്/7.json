{"bibleAbbr":"MOV","bookName":"മർക്കൊസ്","bookEnglishName":"Mark","chapterNumber":7,"verses":[{"number":1,"verse":"യെരൂശലേമില്‍നിന്നു പരീശന്മാരും ചിലശാസ്ത്രിമാരും അവന്‍റെ അടുക്കല്‍ വന്നു കൂടി."},{"number":2,"verse":"അവന്‍റെ ശിഷ്യന്മാരില്‍ ചിലര്‍ ശുദ്ധിയില്ലാത്ത എന്നുവച്ചാല്‍, കഴുകാത്ത, കൈകൊണ്ടു ഭക്ഷണം കഴിക്കുന്നത് അവര്‍ കണ്ടു."},{"number":3,"verse":"പരീശന്മാരും യെഹൂദന്മാര്‍ ഒക്കെയും പൂര്‍വന്മാരുടെ സമ്പ്രദായം പ്രമാണിച്ചു കൈ നന്നായി കഴുകീട്ടല്ലാതെ ഭക്ഷണം കഴിക്കയില്ല."},{"number":4,"verse":"ചന്തയില്‍നിന്നു വരുമ്പോഴും കുളിച്ചിട്ടല്ലാതെ ഭക്ഷണം കഴിക്കയില്ല. പാനപാത്രം, ഭരണി, ചെമ്പ് എന്നിവ കഴുകുക മുതലായി പലതും പ്രമാണിക്കുന്നത് അവര്‍ക്കു ചട്ടമായിരിക്കുന്നു."},{"number":5,"verse":"അങ്ങനെ പരീശന്മാരും ശാസ്ത്രിമാരും: നിന്‍റെ ശിഷ്യന്മാര്‍ പൂര്‍വന്മാരുടെ സമ്പ്രദായം അനുസരിച്ചു നടക്കാതെ ശുദ്ധിയില്ലാത്ത കൈകൊണ്ടു ഭക്ഷണം കഴിക്കുന്നത് എന്ത് എന്ന് അവനോടു ചോദിച്ചു."},{"number":6,"verse":"അവന്‍ അവരോട് ഉത്തരം പറഞ്ഞത്: കപടഭക്തിക്കാരായ നിങ്ങളെക്കുറിച്ചു യെശയ്യാവ് പ്രവചിച്ചതു ശരി: “ഈ ജനം അധരംകൊണ്ട് എന്നെ ബഹുമാനിക്കുന്നു ; എങ്കിലും അവരുടെ ഹൃദയം എങ്കല്‍നിന്നു ദൂരത്ത് അകന്നിരിക്കുന്നു."},{"number":7,"verse":"മാനുഷകല്പനകളായ ഉപദേശങ്ങളെ അവര്‍ ഉപദേശിക്കുന്നതുകൊണ്ട് എന്നെ വ്യര്‍ഥമായി ഭജിക്കുന്നു” എന്ന് എഴുതിയിരിക്കുന്നതുപോലെ തന്നേ."},{"number":8,"verse":"നിങ്ങള്‍ ദൈവകല്പന വിട്ടുംകളഞ്ഞു മനുഷ്യരുടെ സമ്പ്രദായം പ്രമാണിക്കുന്നു;"},{"number":9,"verse":"പിന്നെ അവരോടു പറഞ്ഞത്: നിങ്ങളുടെ സമ്പ്രദായം പ്രമാണിപ്പാന്‍വേണ്ടി നിങ്ങള്‍ ദൈവകല്പന തള്ളിക്കളയുന്നതു നന്നായി."},{"number":10,"verse":"നിന്‍റെ അപ്പനെയും അമ്മയെയും ബഹുമാനിക്ക എന്നും അപ്പനെയോ അമ്മയെയോ പ്രാകുന്നവന്‍ മരിക്കേണം എന്നും മോശെ പറഞ്ഞുവല്ലോ."},{"number":11,"verse":"നിങ്ങളോ ഒരു മനുഷ്യന്‍ അപ്പനോടോ അമ്മയോടോ: നിനക്ക് എന്നാല്‍ ഉപകാരമായി വരേണ്ടതു വഴിപാട് എന്നര്‍ഥമുള്ള കൊര്‍ബ്ബാന്‍ എന്നു പറഞ്ഞാല്‍ മതി എന്നു പറയുന്നു;"},{"number":12,"verse":"തന്‍റെ അപ്പനോ അമ്മയ്ക്കോ മേലാല്‍ ഒന്നും ചെയ്‍വാന്‍ അവനെ സമ്മതിക്കുന്നതുമില്ല."},{"number":13,"verse":"ഇങ്ങനെ നിങ്ങള്‍ ഉപദേശിക്കുന്ന സമ്പ്രദായത്താല്‍ ദൈവകല്പന ദുര്‍ബലമാക്കുന്നു; ഈ വക പലതും നിങ്ങള്‍ ചെയ്യുന്നു."},{"number":14,"verse":"പിന്നെ അവന്‍ പുരുഷാരത്തെ അരികെ വിളിച്ച് അവരോട്: എല്ലാവരും കേട്ടു ഗ്രഹിച്ചുകൊള്‍വിന്‍."},{"number":15,"verse":"പുറത്തുനിന്നു മനുഷ്യന്‍റെ അകത്തു ചെല്ലുന്ന യാതൊന്നിനും അവനെ അശുദ്ധമാക്കുവാന്‍ കഴികയില്ല; അവനില്‍നിന്നു പുറപ്പെടുന്നതത്രേ മനുഷ്യനെ അശുദ്ധമാക്കുന്നത്"},{"number":16,"verse":"[കേള്‍പ്പാന്‍ ചെവി ഉള്ളവന്‍ കേള്‍ക്കട്ടെ] എന്നു പറഞ്ഞു."},{"number":17,"verse":"അവന്‍ പുരുഷാരത്തെ വിട്ടു വീട്ടില്‍ ചെന്നശേഷം ശിഷ്യന്മാര്‍ ആ ഉപമയെക്കുറിച്ച് അവനോടു ചോദിച്ചു."},{"number":18,"verse":"അവന്‍ അവരോടു: ഇങ്ങനെ നിങ്ങളും ബോധമില്ലാത്തവരോ? പുറത്തുനിന്നു മനുഷ്യന്‍റെ അകത്തു ചെല്ലുന്ന യാതൊന്നിനും അവനെ അശുദ്ധമാക്കുവാന്‍ കഴികയില്ല എന്നു തിരിച്ചറിയുന്നില്ലയോ?"},{"number":19,"verse":"അത് അവന്‍റെ ഹൃദയത്തില്‍ അല്ല വയറ്റിലത്രേ ചെല്ലുന്നത്; പിന്നെ മറപ്പുരയിലേക്കു പോകുന്നു; ഇങ്ങനെ സകല ഭോജ്യങ്ങള്‍ക്കും ശുദ്ധിവരുത്തുന്നു എന്നു പറഞ്ഞു."},{"number":20,"verse":"മനുഷ്യനില്‍നിന്നു പുറപ്പെടുന്നതത്രേ മനുഷ്യനെ അശുദ്ധനാക്കുന്നത്;"},{"number":21,"verse":"അകത്തുനിന്ന്, മനുഷ്യരുടെ ഹൃദയത്തില്‍നിന്നു തന്നെ,"},{"number":22,"verse":"ദുശ്ചിന്ത, വ്യഭിചാരം, പരസംഗം, കൊലപാതകം, മോഷണം, അത്യാഗ്രഹം, ദുഷ്ടത, ചതി, ദുഷ്കര്‍മം, വിടക്കുകണ്ണ് , ദൂഷണം, അഹങ്കാരം, മൂഢത എന്നിവ പുറപ്പെടുന്നു."},{"number":23,"verse":"ഈ ദോഷങ്ങള്‍ എല്ലാം അകത്തുനിന്നു പുറപ്പെട്ടു മനുഷ്യനെ അശുദ്ധനാക്കുന്നു എന്നും അവന്‍ പറഞ്ഞു."},{"number":24,"verse":"അവന്‍ അവിടെനിന്നു പുറപ്പെട്ട് സീദോന്‍റെയും സോരിന്‍റെയും അതിര്‍നാട്ടില്‍ ചെന്ന് ഒരു വീട്ടില്‍ കടന്നു; ആരും അറിയരുത് എന്ന് ഇച്ഛിച്ചു എങ്കിലും മറഞ്ഞിരിപ്പാന്‍ സാധിച്ചില്ല."},{"number":25,"verse":"അശുദ്ധാത്മാവു ബാധിച്ച ചെറിയ മകള്‍ ഉള്ളൊരു സ്ത്രീ അവന്‍റെ വസ്തുത കേട്ടിട്ടു വന്ന് അവന്‍റെ കാല്ക്കല്‍ വീണു."},{"number":26,"verse":"അവള്‍ സുറഫൊയീനിക്യ ജാതിയിലുള്ള ഒരു യവനസ്ത്രീ ആയിരുന്നു; തന്‍റെ മകളില്‍നിന്നു ഭൂതത്തെ പുറത്താക്കുവാന്‍ അവള്‍ അവനോട് അപേക്ഷിച്ചു."},{"number":27,"verse":"യേശു അവളോട്: മുമ്പേ മക്കള്‍ക്കു തൃപ്തി വരട്ടെ; മക്കളുടെ അപ്പം എടുത്തു ചെറുനായ്ക്കള്‍ക്ക് ഇട്ടുകൊടുക്കുന്നതു നന്നല്ല എന്നു പറഞ്ഞു."},{"number":28,"verse":"അവള്‍ അവനോട്: അതേ, കര്‍ത്താവേ, ചെറുനായ്ക്കളും മേശയ്ക്കു കീഴെ കുട്ടികളുടെ അപ്പനുറുക്കുകളെ തിന്നുന്നുവല്ലോ എന്ന് ഉത്തരം പറഞ്ഞു."},{"number":29,"verse":"അവന്‍ അവളോട്: ഈ വാക്കുനിമിത്തം പൊയ്ക്കൊള്‍ക; ഭൂതം നിന്‍റെ മകളെ വിട്ടുപോയിരിക്കുന്നു എന്നു പറഞ്ഞു."},{"number":30,"verse":"അവള്‍ വീട്ടില്‍ വന്നാറെ, മകള്‍ കിടക്കമേല്‍ കിടക്കുന്നതും ഭൂതം വിട്ടുപോയതും കണ്ടു."},{"number":31,"verse":"അവന്‍ വീണ്ടും സോരിന്‍റെ അതിര്‍വിട്ട് സീദോന്‍വഴിയായി ദെക്കപ്പൊലിദേശത്തിന്‍റെ നടുവില്‍ക്കൂടി ഗലീലക്കടല്പുറത്തു വന്നു."},{"number":32,"verse":"അവിടെ അവര്‍ വിക്കനായൊരു ചെകിടനെ അവന്‍റെ അടുക്കല്‍ കൊണ്ടുവന്ന്, അവന്‍റെമേല്‍ കൈ വയ്ക്കേണം എന്ന് അപേക്ഷിച്ചു."},{"number":33,"verse":"അവന്‍ അവനെ പുരുഷാരത്തില്‍നിന്നു വേറിട്ടു കൂട്ടിക്കൊണ്ടുപോയി അവന്‍റെ ചെവിയില്‍ വിരല്‍ ഇട്ട്, തുപ്പി അവന്‍റെ നാവിനെ തൊട്ടു,"},{"number":34,"verse":"സ്വര്‍ഗത്തേക്കു നോക്കി നെടുവീര്‍പ്പിട്ട് അവനോട്: തുറന്നുവരിക എന്ന് അര്‍ഥമുള്ള എഫഥാ എന്നു പറഞ്ഞു."},{"number":35,"verse":"ഉടനെ അവന്‍റെ ചെവിതുറന്നു നാവിന്‍റെ കെട്ടും അഴിഞ്ഞിട്ട് അവന്‍ ശരിയായി സംസാരിച്ചു."},{"number":36,"verse":"ഇത് ആരോടും പറയരുത് എന്ന് അവരോടു കല്പിച്ചു. എങ്കിലും അവന്‍ എത്ര കല്പിച്ചുവോ അത്രയും അവര്‍ പ്രസിദ്ധമാക്കി:"},{"number":37,"verse":"അവന്‍ സകലവും നന്നായി ചെയ്തു; ചെകിടരെ കേള്‍ക്കുമാറാക്കുന്നു; ഊമരെ സംസാരിക്കുമാറാക്കുന്നു എന്നു പറഞ്ഞ് അത്യന്തം വിസ്മയിച്ചു."}]}
{"bibleAbbr":"MOV","bookName":"മർക്കൊസ്","bookEnglishName":"Mark","chapterNumber":8,"verses":[{"number":1,"verse":"ആ ദിവസങ്ങളില്‍ ഏറ്റവും വലിയ പുരുഷാരം ഉണ്ടായിരിക്കെ അവര്‍ക്കു ഭക്ഷിപ്പാന്‍ ഒന്നും ഇല്ലായ്കകൊണ്ടു യേശു ശിഷ്യന്മാരെ അടുക്കല്‍ വിളിച്ച് അവരോട്:"},{"number":2,"verse":"ഈ പുരുഷാരം ഇപ്പോള്‍ മൂന്നു നാളായി എന്നോടുകൂടെ പാര്‍ക്കുന്നു; അവര്‍ക്കു ഭക്ഷിപ്പാന്‍ ഒന്നും ഇല്ലായ്കകൊണ്ട് എനിക്ക് അവരോട് അലിവു തോന്നുന്നു;"},{"number":3,"verse":"ഞാന്‍ അവരെ പട്ടിണിയായി വീട്ടിലേക്ക് അയച്ചാല്‍ അവര്‍ വഴിയില്‍വച്ചു തളര്‍ന്നുപോകും; അവരില്‍ ചിലര്‍ ദൂരത്തുനിന്നു വന്നവരല്ലോ എന്നു പറഞ്ഞു."},{"number":4,"verse":"അതിന് അവന്‍റെ ശിഷ്യന്മാര്‍: ഇവര്‍ക്ക് ഇവിടെ മരുഭൂമിയില്‍ അപ്പം കൊടുത്തു തൃപ്തിവരുത്തുവാന്‍ എങ്ങനെ കഴിയും എന്ന് ഉത്തരം പറഞ്ഞു."},{"number":5,"verse":"അവന്‍ അവരോട്: നിങ്ങളുടെ പക്കല്‍ എത്ര അപ്പം ഉണ്ട് എന്നു ചോദിച്ചു. ഏഴ് എന്ന് അവര്‍ പറഞ്ഞു."},{"number":6,"verse":"അവന്‍ പുരുഷാരത്തോടു നിലത്ത് ഇരിപ്പാന്‍ കല്പിച്ചു.; പിന്നെ ആ ഏഴപ്പം എടുത്തു സ്തോത്രം ചെയ്തുനുറുക്കി, ശിഷ്യന്മാരുടെ പക്കല്‍ വിളമ്പുവാന്‍ കൊടുത്തു; അവര്‍ പുരുഷാരത്തിനു വിളമ്പി."},{"number":7,"verse":"ചെറിയ മീനും കുറെ ഉണ്ടായിരുന്നു; അതും അവന്‍ അനുഗ്രഹിച്ചിട്ട്, വിളമ്പുവാന്‍ പറഞ്ഞു."},{"number":8,"verse":"അവര്‍ തിന്നു തൃപ്തരായി; ശേഷിച്ച കഷണങ്ങള്‍ ഏഴു വട്ടി നിറച്ചെടുത്തു."},{"number":9,"verse":"അവര്‍ ഏകദേശം നാലായിരം പേര്‍ ആയിരുന്നു."},{"number":10,"verse":"അവന്‍ അവരെ പറഞ്ഞയച്ച ഉടനെ ശിഷ്യന്മാരോടുകൂടെ പടകു കയറി ദല്മനൂഥ അംശങ്ങളില്‍ എത്തി."},{"number":11,"verse":"അനന്തരം പരീശന്മാര്‍ വന്ന് അവനെ പരീക്ഷിച്ചുകൊണ്ട് ആകാശത്തുനിന്ന് ഒരു അടയാളം അന്വേഷിച്ച് അവനുമായി തര്‍ക്കിച്ചുതുടങ്ങി."},{"number":12,"verse":"അവന്‍ ആത്മാവില്‍ ഞരങ്ങി: ഈ തലമുറ അടയാളം അന്വേഷിക്കുന്നതെന്ത്? ഈ തലമുറയ്ക്ക് അടയാളം ലഭിക്കയില്ല എന്നു ഞാന്‍ സത്യമായിട്ടു നിങ്ങളോടു പറയുന്നു എന്നു പറഞ്ഞു."},{"number":13,"verse":"അവരെ വിട്ടു പിന്നെയും പടകു കയറി അക്കരയ്ക്കു കടന്നു."},{"number":14,"verse":"അവര്‍ അപ്പം കൊണ്ടുപോരുവാന്‍ മറന്നു പോയിരുന്നു; പടകില്‍ അവരുടെ പക്കല്‍ ഒരു അപ്പം മാത്രമേ ഉണ്ടായിരുന്നുള്ളൂ."},{"number":15,"verse":"അവന്‍ അവരോട്: നോക്കുവിന്‍, പരീശന്മാരുടെ പുളിച്ച മാവും, ഹെരോദാവിന്‍റെ പുളിച്ച മാവും സൂക്ഷിച്ചുകൊള്‍വിന്‍ എന്നു കല്പിച്ചു."},{"number":16,"verse":"നമുക്ക് അപ്പം ഇല്ലായ്കയാല്‍ എന്ന് അവര്‍ തമ്മില്‍ തമ്മില്‍ പറഞ്ഞു."},{"number":17,"verse":"അതു യേശു അറിഞ്ഞ് അവരോട് പറഞ്ഞത്: അപ്പം ഇല്ലായ്കയാല്‍ നിങ്ങള്‍ തമ്മില്‍ പറയുന്നത് എന്ത്? ഇപ്പോഴും തിരിച്ചറിയുന്നില്ലയോ? ഗ്രഹിക്കുന്നില്ലയോ? നിങ്ങളുടെ ഹൃദയം കടുത്തിരിക്കുന്നുവോ?"},{"number":18,"verse":"കണ്ണ് ഉണ്ടായിട്ടും കാണുന്നില്ലയോ? ചെവി ഉണ്ടായിട്ടും കേള്‍ക്കുന്നില്ലയോ? ഓര്‍ക്കുന്നതുമില്ലയോ?"},{"number":19,"verse":"അയ്യായിരം പേര്‍ക്കു ഞാന്‍ അഞ്ചപ്പം നുറുക്കിയപ്പോള്‍ കഷണങ്ങള്‍ എത്ര കുട്ട നിറച്ചെടുത്തു? പന്ത്രണ്ട് എന്ന് അവര്‍ അവനോടു പറഞ്ഞു."},{"number":20,"verse":"നാലായിരം പേര്‍ക്ക് ഏഴു നുറുക്കിയപ്പോള്‍ കഷണങ്ങള്‍ എത്ര വട്ടി നിറച്ചെടുത്തു? ഏഴ് എന്ന് അവര്‍ അവനോടു പറഞ്ഞു."},{"number":21,"verse":"പിന്നെ അവന്‍ അവരോട്: ഇപ്പോഴും നിങ്ങള്‍ ഗ്രഹിക്കുന്നില്ലയോ എന്നു പറഞ്ഞു."},{"number":22,"verse":"അവര്‍ ബേത്ത്സയിദയില്‍ എത്തിയപ്പോള്‍: ഒരു കുരുടനെ അവന്‍റെ അടുക്കല്‍ കൊണ്ടുവന്ന് അവനെ തൊടേണമെന്ന് അപേക്ഷിച്ചു."},{"number":23,"verse":"അവന്‍ കുരുടന്‍റെ കൈക്കു പിടിച്ച് അവനെ ഊരിനു പുറത്തു കൊണ്ടുപോയി അവന്‍റെ കണ്ണില്‍ തുപ്പി അവന്‍റെമേല്‍ കൈവച്ചു: നീ വല്ലതും കാണുന്നുണ്ടോ എന്നു ചോദിച്ചു."},{"number":24,"verse":"അവന്‍ മേല്പോട്ടു നോക്കി: ഞാന്‍ മനുഷ്യരെ കാണുന്നു; അവര്‍ നടക്കുന്നതു മരങ്ങള്‍ പോലെയത്രേ കാണുന്നത് എന്നു പറഞ്ഞു."},{"number":25,"verse":"പിന്നെയും അവന്‍റെ കണ്ണിന്മേല്‍ കൈ വച്ചാറെ അവന്‍ സൗഖ്യം പ്രാപിച്ചു മിഴിച്ചുനോക്കി എല്ലാം സ്പഷ്ടമായി കണ്ടു."},{"number":26,"verse":"നീ ഊരില്‍ കടക്കപോലും അരുത് എന്ന് അവന്‍ പറഞ്ഞ് അവനെ വീട്ടിലേക്ക് അയച്ചു."},{"number":27,"verse":"അനന്തരം യേശു ശിഷ്യന്മാരുമായി ഫീലിപ്പൊസിന്‍റെ കൈസര്യക്ക് അടുത്ത ഊരുകളിലേക്കു പോയി; വഴിയില്‍വച്ചു ശിഷ്യന്മാരോട്: ജനങ്ങള്‍ എന്നെ ആര്‍ എന്നു പറയുന്നു എന്നു ചോദിച്ചു."},{"number":28,"verse":"യോഹന്നാന്‍സ്നാപകനെന്നു ചിലര്‍, ഏലീയാവെന്നു ചിലര്‍, പ്രവാചകന്മാരില്‍ ഒരുത്തന്‍ എന്നു മറ്റു ചിലര്‍ എന്ന് അവര്‍ ഉത്തരം പറഞ്ഞു."},{"number":29,"verse":"അവന്‍ അവരോട്: എന്നാല്‍ നിങ്ങള്‍ എന്നെ ആര്‍ എന്നു പറയുന്നു എന്നു ചോദിച്ചതിന്: നീ ക്രിസ്തു ആകുന്നു എന്നു പത്രൊസ് ഉത്തരം പറഞ്ഞു."},{"number":30,"verse":"പിന്നെ തന്നെക്കുറിച്ച് ആരോടും പറയരുതെന്ന് അവന്‍ അവരോടു ഖണ്ഡിതമായി പറഞ്ഞു."},{"number":31,"verse":"മനുഷ്യപുത്രന്‍ പലതും സഹിക്കയും മൂപ്പന്മാരും മഹാപുരോഹിതന്മാരും ശാസ്ത്രിമാരും അവനെ തള്ളിക്കളഞ്ഞു കൊല്ലുകയും മൂന്നു നാള്‍ കഴിഞ്ഞിട്ട് അവന്‍ ഉയിര്‍ത്തെഴുന്നേല്ക്കയും വേണം എന്ന് അവരെ ഉപദേശിച്ചുതുടങ്ങി."},{"number":32,"verse":"അവന്‍ ഈ വാക്കു തുറന്നുപറഞ്ഞു. അപ്പോള്‍ പത്രൊസ് അവനെ വേറിട്ടു കൊണ്ടുപോയി ശാസിച്ചുതുടങ്ങി;"},{"number":33,"verse":"അവനോ തിരിഞ്ഞുനോക്കി ശിഷ്യന്മാരെ കണ്ടിട്ടു പത്രൊസിനെ ശാസിച്ചു: സാത്താനേ, എന്നെ വിട്ടു പോ; നീ ദൈവത്തിന്‍റേതല്ല മനുഷ്യരുടേതത്രേ കരുതുന്നത് എന്നു പറഞ്ഞു."},{"number":34,"verse":"പിന്നെ അവന്‍ പുരുഷാരത്തെയും തന്‍റെ ശിഷ്യന്മാരെയും അരികെ വിളിച്ച് അവരോടു പറഞ്ഞത്: ഒരുവന്‍ എന്നെ അനുഗമിപ്പാന്‍ ഇച്ഛിച്ചാല്‍ അവന്‍ തന്നെത്താന്‍ ത്യജിച്ചു തന്‍റെ ക്രൂശ് എടുത്തുകൊണ്ട് എന്നെ അനുഗമിക്കട്ടെ."},{"number":35,"verse":"ആരെങ്കിലും തന്‍റെ ജീവനെ രക്ഷിപ്പാന്‍ ഇച്ഛിച്ചാല്‍ അതിനെ കളയും; ആരെങ്കിലും എന്‍റെയും സുവിശേഷത്തിന്‍റെയും നിമിത്തം തന്‍റെ ജീവനെ കളഞ്ഞാല്‍ അതിനെ രക്ഷിക്കും."},{"number":36,"verse":"ഒരു മനുഷ്യന്‍ സര്‍വലോകവും നേടുകയും തന്‍റെ ജീവനെ കളകയും ചെയ്താല്‍ അവന് എന്തു പ്രയോജനം?"},{"number":37,"verse":"അല്ല, തന്‍റെ ജീവനുവേണ്ടി മനുഷ്യന്‍ എന്തൊരു മറുവില കൊടുക്കും;"},{"number":38,"verse":"വ്യഭിചാരവും പാപവും ഉള്ള ഈ തലമുറയില്‍ ആരെങ്കിലും എന്നെയും എന്‍റെ വചനങ്ങളെയും കുറിച്ചു നാണിച്ചാല്‍ അവനെക്കുറിച്ചു മനുഷ്യപുത്രനും തന്‍റെ പിതാവിന്‍റെ തേജസ്സില്‍ വിശുദ്ധദൂതന്മാരുമായി വരുമ്പോള്‍ നാണിക്കും."}]}
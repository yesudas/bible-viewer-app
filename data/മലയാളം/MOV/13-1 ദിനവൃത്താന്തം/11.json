{"bibleAbbr":"MOV","bookName":"1 ദിനവൃത്താന്തം","bookEnglishName":"1 Chronicles","chapterNumber":11,"verses":[{"number":1,"verse":"അനന്തരം യിസ്രായേലെല്ലാം ഹെബ്രോനിൽ ദാവീദിന്‍റെ അടുക്കൽ ഒന്നിച്ചുകൂടി പറഞ്ഞത്: ഞങ്ങള്‍ നിന്‍റെ അസ്ഥിയും മാംസവും അല്ലോ."},{"number":2,"verse":"മുമ്പേ ശൗൽ രാജാവായിരുന്ന കാലത്തും നീയായിരുന്നു നായകനായി യിസ്രായേലിനെ നടത്തിയത്: നീ എന്‍റെ ജനമായ യിസ്രായേലിനെ മേയിക്കയും എന്‍റെ ജനമായ യിസ്രായേലിനു പ്രഭുവായിരിക്കയും ചെയ്യുമെന്നു നിന്‍റെ ദൈവമായ യഹോവ നിന്നോട് അരുളിച്ചെയ്തിട്ടുമുണ്ട്."},{"number":3,"verse":"ഇങ്ങനെ യിസ്രായേൽമൂപ്പന്മാരൊക്കെയും ഹെബ്രോനിൽ രാജാവിന്‍റെ അടുക്കൽ വന്നു; ദാവീദ് ഹെബ്രോനിൽവച്ചു യഹോവയുടെ സന്നിധിയിൽ അവരോട് ഉടമ്പടി ചെയ്തു; ശമൂവേൽ മുഖാന്തരം യഹോവ അരുളിച്ചെയ്തതുപോലെ അവര്‍ ദാവീദിനെ യിസ്രായേലിനു രാജാവായിട്ട് അഭിഷേകം ചെയ്തു."},{"number":4,"verse":"പിന്നെ ദാവീദും എല്ലാ യിസ്രായേലും യെബൂസ് എന്ന യെരൂശലേമിലേക്കു ചെന്നു. അവിടെ ദേശനിവാസികളായ യെബൂസ്യര്‍ ഉണ്ടായിരുന്നു."},{"number":5,"verse":"യെബൂസ്നിവാസികള്‍ ദാവീദിനോട്: നീ ഇവിടെ കടക്കയില്ല എന്നു പറഞ്ഞു; എങ്കിലും ദാവീദ് സീയോന്‍കോട്ട പിടിച്ചു: അതാകുന്നു ദാവീദിന്‍റെ നഗരം."},{"number":6,"verse":"എന്നാൽ ദാവീദ്: ആരെങ്കിലും യെബൂസ്യരെ ആദ്യം തോല്പിച്ചാൽ അവന്‍ തലവനും സേനാധിപതിയും ആയിരിക്കും എന്നു പറഞ്ഞു; അങ്ങനെ സെരൂയയുടെ മകന്‍ യോവാബ് ആദ്യം കയറിച്ചെന്നു തലവനായിത്തീര്‍ന്നു."},{"number":7,"verse":"ദാവീദ് ആ കോട്ടയിൽ പാര്‍ത്തതുകൊണ്ട് അതിനു ദാവീദിന്‍റെ നഗരം എന്നു പേരായി."},{"number":8,"verse":"പിന്നെ അവന്‍ നഗരത്തെ മില്ലോ തുടങ്ങി ചുറ്റും പണിത് ഉറപ്പിച്ചു; നഗരത്തിന്‍റെ ശേഷമുള്ള ഭാഗം യോവാബ് കേടു തീര്‍ത്തു."},{"number":9,"verse":"സൈന്യങ്ങളുടെ യഹോവ തന്നോടുകൂടെ ഉണ്ടായിരുന്നതിനാൽ ദാവീദ് മേല്ക്കുമേൽ പ്രബലനായിത്തീര്‍ന്നു."},{"number":10,"verse":"ദാവീദിന് ഉണ്ടായിരുന്ന പ്രധാന വീരന്മാര്‍ ആവിത്: യിസ്രായേലിനെക്കുറിച്ചുള്ള യഹോവയുടെ വചനപ്രകാരം അവനെ രാജാവാക്കേണ്ടതിന് അവര്‍ എല്ലാ യിസ്രായേലുമായി രാജത്വം സംബന്ധിച്ച് അവന്‍റെ പക്ഷം മുറുകെ പിടിച്ചു."},{"number":11,"verse":"ദാവീദിനുണ്ടായിരുന്ന വീരന്മാരുടെ സംഖ്യയാവിത്: മുപ്പതു പേരിൽ പ്രധാനിയായി ഒരു ഹഖമോന്യന്‍റെ മകനായ യാശോബെയാം; അവന്‍ മുന്നൂറു പേരുടെ നേരേ കുന്തം ഓങ്ങി ഒരേ സമയത്ത് അവരെ കൊന്നുകളഞ്ഞു."},{"number":12,"verse":"അവന്‍റെശേഷം അഹോഹ്യനായ ദോദോവിന്‍റെ മകന്‍ എലെയാസാര്‍; അവന്‍ മൂന്നു വീരന്മാരിൽ ഒരുത്തന്‍ ആയിരുന്നു."},{"number":13,"verse":"ഫെലിസ്ത്യര്‍ പസ്-ദമ്മീമിൽ യുദ്ധത്തിനു കൂടിയപ്പോള്‍ അവന്‍ അവിടെ ദാവീദിനോടുകൂടെ ഉണ്ടായിരുന്നു. അവിടെ യവം നിറഞ്ഞ ഒരു വയൽ ഉണ്ടായിരുന്നു; പടജ്ജനം ഫെലിസ്ത്യരുടെ മുമ്പിൽനിന്ന് ഓടിപ്പോയി."},{"number":14,"verse":"എന്നാൽ അവര്‍ ആ വയലിന്‍റെ മധ്യേ നിന്ന് അതിനെ കാത്തു ഫെലിസ്ത്യരെ വെട്ടിക്കളഞ്ഞു; യഹോവ അവര്‍ക്കു വലിയൊരു ജയം നല്കി."},{"number":15,"verse":"ഒരിക്കൽ ഫെലിസ്ത്യരുടെ സൈന്യം രെഫായീംതാഴ്വരയിൽ പാളയമിറങ്ങിയിരിക്കുമ്പോള്‍ മുപ്പതു തലവന്മാരിൽ മൂന്നു പേര്‍ പാറയിങ്കൽ അദുല്ലാംഗുഹയിൽ ദാവീദിന്‍റെ അടുക്കൽ ചെന്നു."},{"number":16,"verse":"അന്നു ദാവീദ് ദുര്‍ഗത്തിൽ ആയിരുന്നു; ഫെലിസ്ത്യര്‍ക്ക് അക്കാലത്തു ബേത്‍ലഹേമിൽ ഒരു കാവൽപ്പട്ടാളം ഉണ്ടായിരുന്നു."},{"number":17,"verse":"ബേത്‍ലഹേം പട്ടണവാതിൽക്കലെ കിണറ്റിൽനിന്നു വെള്ളം എനിക്കു കുടിപ്പാന്‍ ആര്‍ കൊണ്ടുവന്നു തരും എന്നു ദാവീദ് ആര്‍ത്തി പൂണ്ടു പറഞ്ഞു."},{"number":18,"verse":"അപ്പോള്‍ ആ മൂന്നു പേരും ഫെലിസ്ത്യരുടെ പാളയത്തിൽക്കൂടി കടന്നുചെന്നു ബേത്‍ലഹേംപട്ടണവാതിൽക്കലെ കിണറ്റിൽനിന്നു വെള്ളം കോരി ദാവീദിന്‍റെ അടുക്കൽ കൊണ്ടുവന്നു; ദാവീദോ അതു കുടിപ്പാന്‍ മനസ്സില്ലാതെ യഹോവയ്ക്കു നിവേദിച്ച് ഒഴിച്ചു:"},{"number":19,"verse":"ഇതു ചെയ്‍വാന്‍ എന്‍റെ ദൈവം എനിക്ക് സംഗതി വരുത്തരുതേ; തങ്ങളുടെ പ്രാണനെ ഉപേക്ഷിച്ചുപോയ പുരുഷന്മാരുടെ രക്തം ഞാന്‍ കുടിക്കയോ? അവര്‍ തങ്ങളുടെ പ്രാണനെ ഉപേക്ഷിച്ചല്ലോ അതു കൊണ്ടുവന്നിരിക്കുന്നത് എന്നു പറഞ്ഞു; അതുകൊണ്ട് അവന് അതു കുടിപ്പാന്‍ മനസ്സായില്ല; ഇതാകുന്നു ഈ മൂന്നു വീരന്മാര്‍ ചെയ്തത്."},{"number":20,"verse":"യോവാബിന്‍റെ സഹോദരനായ അബീശായി മൂവരിൽ തലവനായിരുന്നു; അവന്‍ മുന്നൂറു പേരുടെ നേരേ കുന്തം ഓങ്ങി, അവരെ കൊന്നു; അതുകൊണ്ട് അവന്‍ ആ മൂവരിൽവച്ചു കീര്‍ത്തിപ്രാപിച്ചു:"},{"number":21,"verse":"ഈ മൂവരിൽ രണ്ടുപേരെക്കാള്‍ അധികം മാനം അവന്‍ പ്രാപിച്ച് അവര്‍ക്കു നായകനായിത്തീര്‍ന്നു; എന്നാൽ അവന്‍ മറ്റേ മൂവരോളം വരികയില്ല."},{"number":22,"verse":"കബ്സേലിൽ ഒരു പരാക്രമശാലിയുടെ മകനായ യെഹോയാദയുടെ മകനായ ബെനായാവും വീര്യപ്രവൃത്തികള്‍ ചെയ്തു. അവന്‍ മോവാബിലെ അരീയേലിന്‍റെ രണ്ടു പുത്രന്മാരെ സംഹരിച്ചതല്ലാതെ ഹിമകാലത്ത് ഒരു ഗുഹയിൽ ചെന്ന് ഒരു സിംഹത്തെയും കൊന്നുകളഞ്ഞു."},{"number":23,"verse":"അവന്‍ അഞ്ചു മുഴം പൊക്കമുള്ള ദീര്‍ഘകായനായൊരു മിസ്രയീമ്യനെയും സംഹരിച്ചു; ആ മിസ്രയീമ്യന്‍റെ കൈയിൽ നെയ്ത്തുകാരന്‍റെ പടപ്പുതടിപോലെ ഒരു കുന്തം ഉണ്ടായിരുന്നു; ഇവനോ ഒരു വടിയുംകൊണ്ട് അവന്‍റെ അടുക്കൽ ചെന്ന് മിസ്രയീമ്യന്‍റെ കൈയിൽനിന്നു കുന്തം പിടിച്ചുപറിച്ചു കുന്തംകൊണ്ട് അവനെ കൊന്നുകളഞ്ഞു."},{"number":24,"verse":"ഇവ യെഹോയാദയുടെ മകനായ ബെനായാവു ചെയ്തു, മൂന്നു വീരന്മാരിൽ വച്ചു കീര്‍ത്തിപ്രാപിച്ചു."},{"number":25,"verse":"അവന്‍ മുപ്പതു പേരിലും മാനമേറിയവനായിരുന്നു; എങ്കിലും മറ്റേ മൂവരോളം വരികയില്ല. ദാവീദ് അവനെ അകമ്പടിനായകനാക്കി."},{"number":26,"verse":"സൈന്യത്തിലെ വീരന്മാരോ: യോവാബിന്‍റെ സഹോദരനായ അസാഹേൽ, ബേത്‍ലഹേമ്യനായ ദോദോവിന്‍റെ മകന്‍ എൽഹാനാന്‍,"},{"number":27,"verse":"ഹരോര്യനായ ശമ്മോത്ത്, പെലോന്യനായ ഹേലെസ്."},{"number":28,"verse":"തെക്കോവ്യനായ ഇക്കേശിന്‍റെ മകന്‍ ഈരാ, അനാഥോത്യനായ അബീയേസേര്‍,"},{"number":29,"verse":"ഹൂശാത്യനായ സിബെഖായി, അഹോഹ്യനായ ഈലായി,"},{"number":30,"verse":"നെതോഫാത്യനായ മഹരായി, നെതോഫാത്യനായ ബാനയുടെ മകന്‍ ഹേലെദ്,"},{"number":31,"verse":"ബെന്യാമീന്യരുടെ ഗിബെയയിൽനിന്നുള്ള രീബായിയുടെ മകന്‍ ഈഥായി, പരാഥോന്യനായ ബെനായാവ്,"},{"number":32,"verse":"നഹലേഗാശിൽനിന്നുള്ള ഹൂരായി, അര്‍ബ്ബാത്യനായ അബീയേൽ,"},{"number":33,"verse":"ബഗരൂമ്യനായ അസ്മാവെത്ത്, ശയൽബോന്യനായ എല്യഹ്ബാ,"},{"number":34,"verse":"ഗീസോന്യനായ ഹശേമിന്‍റെ പുത്രന്മാര്‍, ഹരാര്യനായ ശാഗേയുടെ മകന്‍ യോനാഥാന്‍,"},{"number":35,"verse":"ഹരാര്യനായ സാഖാരിന്‍റെ മകന്‍ അഹീയാം, ഊരിന്‍റെ മകന്‍ എലീഫാൽ,"},{"number":36,"verse":"മെഖേരാത്യനായ ഹേഫെര്‍, പെലോന്യനായ അഹീയാവ്,"},{"number":37,"verse":"കര്‍മ്മേല്യനായ ഹെസ്രോ, എസ്ബായിയുടെ മകന്‍ നയരായി,"},{"number":38,"verse":"നാഥാന്‍റെ സഹോദരന്‍ യോവേൽ, ഹഗ്രിയുടെ മകന്‍ മിബ്ഹാര്‍,"},{"number":39,"verse":"അമ്മോന്യനായ സേലെക്, സെരൂയയുടെ മകനായ യോവാബിന്‍റെ ആയുധവാഹകനായ ബെരോത്യന്‍ നഹ്രായി,"},{"number":40,"verse":"യിത്രീയനായ ഈരാ, യിത്രീയനായ ഗാരേബ്,"},{"number":41,"verse":"ഹിത്യനായ ഊരീയാവ്, അഹ്ലായിയുടെ മകന്‍ സാബാദ്,"},{"number":42,"verse":"രൂബേന്യരുടെ സേനാപതിയും മുപ്പതു പേര്‍ അകമ്പടിയുള്ളവനുമായി രൂബേന്യനായ ശീസയുടെ മകന്‍ അദീനാ,"},{"number":43,"verse":"മയഖായുടെ മകന്‍ ഹാനാന്‍, മിത്ന്യനായ യോശാഫാത്ത്,"},{"number":44,"verse":"അസ്തെരാത്യനായ ഉസ്സീയാവ്, അരോവേര്യനായ ഹോഥാമിന്‍റെ പുത്രന്മാരായ ശാമാ, യെയീയേൽ,"},{"number":45,"verse":"ശിമ്രിയുടെ മകനായ യെദീയയേൽ, തീസ്യനായി അവന്‍റെ സഹോദരനായ യോഹാ,"},{"number":46,"verse":"മഹവ്യനായ എലീയേൽ, എൽനാമിന്‍റെ പുത്രന്മാരായ യെരീബായി, യോശവ്യാവ്, മോവാബ്യന്‍ യിത്ത്മാ"},{"number":47,"verse":"എലീയേൽ, ഓബേദ്, മെസോബ്യനായ യാസീയേൽ എന്നിവര്‍ തന്നെ."}]}
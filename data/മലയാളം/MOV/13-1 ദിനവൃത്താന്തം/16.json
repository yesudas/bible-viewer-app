{"bibleAbbr":"MOV","bookName":"1 ദിനവൃത്താന്തം","bookEnglishName":"1 Chronicles","chapterNumber":16,"verses":[{"number":1,"verse":"ഇങ്ങനെ അവര്‍ ദൈവത്തിന്‍റെ പെട്ടകം കൊണ്ടുവന്നു ദാവീദ് അതിനായിട്ട് അടിച്ചിരുന്ന കൂടാരത്തിനകത്തു വച്ചു; പിന്നെ അവര്‍ ദൈവത്തിന്‍റെ സന്നിധിയിൽ ഹോമയാഗങ്ങളും സമാധാനയാഗങ്ങളും കഴിച്ചു."},{"number":2,"verse":"ദാവീദ് ഹോമയാഗവും സമാധാനയാഗങ്ങളും കഴിച്ചു തീര്‍ന്നശേഷം ജനത്തെ യഹോവയുടെ നാമത്തിൽ അനുഗ്രഹിച്ചു."},{"number":3,"verse":"അവന്‍ യിസ്രായേലിൽ ഓരോ പുരുഷനും സ്ത്രീക്കും ആളൊന്നിന് ഒരു അപ്പവും ഒരു ഖണ്ഡം ഇറച്ചിയും ഒരു മുന്തിരിങ്ങാക്കട്ടയും വീതം വിഭാഗിച്ചുകൊടുത്തു."},{"number":4,"verse":"അവന്‍ യഹോവയുടെ പെട്ടകത്തിന്‍റെ മുമ്പിൽ യിസ്രായേലിന്‍റെ ദൈവമായ യഹോവയ്ക്കു കീര്‍ത്തനവും വന്ദനവും സ്തോത്രവും ചെയ്‍വാന്‍ ലേവ്യരിൽനിന്നു ശുശ്രൂഷകന്മാരെ നിയമിച്ചു."},{"number":5,"verse":"ആസാഫ് തലവന്‍; രണ്ടാമന്‍ സെഖര്യാവ്; പിന്നെ യെയീയേൽ, ശെമീരാമോത്ത്, യെഹീയേൽ, മത്ഥിഥ്യാവ്, എലീയാബ്, ബെനായാവ്, ഓബേദ്-എദോം, യെയീയേൽ എന്നിവര്‍ വീണയും കിന്നരവും വായിച്ചു; ആസാഫ് കൈത്താളം കൊട്ടി."},{"number":6,"verse":"പുരോഹിതന്മാരായ ബെനായാവും യെഹസീയേലും ദൈവത്തിന്‍റെ നിയമപെട്ടകത്തിന്‍റെ മുമ്പിൽ നിരന്തരം കാഹളം ഊതി."},{"number":7,"verse":"അന്ന്, ആ ദിവസംതന്നെ, ദാവീദ് ആസാഫും അവന്‍റെ സഹോദരന്മാരും മുഖാന്തരം യഹോവയ്ക്ക് സ്തോത്രം ചെയ്യേണ്ടതിന് ആദ്യം നിയമിച്ചതെന്തെന്നാൽ:"},{"number":8,"verse":"യഹോവയ്ക്കു സ്തോത്രം ചെയ്ത്; അവന്‍റെ നാമത്തെ ആരാധിപ്പിന്‍; ജാതികളുടെ ഇടയിൽ അവന്‍റെ പ്രവൃത്തികളെ അറിയിപ്പിന്‍;"},{"number":9,"verse":"അവനു പാടി കീര്‍ത്തനം ചെയ്‍വിന്‍; അവന്‍റെ അദ്ഭുതങ്ങളെയൊക്കെയും വര്‍ണിപ്പിന്‍."},{"number":10,"verse":"അവന്‍റെ വിശുദ്ധനാമത്തിൽ പുകഴുവിന്‍; യഹോവയെ അന്വേഷിക്കുന്നവരുടെ ഹൃദയം സന്തോഷിക്കട്ടെ."},{"number":11,"verse":"യഹോവയെയും അവന്‍റെ ശക്തിയെയും തേടുവിന്‍; അവന്‍റെ മുഖം നിരന്തരം അന്വേഷിപ്പിന്‍."},{"number":12,"verse":"അവന്‍റെ ദാസനായ യിസ്രായേലിന്‍റെ സന്താനമേ, അവന്‍റെ വൃതന്മാരായ യാക്കോബ് പുത്രന്മാരേ,"},{"number":13,"verse":"അവന്‍ ചെയ്ത അദ്ഭുതങ്ങളും അരുളിച്ചെയ്ത അടയാളങ്ങളും വിധികളും ഓര്‍ത്തുകൊള്‍വിന്‍."},{"number":14,"verse":"അവനല്ലോ നമ്മുടെ ദൈവമായ യഹോവ; അവന്‍റെ ന്യായവിധികള്‍ സര്‍വഭൂമിയിലുമുണ്ട്."},{"number":15,"verse":"അവന്‍റെ വചനം ആയിരം തലമുറയോളവും അവന്‍റെ നിയമം എന്നേക്കും ഓര്‍ത്തു കൊള്‍വിന്‍."},{"number":16,"verse":"അബ്രാഹാമിനോടു അവന്‍ ചെയ്ത നിയമവും യിസ്ഹാക്കിനോടു ചെയ്ത സത്യവും തന്നെ."},{"number":17,"verse":"അതിനെ അവന്‍ യാക്കോബിന് ഒരു പ്രമാണമായും യിസ്രായേലിനൊരു ശാശ്വതനിയമമായും ഉറപ്പിച്ചു."},{"number":18,"verse":"ഞാന്‍ നിനക്ക് അവകാശമായി കനാന്‍ദേശത്തെ തരും എന്നു കല്പിച്ചു."},{"number":19,"verse":"നിങ്ങള്‍ എണ്ണം കുറഞ്ഞു ചുരുക്കംപേരും അവിടെ പരദേശികളും ആയിരിക്കുമ്പോഴും"},{"number":20,"verse":"അവര്‍ ഒരു ജാതിയെ വിട്ടു മറ്റൊരു ജാതിയിലേക്കും ഒരു രാജ്യം വിട്ടു മറ്റൊരു വംശത്തിലേക്കും പോകുമ്പോഴും"},{"number":21,"verse":"ആരും അവരെ പീഡിപ്പിപ്പാന്‍ അവന്‍ സമ്മതിച്ചില്ല; അവര്‍ നിമിത്തം രാജാക്കന്മാരെയും ശാസിച്ചത്:"},{"number":22,"verse":"എന്‍റെ അഭിഷിക്തന്മാരെ തൊടരുത്; എന്‍റെ പ്രവാചകര്‍ക്കു ദോഷം ചെയ്കയുമരുത്."},{"number":23,"verse":"സര്‍വഭൂവാസികളേ, യഹോവയ്ക്കു പാടുവിന്‍; നാള്‍ക്കുനാള്‍ അവന്‍റെ രക്ഷയെ പ്രസ്താവിപ്പിന്‍."},{"number":24,"verse":"ജാതികളുടെ നടുവിൽ അവന്‍റെ മഹത്ത്വവും സര്‍വവംശങ്ങളുടെയും മധ്യേ അവന്‍റെ അദ്ഭുതങ്ങളും കഥിപ്പിന്‍."},{"number":25,"verse":"യഹോവ വലിയവനും അത്യന്തം സ്തുത്യനും സര്‍വദേവന്മാരിലും അതിഭയങ്കരനുമല്ലോ."},{"number":26,"verse":"ജാതികളുടെ സകല ദേവന്മാരും വിഗ്രഹങ്ങള്‍ അത്രേ; യഹോവയോ ആകാശത്തെ ചമച്ചവന്‍."},{"number":27,"verse":"യശസ്സും തേജസ്സും അവന്‍റെ സന്നിധിയിലും ബലവും ആനന്ദവും അവന്‍റെ വാസസ്ഥലത്തിലും ഉണ്ട്."},{"number":28,"verse":"ജാതികളുടെ കുലങ്ങളേ, യഹോവയ്ക്കു കൊടുപ്പിന്‍;"},{"number":29,"verse":"യഹോവയ്ക്ക് അവന്‍റെ നാമത്തിന്‍റെ മഹത്ത്വം കൊടുപ്പിന്‍; കാഴ്ചയുമായി അവന്‍റെ സന്നിധിയിൽ ചെല്ലുവിന്‍; വിശുദ്ധഭൂഷണം ധരിച്ചുകൊണ്ടു യഹോവയെ നമസ്കരിപ്പിന്‍."},{"number":30,"verse":"സര്‍വഭൂമിയേ, അവന്‍റെ സന്നിധിയിൽ നടുങ്ങുക; ഭൂതലം കുലുങ്ങാതവണ്ണം സ്ഥാപിതമാകുന്നു."},{"number":31,"verse":"സ്വര്‍ഗം ആനന്ദിക്കട്ടെ; ഭൂമി ഉല്ലസിക്കട്ടെ; യഹോവ വാഴുന്നു എന്നു ജാതികളുടെ മധ്യേ ഘോഷിക്കട്ടെ."},{"number":32,"verse":"സമുദ്രവും അതിന്‍റെ പൂര്‍ണതയും മുഴങ്ങട്ടെ. വയലും അതിലുള്ളതൊക്കെയും ആഹ്ലാദിക്കട്ടെ."},{"number":33,"verse":"അന്നു വനത്തിലെ വൃക്ഷങ്ങള്‍ യഹോവയുടെ മുമ്പിൽ ആര്‍ക്കും; അവന്‍ ഭൂമിയെ വിധിപ്പാന്‍ വരുന്നുവല്ലോ."},{"number":34,"verse":"യഹോവയ്ക്കു സ്തോത്രം ചെയ്‍വിന്‍; അവന്‍ നല്ലവനല്ലോ; അവന്‍റെ ദയ എന്നേക്കുമുള്ളത്."},{"number":35,"verse":"ഞങ്ങളുടെ രക്ഷയായ ദൈവമേ, ഞങ്ങളെ രക്ഷിക്കേണമേ; തിരുനാമത്തെ വാഴ്ത്തി നിന്‍റെ സ്തുതിയിൽ പുകഴുവാന്‍ ജാതികളുടെ ഇടയിൽനിന്നു വിടുവിച്ചു ശേഖരിക്കേണമേ എന്നു പറവിന്‍."},{"number":36,"verse":"യിസ്രായേലിന്‍ദൈവമായ യഹോവ എന്നും എന്നേക്കും വാഴ്ത്തപ്പെട്ടവന്‍. സകല ജനവും ആമേന്‍ എന്നു പറഞ്ഞ് യഹോവയെ സ്തുതിച്ചു."},{"number":37,"verse":"ഇങ്ങനെ പെട്ടകത്തിന്‍റെ മുമ്പിൽ ദിവസം പ്രതിയുള്ള വേലയുടെ ആവശ്യംപോലെ നിത്യം ശുശ്രൂഷിക്കേണ്ടതിന് ആസാഫിനെയും"},{"number":38,"verse":"അവന്‍റെ സഹോദരന്മാരെയും ഓബേദ്-എദോമിനെയും അവരുടെ സഹോദരന്മാരായ അറുപത്തെട്ടു പേരെയും യഹോവയുടെ പെട്ടകത്തിന്മുമ്പിലും യെദൂഥൂന്‍റെ മകനായ ഓബേദ്-എദോമിനെയും ഹോസയെയും വാതിൽക്കാവല്ക്കാരായും നിര്‍ത്തി."},{"number":39,"verse":"പുരോഹിതനായ സാദോക്കിനെയും അവന്‍റെ സഹോദരന്മാരായ പുരോഹിതന്മാരെയും ഗിബെയോനിലെ പൂജാഗിരിയിൽ യഹോവയുടെ തിരുനിവാസത്തിന്മുമ്പിൽ യഹോവ യിസ്രായേലിനോടു കല്പിച്ചിട്ടുള്ള"},{"number":40,"verse":"അവന്‍റെ ന്യായപ്രമാണത്തിൽ എഴുതിയിരിക്കുന്ന പ്രകാരമൊക്കെയും രാവിലെയും വൈകുന്നേരവും നിത്യം ഹോമപീഠത്തിന്മേൽ യഹോവയ്ക്ക് ഹോമയാഗം കഴിപ്പാനും"},{"number":41,"verse":"അവരോടുകൂടെ ഹേമാന്‍, യെദൂഥൂന്‍ മുതലായ പേര്‍വിവരം പറഞ്ഞിരിക്കുന്ന ശ്രേഷ്ഠന്മാരെയും അവന്‍റെ ദയ എന്നേക്കുമുള്ളത് എന്നിങ്ങനെ യഹോവയ്ക്കു സ്തോത്രം ചെയ്‍വാനും നിയമിച്ചു."},{"number":42,"verse":"അവരോടുകൂടെ ഹേമാനെയും യെദൂഥൂനെയും കാഹളം, കൈത്താളം എന്നിങ്ങനെ ദിവ്യസംഗീതത്തിനായുള്ള വാദ്യങ്ങളെ ധ്വനിപ്പിക്കേണ്ടതിനു നിയമിച്ചു; യെദൂഥൂന്‍റെ പുത്രന്മാര്‍ വാതിൽക്കാവല്ക്കാര്‍ ആയിരുന്നു;"},{"number":43,"verse":"പിന്നെ സര്‍വജനവും ഓരോരുത്തന്‍ താന്താന്‍റെ വീട്ടിലേക്കു പോയി; ദാവീദും തന്‍റെ കുടുംബത്തെ അനുഗ്രഹിപ്പാന്‍ മടങ്ങിപ്പോയി."}]}
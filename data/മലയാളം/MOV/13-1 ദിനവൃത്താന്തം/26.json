{"bibleAbbr":"MOV","bookName":"1 ദിനവൃത്താന്തം","bookEnglishName":"1 Chronicles","chapterNumber":26,"verses":[{"number":1,"verse":"വാതിൽക്കാവല്ക്കാരുടെ കൂറുകളോ: കോരഹ്യര്‍: ആസാഫിന്‍റെ പുത്രന്മാരിൽ കോരെയുടെ മകനായ മെശേലെമ്യാവ്."},{"number":2,"verse":"മെശേലെമ്യാവിന്‍റെ പുത്രന്മാര്‍: സെഖര്യാവ് ആദ്യജാതന്‍; യെദീയയേൽ രണ്ടാമന്‍; സെബദ്യാവ് മൂന്നാമന്‍; യത്നീയേൽ നാലാമന്‍;"},{"number":3,"verse":"ഏലാം അഞ്ചാമന്‍; യെഹോഹാനാന്‍ ആറാമന്‍; എല്യോഹോവേനായി ഏഴാമന്‍."},{"number":4,"verse":"ഓബേദ്-എദോമിന്‍റെ പുത്രന്മാര്‍: ശെമയ്യാവ് ആദ്യജാതന്‍; യെഹോശാബാദ് രണ്ടാമന്‍; യോവാഹ് മൂന്നാമന്‍; സാഖാര്‍ നാലാമന്‍; നെഥനയേൽ അഞ്ചാമന്‍;"},{"number":5,"verse":"അമ്മീയേൽ ആറാമന്‍; യിസ്സാഖാര്‍ ഏഴാമന്‍; പെയുലെഥായി എട്ടാമന്‍. ദൈവം അവനെ അനുഗ്രഹിച്ചിരുന്നു."},{"number":6,"verse":"അവന്‍റെ മകനായ ശെമയ്യാവിനും പുത്രന്മാര്‍ ജനിച്ചിരുന്നു; അവര്‍ പരാക്രമശാലികളായിരുന്നതുകൊണ്ടു തങ്ങളുടെ പിതൃഭവനത്തിനു പ്രമാണികള്‍ ആയിരുന്നു."},{"number":7,"verse":"ശെമയ്യാവിന്‍റെ പുത്രന്മാര്‍: ഒത്നി, രെഫായേൽ, ഓബേദ്, എൽസാബാദ്;- അവന്‍റെ സഹോദരന്മാര്‍ പ്രാപ്തന്മാര്‍ ആയിരുന്നു- എലീഹൂ, സെമഖ്യാവ്."},{"number":8,"verse":"ഇവര്‍ എല്ലാവരും ഓബേദ്-എദോമിന്‍റെ പുത്രന്മാരുടെ കൂട്ടത്തിലുള്ളവര്‍; അവരും പുത്രന്മാരും സഹോദരന്മാരും ശുശ്രൂഷയ്ക്ക് അതിപ്രാപ്തന്മാരായിരുന്നു. ഇങ്ങനെ ഓബേദ്-എദോമിനുള്ളവര്‍ അറുപത്തിരണ്ടു പേര്‍;"},{"number":9,"verse":"മെശേലെമ്യാവിനു പ്രാപ്തന്മാരായ പുത്രന്മാരും സഹോദരന്മാരും പതിനെട്ടു പേര്‍."},{"number":10,"verse":"മെരാരിപുത്രന്മാരിൽ ഹോസയ്ക്കു പുത്രന്മാര്‍ ഉണ്ടായിരുന്നു; ശിമ്രി തലവന്‍; ഇവന്‍ ആദ്യജാതനല്ലങ്കിലും അവന്‍റെ അപ്പന്‍ അവനെ തലവനാക്കി;"},{"number":11,"verse":"ഹില്ക്കീയാവ് രണ്ടാമന്‍, തെബല്യാവ് മൂന്നാമന്‍, സെഖര്യാവ് നാലാമന്‍; ഹോസയുടെ പുത്രന്മാരും സഹോദരന്മാരും എല്ലാംകൂടി പതിമൂന്നു പേര്‍."},{"number":12,"verse":"വാതിൽക്കാവല്ക്കാരുടെ ഈ കൂറുകള്‍ക്ക്, അവരുടെ തലവന്മാര്‍ക്കു തന്നെ, യഹോവയുടെ ആലയത്തിൽ ശുശ്രൂഷ ചെയ്‍വാന്‍ തങ്ങളുടെ സഹോദരന്മാര്‍ക്ക് എന്നപോലെ ഉദ്യോഗങ്ങള്‍ ഉണ്ടായിരുന്നു."},{"number":13,"verse":"അവര്‍ ചെറിയവനും വലിയവനും ഒരുപോലെ പിതൃഭവനം പിതൃഭവനമായി അതതു വാതിലിനു ചീട്ടിട്ടു."},{"number":14,"verse":"കിഴക്കേ വാതിലിന്‍റെ ചീട്ടു ശേലെമ്യാവിനു വന്നു; പിന്നെ അവര്‍ അവന്‍റെ മകനായി വിവേകം ഉള്ള ആലോചനക്കാരനായ സെഖര്യാവിനുവേണ്ടി ചീട്ടിട്ടു; അവന്‍റെ ചീട്ടു വടക്കേ വാതിലിനു വന്നു."},{"number":15,"verse":"തെക്കേ വാതിലിന്‍റേത് ഓബേദ്-എദോമിനും പാണ്ടിശാലയുടേത് അവന്‍റെ പുത്രന്മാര്‍ക്കും"},{"number":16,"verse":"കയറ്റമുള്ള പെരുവഴിക്കൽ ശല്ലേഖെത്ത് പടിവാതിലിനരികെ പടിഞ്ഞാറേ വാതിലിന്‍റേതു ശുപ്പീമിനും ഹോസയ്ക്കും വന്നു. ഇങ്ങനെ കാവലിനരികെ കാവൽ ഉണ്ടായിരുന്നു."},{"number":17,"verse":"കിഴക്കേ വാതിൽക്കൽ ആറു ലേവ്യരും വടക്കേ വാതിൽക്കൽ നാളൊന്നിനു നാലു പേരും തെക്കേ വാതിൽക്കൽ നാളൊന്നിനു നാലു പേരും പാണ്ടിശാലയ്ക്കൽ ഈരണ്ടു പേരും ഉണ്ടായിരുന്നു."},{"number":18,"verse":"പര്‍ബാരിനും പടിഞ്ഞാറു പെരുവഴിയിൽ നാലു പേരും പര്‍ബാരിൽതന്നെ രണ്ടു പേരും ഉണ്ടായിരുന്നു."},{"number":19,"verse":"കോരഹ്യരിലും മെരാര്യരിലും ഉള്ള വാതിൽക്കാവല്ക്കാരുടെ കൂറുകള്‍ ഇവ തന്നെ."},{"number":20,"verse":"അവരുടെ സഹോദരന്മാരായ ലേവ്യര്‍ ദൈവാലയത്തിലെ ഭണ്ഡാരത്തിനും വിശുദ്ധവസ്തുക്കളുടെ ഭണ്ഡാരത്തിനും മേൽവിചാരകരായിരുന്നു."},{"number":21,"verse":"ലയെദാന്‍റെ പുത്രന്മാര്‍: ലയെദാന്‍റെ കുടുംബത്തിലുള്ള ഗേര്‍ശോന്യരുടെ പുത്രന്മാര്‍: ഗേര്‍ശോന്യനായ ലയെദാന്‍റെ പിതൃഭവനത്തലവന്മാര്‍ യെഹീയേല്യര്‍ ആയിരുന്നു."},{"number":22,"verse":"യെഹീയേലിന്‍റെ പുത്രന്മാര്‍: സേഥാം; അവന്‍റെ സഹോദരന്‍ യോവേൽ; ഇവര്‍ യഹോവയുടെ ആലയത്തിലെ ഭണ്ഡാരത്തിനു മേൽവിചാരകരായിരുന്നു."},{"number":23,"verse":"അമ്രാമ്യര്‍, യിസ്ഹാര്യര്‍, ഹെബ്രോന്യര്‍, ഉസ്സീയേല്യര്‍ എന്നവരോ:"},{"number":24,"verse":"മോശെയുടെ മകനായ ഗേര്‍ശോമിന്‍റെ മകന്‍ ശെബൂവേൽ ഭണ്ഡാരത്തിനു മേൽവിചാരകനായിരുന്നു."},{"number":25,"verse":"എലീയേസെരിൽ നിന്നുദ്ഭവിച്ച അവന്‍റെ സഹോദരന്മാരോ: അവന്‍റെ മകന്‍ രെഹബ്യാവ്; അവന്‍റെ മകന്‍ യെശയ്യാവ്; അവന്‍റെ മകന്‍ യോരാം; അവന്‍റെ മകന്‍ സിക്രി; അവന്‍റെ മകന്‍ ശെലോമീത്ത്."},{"number":26,"verse":"ദാവീദുരാജാവും പിതൃഭവനത്തലവന്മാരും സഹസ്രാധിപന്മാരും ശതാധിപന്മാരും സേനാപതിമാരും നിവേദിച്ച വിശുദ്ധ വസ്തുക്കളുടെ സകല ഭണ്ഡാരത്തിനും ശെലോമീത്തും അവന്‍റെ സഹോദരന്മാരും മേൽവിചാരകരായിരുന്നു."},{"number":27,"verse":"യുദ്ധത്തിൽ കിട്ടിയ കൊള്ളയിൽനിന്നു യഹോവയുടെ ആലയം കേടുപോക്കുവാന്‍ അവര്‍ അവയെ നിവേദിച്ചിരുന്നു."},{"number":28,"verse":"ദര്‍ശകനായ ശമൂവേലും കീശിന്‍റെ മകന്‍ ശൗലും നേരിന്‍റെ മകന്‍ അബ്നേരും സെരൂയയുടെ മകന്‍ യോവാബും നിവേദിച്ച സകല നിവേദിതവസ്തുക്കളും ശെലോമീത്തിന്‍റെയും അവന്‍റെ സഹോദരന്മാരുടെയും വിചാരണയിൽ വന്നു."},{"number":29,"verse":"യിസ്ഹാര്യരിൽ കെനന്യാവും അവന്‍റെ പുത്രന്മാരും പുറമേയുള്ള പ്രവൃത്തിക്കു യിസ്രായേലിൽ പ്രമാണികളും ന്യായാധിപന്മാരും ആയിരുന്നു."},{"number":30,"verse":"ഹെബ്രോന്യരിൽ ഹശബ്യാവും അവന്‍റെ സഹോദരന്മാരുമായി ആയിരത്തി എഴുനൂറു പ്രാപ്തന്മാര്‍ യോര്‍ദ്ദാനിക്കരെ പടിഞ്ഞാറ് യഹോവയുടെ സകല കാര്യത്തിനും രാജാവിന്‍റെ ശുശ്രൂഷയ്ക്കും യിസ്രായേലിൽ മേൽവിചാരകരായിരുന്നു."},{"number":31,"verse":"ഹെബ്രോന്യരിൽ കുലംകുലമായും കുടുംബംകുടുംബമായുമുള്ള ഹെബ്രോന്യര്‍ക്ക് യെരീയാവ് തലവനായിരുന്നു; ദാവീദിന്‍റെ വാഴ്ചയുടെ നാല്പതാം ആണ്ടിൽ അവരുടെ വസ്തുത അന്വേഷിച്ചപ്പോള്‍ അവരുടെ ഇടയിൽ ഗിലെയാദിലെ യാസേരിൽ പ്രാപ്തന്മാരെ കണ്ടു."},{"number":32,"verse":"അവന്‍റെ സഹോദരന്മാരായി പ്രാപ്തന്മാരും പിതൃഭവനത്തലവന്മാരുമായി രണ്ടായിരത്തി എഴുനൂറു പേരുണ്ടായിരുന്നു; അവരെ ദാവീദ്‍രാജാവ് ദൈവത്തിന്‍റെ സകല കാര്യത്തിനും രാജാവിന്‍റെ കാര്യാദികള്‍ക്കും രൂബേന്യര്‍, ഗാദ്യര്‍, മനശ്ശെയുടെ പാതിഗോത്രം എന്നിവര്‍ക്കു മേൽവിചാരകരാക്കി വച്ചു."}]}
{"bibleAbbr":"MOV","bookName":"1 ദിനവൃത്താന്തം","bookEnglishName":"1 Chronicles","chapterNumber":12,"verses":[{"number":1,"verse":"കീശിന്‍റെ മകനായ ശൗലിന്‍റെ നിമിത്തം ദാവീദ് ഒളിച്ചുപാര്‍ത്തിരുന്നപ്പോള്‍ സിക്ലാഗിൽ അവന്‍റെ അടുക്കൽ വന്നവര്‍ ആവിത്- അവര്‍ വീരന്മാരുടെ കൂട്ടത്തിൽ അവനു യുദ്ധത്തിൽ തുണചെയ്തു;"},{"number":2,"verse":"അവര്‍ വില്ലാളികളും വലംകൈകൊണ്ടും ഇടംകൈകൊണ്ടും കല്ലെറിവാനും വില്ലുകൊണ്ട് അമ്പെയ്‍വാനും സമര്‍ഥന്മാരുമായിരുന്നു:- ബെന്യാമീന്യരായ ശൗലിന്‍റെ സഹോദരന്മാരുടെ കൂട്ടത്തിൽ തലവനായ അഹീയേസെര്‍, യോവാശ്,"},{"number":3,"verse":"ഗിബേയാത്യനായ ശെമായയുടെ പുത്രന്മാര്‍, അസ്മാവെത്തിന്‍റെ പുത്രന്മാര്‍, യസീയേൽ, പേലെത്ത്, ബെരാഖാ, അനാഥോത്യന്‍ യേഹൂ."},{"number":4,"verse":"മുപ്പതു പേരിൽ വീരനും മുപ്പതു പേര്‍ക്കു നായകനുമായി ഗിബെയോന്യനായ യിശ്മയ്യാവു, യിരെമ്യാവ്, യഹസീയേൽ, യോഹാനാന്‍, ഗെദേരാത്യനായ യോസാബാദ്,"},{"number":5,"verse":"എലൂസായി, യെരീമോത്ത്, ബെയല്യാവ്, ശെമര്യാവ്, ഹരൂഫ്യനായ ശെഫത്യാവ്,"},{"number":6,"verse":"എല്ക്കാനാ, യിശ്ശീയാവ്, അസരേൽ, കോരഹ്യരായ യോവേസെര്‍, യാശൊബ്യാം;"},{"number":7,"verse":"ഗെദോരിൽനിന്നുള്ള യെരോഹാമിന്‍റെ പുത്രന്മാരായ യോവേലാ, സെബദ്യാവ്,"},{"number":8,"verse":"പരിചയും കുന്തവും എടുപ്പാന്‍ പ്രാപ്തിയുള്ള വീരന്മാരും യുദ്ധാഭ്യാസികളും ഗാദ്യരെ പിരിഞ്ഞുവന്നു മരുഭൂമിയിൽ ദുര്‍ഗത്തിൽ ദാവീദിനോടു ചേര്‍ന്നു; അവര്‍ സിംഹമുഖന്മാരും മലകളിലെ മാന്‍പേടകളെപ്പോലെ വേഗതയുള്ളവരുമായിരുന്നു."},{"number":9,"verse":"അവരാരെന്നാൽ: തലവന്‍ ഏസെര്‍, രണ്ടാമന്‍ ഓബദ്യാവ്, മൂന്നാമന്‍ എലീയാബ്,"},{"number":10,"verse":"നാലാമന്‍ മിശ്മന്നാ, അഞ്ചാമന്‍ യിരെമ്യാവ്,"},{"number":11,"verse":"ആറാമന്‍ അത്ഥായി, ഏഴാമന്‍ എലീയേൽ,"},{"number":12,"verse":"എട്ടാമന്‍ യോഹാനാന്‍, ഒമ്പതാമന്‍ എൽസാബാദ്,"},{"number":13,"verse":"പത്താമന്‍ യിരെമ്യാവ്, പതിനൊന്നാമന്‍ മഖ്ബന്നായി."},{"number":14,"verse":"ഇവര്‍ ഗാദ്യരിൽ പടനായകന്മാര്‍ ആയിരുന്നു; അവരിൽ ചെറിയവന്‍ നൂറു പേര്‍ക്കും വലിയവന്‍ ആയിരം പേര്‍ക്കും മതിയായവന്‍."},{"number":15,"verse":"അവര്‍ ഒന്നാം മാസത്തിൽ യോര്‍ദ്ദാന്‍ കവിഞ്ഞൊഴുകുമ്പോള്‍ അതിനെ കടന്നു താഴ്വരനിവാസികളെയൊക്കെയും കിഴക്കോട്ടും പടിഞ്ഞാറോട്ടും ഓടിച്ചു."},{"number":16,"verse":"ചില ബെന്യാമീന്യരും യെഹൂദ്യരും ദുര്‍ഗത്തിൽ ദാവീദിന്‍റെ അടുക്കൽ വന്നു."},{"number":17,"verse":"ദാവീദ് അവരെ എതിരേറ്റുചെന്ന് അവരോടു: നിങ്ങള്‍ എന്നെ സഹായിപ്പാന്‍ സമാധാനത്തോടെ വന്നിരിക്കുന്നു എങ്കിൽ എന്‍റെ ഹൃദയം നിങ്ങളോടു ചേര്‍ന്നിരിക്കും; എന്‍റെ കൈയിൽ അന്യായം ഒന്നും ഇല്ലാതിരിക്കെ എന്‍റെ ശത്രുക്കള്‍ക്ക് എന്നെ കാണിച്ചുകൊടുപ്പാനെങ്കിലോ നമ്മുടെ പിതാക്കന്മാരുടെ ദൈവം നോക്കി ശിക്ഷിക്കട്ടെ എന്നു പറഞ്ഞു."},{"number":18,"verse":"അപ്പോള്‍ മുപ്പതു പേരിൽ തലവനായ അമാസായിയുടെമേൽ ആത്മാവു വന്നു: ദാവീദേ, ഞങ്ങള്‍ നിനക്കുള്ളവര്‍, യിശ്ശായിപുത്രാ, നിന്‍റെ പക്ഷക്കാര്‍ തന്നെ; സമാധാനം, നിനക്കു സമാധാനം; നിന്‍റെ തുണയാളികള്‍ക്കും സമാധാനം; നിന്‍റെ ദൈവമല്ലോ നിന്നെ തുണയ്ക്കുന്നത് എന്ന് അവന്‍ പറഞ്ഞു. ദാവീദ് അവരെ കൈക്കൊണ്ടു പടക്കൂട്ടത്തിനു തലവന്മാരാക്കി."},{"number":19,"verse":"ദാവീദ് ഫെലിസ്ത്യരോടുകൂടെ ശൗലിന്‍റെ നേരേ യുദ്ധത്തിന് ചെന്നപ്പോള്‍ മനശ്ശേയരിൽ ചിലരും അവനോടു ചേര്‍ന്നു; അവര്‍ അവര്‍ക്കു തുണ ചെയ്തില്ലതാനും; ഫെലിസ്ത്യപ്രഭുക്കന്മാര്‍ ആലോചിച്ചിട്ട്: അവന്‍ നമ്മുടെ തലയുംകൊണ്ടു തന്‍റെ യജമാനനായ ശൗലിന്‍റെ പക്ഷം തിരിയും എന്നു പറഞ്ഞ് അവനെ അയച്ചുകളഞ്ഞു."},{"number":20,"verse":"അങ്ങനെ അവന്‍ സിക്ലാഗിൽ ചെന്നപ്പോള്‍ മനശ്ശെയിൽനിന്ന് അദ്നാഹ്, യോസാബാദ്, യെദീയയേൽ, മീഖായേൽ, യോസാബാദ്, എലീഹൂ, സില്ലഥായി എന്നീ മനശ്ശേയസഹസ്രാധിപന്മാര്‍ അവനോടു ചേര്‍ന്നു."},{"number":21,"verse":"അവരൊക്കെയും വീരന്മാരും പടനായകന്മാരും ആയിരുന്നതുകൊണ്ട് കവര്‍ച്ചക്കൂട്ടത്തിന്‍റെ നേരേ ദാവീദിനെ സഹായിച്ചു."},{"number":22,"verse":"ദാവീദിനെ സഹായിക്കേണ്ടതിനു ദിവസംപ്രതി ആളുകള്‍ അവന്‍റെ അടുക്കൽ വന്ന് ഒടുവിൽ ദൈവത്തിന്‍റെ സൈന്യംപോലെ വലിയൊരു സൈന്യമായിത്തീര്‍ന്നു."},{"number":23,"verse":"യഹോവയുടെ വചനപ്രകാരം ശൗലിന്‍റെ രാജത്വം ദാവീദിന് ആക്കുവാന്‍ യുദ്ധസന്നദ്ധരായി ഹെബ്രോനിൽ അവന്‍റെ അടുക്കൽ വന്ന തലവന്മാരുടെ സംഖ്യകളാവിത്:"},{"number":24,"verse":"പരിചയും കുന്തവും എടുത്തു യുദ്ധസന്നദ്ധരായ യെഹൂദ്യര്‍ ആറായിരത്തി എണ്ണൂറു പേര്‍."},{"number":25,"verse":"ശിമെയോന്യരിൽ ശൗര്യമുള്ള യുദ്ധവീരന്മാര്‍ ഏഴായിരത്തി ഒരുനൂറു പേര്‍."},{"number":26,"verse":"ലേവ്യരിൽ നാലായിരത്തി അറുനൂറു പേര്‍."},{"number":27,"verse":"അഹരോന്യരിൽ പ്രഭു യെഹോയാദാ; അവനോടുകൂടെ മൂവായിരത്തി എഴുനൂറു പേര്‍."},{"number":28,"verse":"പരാക്രമശാലിയായി യൗവനക്കാരനായ സാദോക്, അവന്‍റെ പിതൃഭവനത്തിലെ ഇരുപത്തിരണ്ടു പ്രഭുക്കന്മാര്‍."},{"number":29,"verse":"ശൗലിന്‍റെ സഹോദരന്മാരായ ബെന്യാമീന്യരിൽ മൂവായിരം പേര്‍; അവരിൽ ഭൂരിപക്ഷം അതുവരെ ശൗൽഗൃഹത്തിന്‍റെ കാര്യം നോക്കിവന്നിരുന്നു."},{"number":30,"verse":"എഫ്രയീമ്യരിൽ പരാക്രമശാലികളായി തങ്ങളുടെ പിതൃഭവനങ്ങളിൽ ശ്രുതിപ്പെട്ടവരായ ഇരുപതിനായിരത്തി എണ്ണൂറു പേര്‍."},{"number":31,"verse":"മനശ്ശെയുടെ പാതിഗോത്രത്തിൽ പതിനെണ്ണായിരം പേര്‍. ദാവീദിനെ രാജാവാക്കുവാന്‍ ചെല്ലേണ്ടതിന് ഇവരെ പേരുപേരായി കുറിച്ചിരുന്നു."},{"number":32,"verse":"യിസ്സാഖാര്യരിൽ യിസ്രായേൽ ഇന്നതു ചെയ്യേണം എന്ന് അറിവാന്‍ തക്കവണ്ണം കാലജ്ഞന്മാരായ തലവന്മാര്‍ ഇരുനൂറു പേര്‍; അവരുടെ സഹോദരന്മാരൊക്കെയും അവരുടെ കല്പനയ്ക്കു വിധേയരായിരുന്നു."},{"number":33,"verse":"സെബൂലൂനിൽ യുദ്ധസന്നദ്ധരായ സകലവിധ യുദ്ധായുധങ്ങളെ ധരിച്ചു നിരനിരയായി ഐകമത്യത്തോടെ യുദ്ധത്തിനു പുറപ്പെട്ടവര്‍ അമ്പതിനായിരം പേര്‍."},{"number":34,"verse":"നഫ്താലിയിൽ നായകന്മാര്‍ ആയിരം പേര്‍; അവരോടുകൂടെ പരിചയും കുന്തവും എടുത്തവര്‍ മുപ്പത്തേഴായിരം പേര്‍."},{"number":35,"verse":"ദാന്യരിൽ യുദ്ധസന്നദ്ധര്‍ ഇരുപത്തെണ്ണായിരത്തി അറുനൂറു പേര്‍."},{"number":36,"verse":"ആശേരിൽ യുദ്ധസന്നദ്ധരായി പടയ്ക്കു പുറപ്പെട്ടവര്‍ നാല്പതിനായിരം പേര്‍."},{"number":37,"verse":"യോര്‍ദ്ദാന് അക്കരെ രൂബേന്യരിലും ഗാദ്യരിലും മനശ്ശെയുടെ പാതിഗോത്രത്തിലും സകലവിധ യുദ്ധായുധങ്ങളോടുകൂടെ ലക്ഷത്തിരുപതിനായിരം പേര്‍."},{"number":38,"verse":"അണിനിരപ്പാന്‍ കഴിവുള്ള യോദ്ധാക്കളായ ഇവരെല്ലാവരും ദാവീദിനെ എല്ലാ യിസ്രായേലിനും രാജാവാക്കേണ്ടതിന് ഏകാഗ്രമനസ്സോടെ ഹെബ്രോനിലേക്കു വന്നു; ശേഷമുള്ള യിസ്രായേലും എല്ലാം ദാവീദിനെ രാജാവാക്കേണ്ടതിനു ഐകമത്യപ്പെട്ടിരുന്നു."},{"number":39,"verse":"അവര്‍ അവിടെ ഭക്ഷിച്ചും പാനം ചെയ്തുംകൊണ്ടു ദാവീദിനോടുകൂടെ മൂന്നു ദിവസം പാര്‍ത്തു; അവരുടെ സഹോദരന്മാര്‍ അവര്‍ക്കുവേണ്ടി വട്ടംകൂട്ടിയിരുന്നു."},{"number":40,"verse":"യിസ്രായേലിൽ സന്തോഷമുണ്ടായിരുന്നതുകൊണ്ടു സമീപവാസികള്‍, യിസ്സാഖാര്‍, സെബൂലൂന്‍, നഫ്താലി എന്നിവര്‍ കൂടെ, കഴുതപ്പുറത്തും ഒട്ടകപ്പുറത്തും കോവര്‍കഴുതപ്പുറത്തും കാളപ്പുറത്തും അപ്പം, മാവ്, അത്തിപ്പഴക്കട്ട, ഉണക്കമുന്തിരിപ്പഴം, വീഞ്ഞ്, എണ്ണ എന്നിവയെയും കാളകളെയും വളരെ ആടുകളെയും കൊണ്ടുവന്നു."}]}
{"bibleAbbr":"MOV","bookName":"1 ദിനവൃത്താന്തം","bookEnglishName":"1 Chronicles","chapterNumber":10,"verses":[{"number":1,"verse":"ഫെലിസ്ത്യര്‍ യിസ്രായേലിനോടു യുദ്ധം ചെയ്തു; യിസ്രായേല്യരോ ഫെലിസ്ത്യരുടെ മുമ്പിൽനിന്ന് ഓടി ഗിൽബോവപര്‍വതത്തിൽ നിഹതന്മാരായി വീണു."},{"number":2,"verse":"ഫെലിസ്ത്യര്‍ ശൗലിനെയും മക്കളെയും പിന്തുടര്‍ന്നു ചെന്നു; ഫെലിസ്ത്യര്‍ ശൗലിന്‍റെ മക്കളായ യോനാഥാനെയും അബീനാദാബിനെയും മല്ക്കീശൂവയെയും വെട്ടിക്കൊന്നു."},{"number":3,"verse":"പട ശൗലിന്‍റെ നേരേ ഏറ്റവും മുറുകി, വില്ലാളികള്‍ അവനെ കണ്ടു, വില്ലാളികളാൽ അവന്‍ വിഷമത്തിലായി."},{"number":4,"verse":"അപ്പോള്‍ ശൗൽ തന്‍റെ ആയുധവാഹകനോട്: ഈ അഗ്രചര്‍മികള്‍ വന്ന് എന്നെ അവമാനിക്കാതിരിക്കേണ്ടതിനു നിന്‍റെ വാള്‍ ഊരി എന്നെ കുത്തുക എന്നു പറഞ്ഞു; അവന്‍റെ ആയുധവാഹകന്‍ ഏറ്റവും ഭയപ്പെട്ടതുകൊണ്ട് അവനു മനസ്സുവന്നില്ല. അതുകൊണ്ടു ശൗൽ ഒരു വാള്‍ പിടിച്ച് അതിന്മേൽ വീണു."},{"number":5,"verse":"ശൗൽ മരിച്ചു എന്ന് അവന്‍റെ ആയുധവാഹകന്‍ കണ്ടപ്പോള്‍ താനും അങ്ങനെതന്നെ തന്‍റെ വാളിന്മേൽ വീണു മരിച്ചു."},{"number":6,"verse":"ഇങ്ങനെ ശൗലും മൂന്നു മക്കളും അവന്‍റെ ഭവനമൊക്കെയും ഒരുമിച്ചു മരിച്ചു."},{"number":7,"verse":"അവര്‍ ഓടിപ്പോയി; ശൗലും മക്കളും മരിച്ചു എന്നു താഴ്വരയിലുള്ള യിസ്രായേല്യരൊക്കെയും കണ്ടിട്ട് അവര്‍ തങ്ങളുടെ പട്ടണങ്ങളെ വിട്ട് ഓടിപ്പോയി; ഫെലിസ്ത്യര്‍ വന്ന് അവയിൽ പാര്‍ത്തു."},{"number":8,"verse":"പിറ്റന്നാള്‍ ഫെലിസ്ത്യര്‍ നിഹതന്മാരുടെ വസ്ത്രം ഉരിവാന്‍ വന്നപ്പോള്‍ ശൗലും പുത്രന്മാരും ഗിൽബോവപര്‍വതത്തിൽ വീണുകിടക്കുന്നതു കണ്ടു."},{"number":9,"verse":"അവര്‍ അവന്‍റെ വസ്ത്രാദികള്‍ ഉരിഞ്ഞ് അവന്‍റെ തലയും ആയുധവര്‍ഗവും എടുത്തു തങ്ങളുടെ വിഗ്രഹക്ഷേത്രങ്ങളിലും ജനത്തിന്‍റെ ഇടയിലും വര്‍ത്തമാനം അറിയിക്കേണ്ടതിനു ഫെലിസ്ത്യദേശത്തെല്ലാടവും ആളയച്ചു."},{"number":10,"verse":"അവന്‍റെ ആയുധവര്‍ഗം അവര്‍ തങ്ങളുടെ ദേവന്‍റെ ക്ഷേത്രത്തിൽ വച്ചു; അവന്‍റെ തലയെ ദാഗോന്‍റെ ക്ഷേത്രത്തിലും തറച്ചു."},{"number":11,"verse":"ഫെലിസ്ത്യര്‍ ശൗലിനോടു ചെയ്തതൊക്കെയും ഗിലെയാദിലെ യാബേശ് മുഴുവനും കേട്ടപ്പോള്‍ ശൂരന്മാരെല്ലാവരും പുറപ്പെട്ട്"},{"number":12,"verse":"ശൗലിന്‍റെ ശവവും അവന്‍റെ പുത്രന്മാരുടെ ശവങ്ങളും എടുത്തു യാബേശിലേക്കു കൊണ്ടുവന്നു; അവരുടെ അസ്ഥികളെ യാബേശിലെ കരുവേലകത്തിന്‍കീഴിൽ കുഴിച്ചിട്ട് ഏഴു ദിവസം ഉപവസിച്ചു."},{"number":13,"verse":"ഇങ്ങനെ ശൗൽ യഹോവയോട് ചെയ്ത അതിക്രമം ഹേതുവായും യഹോവയുടെ വചനം പ്രമാണിക്കായ്കയാലും വെളിച്ചപ്പാടത്തിയോട് അരുളപ്പാടു ചോദിച്ചതിനാലും മരിക്കേണ്ടിവന്നു."},{"number":14,"verse":"അവന്‍ യഹോവയോട് അരുളപ്പാടു ചോദിക്കായ്കയാൽ അവന്‍ അവനെ കൊന്ന് രാജത്വം യിശ്ശായിയുടെ മകനായ ദാവീദിനു കൊടുത്തു."}]}
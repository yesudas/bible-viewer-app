{"bibleAbbr":"MOV","bookName":"1 ദിനവൃത്താന്തം","bookEnglishName":"1 Chronicles","chapterNumber":5,"verses":[{"number":1,"verse":"യിസ്രായേലിന്‍റെ ആദ്യജാതനായ രൂബേന്‍റെ പുത്രന്മാര്‍:- അവനല്ലോ ആദ്യജാതന്‍; എങ്കിലും അവന്‍ തന്‍റെ പിതാവിന്‍റെ ശയ്യയെ അശുദ്ധമാക്കിയതുകൊണ്ട് അവന്‍റെ ജ്യേഷ്ഠാവകാശം യിസ്രായേലിന്‍റെ മകനായ യോസേഫിന്‍റെ പുത്രന്മാര്‍ക്കു ലഭിച്ചു; വംശാവലി ജ്യേഷ്ഠാവകാശപ്രകാരം എണ്ണുവാനുള്ളതുമല്ല."},{"number":2,"verse":"യെഹൂദാ തന്‍റെ സഹോദരന്മാരെക്കാള്‍ പ്രബലനായിത്തീര്‍ന്നു; അവനിൽനിന്നു പ്രഭു ഉദ്ഭവിച്ചു; ജ്യേഷ്ഠാവകാശമോ യോസേഫിനു ലഭിച്ചു-"},{"number":3,"verse":"യിസ്രായേലിന്‍റെ ആദ്യജാതനായ രൂബേന്‍റെ പുത്രന്മാര്‍: ഹാനോക്, പല്ലൂ, ഹെസ്രോന്‍, കര്‍മ്മി."},{"number":4,"verse":"യോവേലിന്‍റെ പുത്രന്മാര്‍: അവന്‍റെ മകന്‍ ശെമയ്യാവ്; അവന്‍റെ മകന്‍ ഗോഗ്; അവന്‍റെ മകന്‍ ശിമെയി;"},{"number":5,"verse":"അവന്‍റെ മകന്‍ മീഖാ; അവന്‍റെ മകന്‍ രെയായാവ്; അവന്‍റെ മകന്‍ ബാൽ;"},{"number":6,"verse":"അവന്‍റെ മകന്‍ ബെയേര; അവനെ അശ്ശൂര്‍രാജാവായ തിഗ്ലത്ത്-പിലേസര്‍ ബദ്ധനാക്കി കൊണ്ടുപോയി; അവന്‍ രൂബേന്യരിൽ പ്രഭുവായിരുന്നു."},{"number":7,"verse":"അവരുടെ വംശാവലി തലമുറതലമുറയായി എഴുതിയിരുന്ന പ്രകാരം കുലംകുലമായി അവന്‍റെ സഹോദരന്മാര്‍ ആരെന്നാൽ: തലവനായ യയീയേൽ, സെഖര്യാവ്,"},{"number":8,"verse":"അരോവേരിൽ നെബോവും ബാൽ-മെയോനുംവരെ പാര്‍ത്ത ബേല; അവന്‍ യോവേലിന്‍റെ മകനായ ശേമയുടെ മകനായ ആസാസിന്‍റെ മകനായിരുന്നു."},{"number":9,"verse":"അവരുടെ കന്നുകാലികള്‍ ഗിലെയാദ്‍ദേശത്തു പെരുകിയിരുന്നതുകൊണ്ട് അവര്‍ കിഴക്കോട്ടു ഫ്രാത്തുനദിമുതൽ മരുഭൂമിവരെ പാര്‍ത്തു."},{"number":10,"verse":"ശൗലിന്‍റെ കാലത്ത് അവര്‍ ഹഗ്രീയരോടു യുദ്ധംചെയ്തു; അവര്‍ അവരുടെ കൈയാൽ പട്ടുപോയശേഷം അവര്‍ ഗിലെയാദിനു കിഴക്ക് എല്ലാടവും കൂടാരം അടിച്ചു പാര്‍ത്തു."},{"number":11,"verse":"ഗാദിന്‍റെ പുത്രന്മാര്‍ അവര്‍ക്ക് എതിരേ ബാശാന്‍ദേശത്തു സൽക്കാവരെ പാര്‍ത്തു."},{"number":12,"verse":"തലവനായ യോവേൽ, രണ്ടാമനായ ശാഫാം, യനായി, ബാശാനിലെ ശാഫാത്ത്."},{"number":13,"verse":"അവരുടെ പിതൃഭവനത്തിലെ സഹോദരന്മാര്‍: മീഖായേൽ, മെശുല്ലാം, ശേബ, യോരായി, യക്കാന്‍, സീയ, ഏബെര്‍ ഇങ്ങനെ ഏഴു പേര്‍."},{"number":14,"verse":"ഇവര്‍ ഹൂരിയുടെ മകനായ അബീഹയീലിന്‍റെ പുത്രന്മാരായിരുന്നു. ഹൂരി യാരോഹയുടെ മകന്‍; അവന്‍ ഗിലെയാദിന്‍റെ മകന്‍; അവന്‍ മീഖായേലിന്‍റെ മകന്‍; അവന്‍ യെശീശയുടെ മകന്‍;"},{"number":15,"verse":"അവന്‍ യഹദോവിന്‍റെ മകന്‍; അവന്‍ ബൂസിന്‍റെ മകന്‍; ഗൂനിയുടെ മകനായ അബ്ദീയേലിന്‍റെ മകനായ അഹി അവരുടെ പിതൃഭവനത്തിൽ തലവനായിരുന്നു."},{"number":16,"verse":"അവര്‍ ഗിലെയാദിലെ ബാശാനിലും അതിനുള്‍പ്പെട്ട പട്ടണങ്ങളിലും അവരുടെ അതിരുകളോളം ശാരോനിലെ എല്ലാ പുല്പുറങ്ങളിലും പാര്‍ത്തു."},{"number":17,"verse":"ഇവരുടെ വംശാവലിയൊക്കെയും യെഹൂദാരാജാവായ യോഥാമിന്‍റെ കാലത്തും യിസ്രായേൽരാജാവായ യൊരോബെയാമിന്‍റെ കാലത്തും എഴുതിയിരിക്കുന്നു."},{"number":18,"verse":"രൂബേന്യരും ഗാദ്യരും മനശ്ശെയുടെ പാതി ഗോത്രക്കാരും ശൂരന്മാരും വാളും പരിചയും എടുപ്പാനും വില്ലു കുലച്ച് എയ്‍വാനും പ്രാപ്തിയുള്ളവരും യുദ്ധസാമര്‍ഥ്യമുള്ളവരുമായ പടച്ചേവകര്‍ നാല്പത്തിനാലായിരത്തി എഴുനൂറ്ററുപതു പേരുണ്ടായിരുന്നു."},{"number":19,"verse":"അവര്‍ ഹഗ്രീയരോടും യെതൂര്‍, നാഫീശ്, നോദാബ് എന്നിവരോടും യുദ്ധം ചെയ്തു."},{"number":20,"verse":"അവരുടെ നേരേ അവര്‍ക്കു സഹായം ലഭിക്കയാൽ ഹഗ്രീയരും കൂടെയുള്ളവരെല്ലാവരും അവരുടെ കൈയിൽ അകപ്പെട്ടു; അവര്‍ യുദ്ധത്തിൽ ദൈവത്തോടു നിലവിളിച്ച് അവനിൽ ആശ്രയം വച്ചതുകൊണ്ട് അവന്‍ അവരുടെ പ്രാര്‍ഥന കേട്ടരുളി."},{"number":21,"verse":"അവന്‍ അമ്പതിനായിരം ഒട്ടകം, രണ്ടു ലക്ഷത്തമ്പതിനായിരം ആട്, രണ്ടായിരം കഴുത എന്നിങ്ങനെ അവരുടെ കന്നുകാലികളെയും ഒരുലക്ഷം ആളുകളെയും പിടിച്ചു കൊണ്ടുപോയി."},{"number":22,"verse":"യുദ്ധം ദൈവഹിതത്താൽ ഉണ്ടായതുകൊണ്ട് അധികം പേര്‍ ഹതന്മാരായി വീണു. അവര്‍ പ്രവാസകാലംവരെ അവര്‍ക്കു പകരം പാര്‍ത്തു."},{"number":23,"verse":"മനശ്ശെയുടെ പാതിഗോത്രക്കാര്‍ ദേശത്തു പാര്‍ത്തു. ബാശാന്‍മുതൽ ബാൽ-ഹെര്‍മ്മോനും, സെനീരും, ഹെര്‍മ്മോന്‍പര്‍വതവുംവരെ പെരുകി പരന്നു."},{"number":24,"verse":"അവരുടെ പിതൃഭവനങ്ങളുടെ തലവന്മാരാവിത്: ഏഫെര്‍, യിശി, എലീയേൽ, അസ്ത്രീയേൽ, യിരെമ്യാവ്, ഹോദവ്യാവ്, യഹദീയേൽ; ഇവര്‍ ശൂരന്മാരും ശ്രുതിപ്പെട്ടവരും തങ്ങളുടെ പിതൃഭവനങ്ങള്‍ക്കു തലവന്മാരും ആയിരുന്നു."},{"number":25,"verse":"എന്നാൽ അവര്‍ തങ്ങളുടെ പിതാക്കന്മാരുടെ ദൈവത്തോടു ദ്രോഹം ചെയ്തു, ദൈവം അവരുടെ മുമ്പിൽനിന്നു നശിപ്പിച്ചുകളഞ്ഞ ദേശത്തെ ജാതികളുടെ ദേവന്മാരോടു ചേര്‍ന്നു പരസംഗമായി നടന്നു."},{"number":26,"verse":"ആകയാൽ യിസ്രായേലിന്‍റെ ദൈവം അശ്ശൂര്‍രാജാവായ പൂലിന്‍റെയും അശ്ശൂര്‍രാജാവായ തിഗ്ലത്ത്-പിലേസെരിന്‍റെയും മനസ്സുണര്‍ത്തി; അവന്‍ രൂബേന്യരെയും ഗാദ്യരെയും മനശ്ശെയുടെ പാതി ഗോത്രത്തെയും പിടിച്ചു ഹലഹിലേക്കും ഹാബോരിലേക്കും ഹാരയിലേക്കും ഗോസാന്‍നദീ തീരത്തേക്കും കൊണ്ടുപോയി; അവിടെ അവര്‍ ഇന്നുവരെയും ഇരിക്കുന്നു."}]}
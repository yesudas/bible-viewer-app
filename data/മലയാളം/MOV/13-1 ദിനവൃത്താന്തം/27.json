{"bibleAbbr":"MOV","bookName":"1 ദിനവൃത്താന്തം","bookEnglishName":"1 Chronicles","chapterNumber":27,"verses":[{"number":1,"verse":"യിസ്രായേൽപുത്രന്മാര്‍ ആളെണ്ണപ്രകാരം പിതൃഭവനത്തലവന്മാരും സഹസ്രാധിപന്മാരും ശതാധിപന്മാരും സംവത്സരത്തിലെ സകല മാസങ്ങളിലും മാസാന്തരം വരികയും പോകയും ചെയ്യുന്ന അതതു കൂറുകളുടെ ഓരോ പ്രവൃത്തിയിലും രാജാവിനു സേവ ചെയ്തുപോന്ന അവരുടെ പ്രമാണികളും ആകെ ഇരുപത്തിനാലായിരം പേര്‍."},{"number":2,"verse":"ഒന്നാം മാസത്തേക്കുള്ള ഒന്നാം കൂറിനു മേൽവിചാരകന്‍ സബ്ദീയേലിന്‍റെ മകന്‍ യാശോബെയാം: അവന്‍റെ കൂറിൽ ഇരുപത്തിനാലായിരം പേര്‍."},{"number":3,"verse":"അവന്‍ പേരെസ്സിന്‍റെ പുത്രന്മാരിൽ ഉള്ളവനും ഒന്നാം മാസത്തെ സകല സേനാപതികള്‍ക്കും തലവനും ആയിരുന്നു."},{"number":4,"verse":"രണ്ടാം മാസത്തേക്കുള്ള കൂറിന് അഹോഹ്യനായ ദോദായി മേൽവിചാരകനും അവന്‍റെ കൂറിൽ മിക്ലോത്ത് പ്രമാണിയും ആയിരുന്നു. അവന്‍റെ കൂറിലും ഇരുപത്തിനാലായിരം പേര്‍."},{"number":5,"verse":"മൂന്നാം മാസത്തേക്കുള്ള മൂന്നാമത്തെ സേനാപതി മഹാപുരോഹിതനായ യഹോയാദയുടെ മകന്‍ ബെനായാവ്; അവന്‍റെ കൂറിലും ഇരുപത്തിനാലായിരം പേര്‍."},{"number":6,"verse":"മുപ്പതു പേരിൽ വീരനും മുപ്പതു പേര്‍ക്കു തലവനുമായ ബെനായാവ് ഇവന്‍ തന്നെ; അവന്‍റെ കൂറിന് അവന്‍റെ മകനായ അമ്മീസാബാദ് പ്രമാണിയായിരുന്നു."},{"number":7,"verse":"നാലാം മാസത്തേക്കുള്ള നാലാമത്തവന്‍ യോവാബിന്‍റെ സഹോദരനായ അസാഹേലും അവന്‍റെശേഷം അവന്‍റെ മകനായ സെബദ്യാവും ആയിരുന്നു; അവന്‍റെ കൂറിലും ഇരുപത്തിനാലായിരം പേര്‍."},{"number":8,"verse":"അഞ്ചാം മാസത്തേക്കുള്ള അഞ്ചാമത്തവന്‍ യിസ്രാഹ്യനായ ശംഹൂത്ത്; അവന്‍റെ കൂറിലും ഇരുപത്തിനാലായിരം പേര്‍."},{"number":9,"verse":"ആറാം മാസത്തേക്കുള്ള ആറാമത്തവന്‍ തെക്കോവ്യനായ ഇക്കേശിന്‍റെ മകന്‍ ഈരാ; അവന്‍റെ കൂറിലും ഇരുപത്തിനാലായിരം പേര്‍."},{"number":10,"verse":"ഏഴാം മാസത്തേക്കുള്ള ഏഴാമത്തവന്‍ എഫ്രയീമ്യരിൽ പെലോന്യനായ ഹേലെസ്; അവന്‍റെ കൂറിലും ഇരുപത്തിനാലായിരം പേര്‍."},{"number":11,"verse":"എട്ടാം മാസത്തേക്കുള്ള എട്ടാമത്തവന്‍ സര്‍ഹ്യരിൽ ഹൂശാത്യനായ സിബ്ബെഖായി; അവന്‍റെ കൂറിലും ഇരുപത്തിനാലായിരം പേര്‍."},{"number":12,"verse":"ഒമ്പതാം മാസത്തേക്കുള്ള ഒമ്പതാമത്തവന്‍ ബെന്യാമീന്യരിൽ അനാഥോഥ്യനായ അബീയേസര്‍; അവന്‍റെ കൂറിലും ഇരുപത്തിനാലായിരം പേര്‍."},{"number":13,"verse":"പത്താം മാസത്തേക്കുള്ള പത്താമത്തവന്‍ സര്‍ഹ്യരിൽ നെതോഫാത്യനായ മഹരായി; അവന്‍റെ കൂറിലും ഇരുപത്തിനാലായിരം പേര്‍."},{"number":14,"verse":"പതിനൊന്നാം മാസത്തേക്കുള്ള പതിനൊന്നാമത്തവന്‍ എഫ്രയീമിന്‍റെ പുത്രന്മാരിൽ പിരാഥോന്യനായ ബെനായാവ്; അവന്‍റെ കൂറിലും ഇരുപത്തിനാലായിരം പേര്‍."},{"number":15,"verse":"പന്ത്രണ്ടാം മാസത്തേക്കുള്ള പന്ത്രണ്ടാമത്തവന്‍ ഒത്നീയേലിൽനിന്ന് ഉദ്ഭവിച്ച നെതോഫാത്യനായ ഹെൽദായി; അവന്‍റെ കൂറിലും ഇരുപത്തിനാലായിരം പേര്‍."},{"number":16,"verse":"യിസ്രായേൽഗോത്രങ്ങളുടെ തലവന്മാര്‍: രൂബേന്യര്‍ക്കു പ്രഭു സിക്രിയുടെ മകന്‍ എലീയേസെര്‍; ശിമെയോന്യര്‍ക്കു മയഖായുടെ മകന്‍ ശെഫത്യാവ്;"},{"number":17,"verse":"ലേവ്യര്‍ക്കു കെമൂവേലിന്‍റെ മകന്‍ ഹശബ്യാവ്; അഹരോന്യര്‍ക്കു സാദോക്;"},{"number":18,"verse":"യെഹൂദായ്ക്കു ദാവീദിന്‍റെ സഹോദരന്മാരിൽ ഒരുത്തനായ എലീഹൂ; യിസ്സാഖാരിനു മീഖായേലിന്‍റെ മകന്‍ ഒമ്രി;"},{"number":19,"verse":"സെബൂലൂന് ഓബദ്യാവിന്‍റെ മകന്‍ യിശ്മയ്യാവ്; നഫ്താലിക്ക് അസ്രീയേലിന്‍റെ മകന്‍ യെരീമോത്ത്;"},{"number":20,"verse":"എഫ്രയീമ്യര്‍ക്ക് അസസ്യാവിന്‍റെ മകന്‍ ഹോശേയ; മനശ്ശെയുടെ പാതിഗോത്രത്തിനു പെദായാവിന്‍റെ മകന്‍ യോവേൽ."},{"number":21,"verse":"ഗിലെയാദിലെ മനശ്ശെയുടെ പാതിഗോത്രത്തിനു സെഖര്യാവിന്‍റെ മകന്‍ യിദ്ദോ; ബെന്യാമീന് അബ്നേരിന്‍റെ മകന്‍ യാസീയേൽ;"},{"number":22,"verse":"ദാന് യെരോഹാമിന്‍റെ മകന്‍ അസരെയേൽ. ഇവര്‍ യിസ്രായേൽഗോത്രങ്ങള്‍ക്കു പ്രഭുക്കന്മാര്‍ ആയിരുന്നു."},{"number":23,"verse":"എന്നാൽ യഹോവ യിസ്രായേലിനെ ആകാശത്തിലെ നക്ഷത്രങ്ങളെപ്പോലെ വര്‍ധിപ്പിക്കും എന്ന് അരുളിച്ചെയ്തിരുന്നതുകൊണ്ടു ദാവീദ് ഇരുപതു വയസ്സിനു താഴെയുള്ളവരുടെ എണ്ണം എടുത്തില്ല."},{"number":24,"verse":"സെരൂയയുടെ മകനായ യോവാബ് എണ്ണുവാന്‍ തുടങ്ങിയെങ്കിലും അവന്‍ തീര്‍ത്തില്ല; അതു നിമിത്തം യിസ്രായേലിന്മേൽ കോപം വന്നതുകൊണ്ട് ആ സംഖ്യ ദാവീദ്‍രാജാവിന്‍റെ വൃത്താന്തപുസ്തകത്തിലെ കണക്കിൽ ചേര്‍ത്തിട്ടുമില്ല."},{"number":25,"verse":"രാജാവിന്‍റെ ഭണ്ഡാരത്തിന് അദീയേലിന്‍റെ മകനായ അസ്മാവെത്ത് മേൽവിചാരകന്‍. നിലങ്ങളിലും പട്ടണങ്ങളിലും ഗ്രാമങ്ങളിലും കോട്ടകളിലും ഉള്ള പാണ്ടിശാലകള്‍ക്ക് ഉസ്സീയാവിന്‍റെ മകന്‍ യെഹോനാഥാന്‍ മേൽവിചാരകന്‍."},{"number":26,"verse":"വയലിൽ വേലചെയ്ത കൃഷിക്കാര്‍ക്കു കെലൂബിന്‍റെ മകന്‍ എസ്രി മേൽവിചാരകന്‍."},{"number":27,"verse":"മുന്തിരിത്തോട്ടങ്ങള്‍ക്കു രാമാത്യനായ ശിമെയിയും മുന്തിരിത്തോട്ടങ്ങളിലെ അനുഭവമായ വീഞ്ഞു സൂക്ഷിക്കുന്ന നിലവറകള്‍ക്കു ശിഫ്മ്യനായ സബ്‍ദിയും മേൽവിചാരകര്‍."},{"number":28,"verse":"ഒലിവുവൃക്ഷങ്ങള്‍ക്കും താഴ്വീതിയിലെ കാട്ടത്തികള്‍ക്കും ഗാദേര്യനായ ബാൽഹാനാനും എണ്ണ സൂക്ഷിച്ചുവയ്ക്കുന്ന നിലവറകള്‍ക്കു യോവാശും മേൽവിചാരകര്‍."},{"number":29,"verse":"ശാരോനിൽ മേയുന്ന നാല്ക്കാലികള്‍ക്ക് ശാരോന്യനായ ശിത്രായിയും താഴ്വരയിലെ നാല്ക്കാലികള്‍ക്ക് അദായിയുടെ മകനായ ശാഫാത്തും മേൽവിചാരകര്‍."},{"number":30,"verse":"ഒട്ടകങ്ങള്‍ക്കു യിശ്മായേല്യനായ ഓബീലും കഴുതകള്‍ക്കു മേരോനോത്യനായ യെഹ്ദെയാവും മേൽവിചാരകര്‍. ആടുകള്‍ക്ക് ഹഗ്രീയനായ യാസീസ് മേൽവിചാരകന്‍;"},{"number":31,"verse":"ഇവര്‍ എല്ലാവരും ദാവീദ്‍രാജാവിന്‍റെ വസ്തുവകകള്‍ക്ക് അധിപതിമാരായിരുന്നു."},{"number":32,"verse":"ദാവീദിന്‍റെ ചിറ്റപ്പനായ യോനാഥാന്‍ ബുദ്ധിമാനായൊരു മന്ത്രിയും ശാസ്ത്രിയും ആയിരുന്നു; ഹഖ്മോനിയുടെ മകനായ യെഹീയേൽ രാജകുമാരന്മാരുടെ സഹവാസി ആയിരുന്നു."},{"number":33,"verse":"അഹീഥോഫെൽ രാജമന്ത്രി; അര്‍ഖ്യനായ ഹൂശായി രാജമിത്രം."},{"number":34,"verse":"അഹീഥോഫെലിന്‍റെ ശേഷം ബെനായാവിന്‍റെ മകനായ യെഹോയാദയും അബ്യാഥാരും മന്ത്രികള്‍; രാജാവിന്‍റെ സേനാധിപതി യോവാബ്."}]}
{"bibleAbbr":"MOV","bookName":"ഉത്തമ ഗീതം","bookEnglishName":"Song of Songs","chapterNumber":7,"verses":[{"number":1,"verse":"മടങ്ങിവരിക, ശൂലേംകാരത്തീ, മടങ്ങിവരിക; ഞങ്ങള്‍ നിന്നെ ഒന്നു കണ്ടുകൊള്ളട്ടെ; മടങ്ങിവരിക, മടങ്ങിവരിക; നിങ്ങള്‍ മഹനയീമിലെ നൃത്തത്തെപ്പോലെ ശൂലേംകാരത്തിയെ കാണ്‍മാന്‍ ആഗ്രഹിക്കുന്നത് എന്തിന്?"},{"number":2,"verse":"പ്രഭുകുമാരീ, ചെരുപ്പിട്ടിരിക്കുന്ന നിന്‍റെ കാൽ എത്ര മനോഹരം! നിന്‍റെ ഉരുണ്ട നിതംബം തട്ടാന്‍റെ പണിയായ ഭൂഷണംപോലെ ഇരിക്കുന്നു."},{"number":3,"verse":"നിന്‍റെ നാഭി, വട്ടത്തിലുള്ള പാനപാത്രം പോലെയാകുന്നു; അതിൽ, കലക്കിയ വീഞ്ഞ് ഇല്ലാതിരിക്കുന്നില്ല; നിന്‍റെ ഉദരം താമരപ്പൂ ചുറ്റിയിരിക്കുന്ന കോതമ്പുകൂമ്പാരംപോലെ ആകുന്നു."},{"number":4,"verse":"നിന്‍റെ സ്തനം രണ്ടും ഇരട്ടപിറന്ന രണ്ടു മാന്‍കുട്ടികള്‍ക്കു സമം."},{"number":5,"verse":"നിന്‍റെ കഴുത്തു ദന്തഗോപുരംപോലെയും നിന്‍റെ കണ്ണ് ഹെശ്ബോനിൽ ബാത്ത് റബ്ബീം വാതിൽക്കലെ കുളങ്ങളെപ്പോലെയും നിന്‍റെ മൂക്ക് ദമ്മേശെക്കിനു നേരേയുള്ള ലെബാനോന്‍ ഗോപുരംപോലെയും ഇരിക്കുന്നു."},{"number":6,"verse":"നിന്‍റെ ശിരസ്സ് കര്‍മ്മേൽപോലെയും നിന്‍റെ തലമുടി രക്താംബരം പോലെയും ഇരിക്കുന്നു; രാജാവ് നിന്‍റെ കുന്തളങ്ങളാൽ ബദ്ധനായിരിക്കുന്നു."},{"number":7,"verse":"പ്രിയേ, പ്രേമഭോഗങ്ങളിൽ നീ എത്ര സുന്ദരി, എത്ര മനോഹര!"},{"number":8,"verse":"നിന്‍റെ ശരീരാകൃതി പനയോടും നിന്‍റെ സ്തനങ്ങള്‍ മുന്തിരിക്കുലയോടും ഒക്കുന്നു!"},{"number":9,"verse":"ഞാന്‍ പനമേൽ കയറും; അതിന്‍റെ മടൽ പിടിക്കും എന്നു ഞാന്‍ പറഞ്ഞു. നിന്‍റെ സ്തനങ്ങള്‍ മുന്തിരിക്കുലപോലെയും നിന്‍റെ മൂക്കിന്‍റെ വാസന നാരങ്ങയുടെ വാസനപോലെയും ആകട്ടെ. നിന്‍റെ അണ്ണാക്കോ മേത്തരമായ വീഞ്ഞ്."},{"number":10,"verse":"അത് എന്‍റെ പ്രിയനു മൃദുപാനമായി അധരത്തിലും പല്ലിലുംകൂടി കടക്കുന്നതും ആകുന്നു."},{"number":11,"verse":"ഞാന്‍ എന്‍റെ പ്രിയനുള്ളവള്‍; അവന്‍റെ ആഗ്രഹം എന്നോടാകുന്നു."},{"number":12,"verse":"പ്രിയാ, വരിക; നാം വെളിമ്പ്രദേശത്തു പോക; നമുക്കു ഗ്രാമങ്ങളിൽ ചെന്നു രാപാര്‍ക്കാം."},{"number":13,"verse":"അതികാലത്ത് എഴുന്നേറ്റു മുന്തിരിത്തോട്ടങ്ങളിൽ പോയി മുന്തിരിവള്ളി തളിര്‍ത്തു പൂ വിടരുകയും മാതളനാരകം പൂക്കയും ചെയ്തുവോ എന്നു നോക്കാം; അവിടെവച്ചു ഞാന്‍ നിനക്ക് എന്‍റെ പ്രേമം തരും. (14)ദൂദായ്പഴം സുഗന്ധം വീശുന്നു; നമ്മുടെ വാതിൽക്കൽ സകലവിധ വിശിഷ്ടഫലവും ഉണ്ട്; എന്‍റെ പ്രിയാ, ഞാന്‍ നിനക്കായി പഴയതും പുതിയതും സംഗ്രഹിച്ചിരിക്കുന്നു."}]}
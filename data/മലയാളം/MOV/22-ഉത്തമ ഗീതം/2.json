{"bibleAbbr":"MOV","bookName":"ഉത്തമ ഗീതം","bookEnglishName":"Song of Songs","chapterNumber":2,"verses":[{"number":1,"verse":"ഞാന്‍ ശാരോനിലെ പനിനീര്‍ പുഷ്പവും താഴ്വരകളിലെ താമരപ്പൂവും ആകുന്നു."},{"number":2,"verse":"മുള്ളുകളുടെ ഇടയിൽ താമരപോലെ കന്യകമാരുടെ ഇടയിൽ എന്‍റെ പ്രിയ ഇരിക്കുന്നു."},{"number":3,"verse":"കാട്ടുമരങ്ങളുടെ ഇടയിൽ ഒരു നാരകംപോലെ യൗവനക്കാരുടെ ഇടയിൽ എന്‍റെ പ്രിയന്‍ ഇരിക്കുന്നു; അതിന്‍റെ നിഴലിൽ ഞാന്‍ അതിമോദത്തോടെ ഇരുന്നു; അതിന്‍റെ പഴം എന്‍റെ രുചിക്കു മധുരമായിരുന്നു."},{"number":4,"verse":"അവന്‍ എന്നെ വീഞ്ഞുവീട്ടിലേക്കു കൂട്ടിക്കൊണ്ടുചെന്നു; എന്‍റെ മീതെ അവന്‍ പിടിച്ചിരുന്ന കൊടി സ്നേഹമായിരുന്നു."},{"number":5,"verse":"ഞാന്‍ പ്രേമപരവശയായിരിക്കയാൽ മുന്തിരിയട തന്ന് എന്നെ ശക്തീകരിപ്പിന്‍; നാരങ്ങാ തന്ന് എന്നെ തണുപ്പിപ്പിന്‍."},{"number":6,"verse":"അവന്‍റെ ഇടംകൈ എന്‍റെ തലയിന്‍കീഴെ ഇരിക്കട്ടെ; അവന്‍റെ വലംകൈ എന്നെ ആശ്ലേഷിക്കട്ടെ."},{"number":7,"verse":"യെരൂശലേംപുത്രിമാരേ, വയലിലെ ചെറുമാനുകളാണ, പേടമാനുകളാണ, പ്രേമത്തിന് ഇഷ്ടമാകുവോളം അതിനെ ഇളക്കരുത്, ഉണര്‍ത്തുകയുമരുത്."},{"number":8,"verse":"അതാ, എന്‍റെ പ്രിയന്‍റെ സ്വരം! അവന്‍ മലകളിന്മേൽ ചാടിയും കുന്നുകളിന്മേൽ കുതിച്ചുംകൊണ്ടു വരുന്നു."},{"number":9,"verse":"എന്‍റെ പ്രിയന്‍ ചെറുമാനിനും കലക്കുട്ടിക്കും തുല്യന്‍; ഇതാ, അവന്‍ നമ്മുടെ മതില്ക്കു പുറമേ നില്ക്കുന്നു; അവന്‍ കിളിവാതിലൂടെ നോക്കുന്നു; അഴിക്കിടയിൽക്കൂടി ഉളിഞ്ഞു നോക്കുന്നു."},{"number":10,"verse":"എന്‍റെ പ്രിയന്‍ എന്നോടു പറഞ്ഞത്: എന്‍റെ പ്രിയേ, എഴുന്നേല്ക്ക; എന്‍റെ സുന്ദരീ, വരിക."},{"number":11,"verse":"ശീതകാലം കഴിഞ്ഞു; മഴയും മാറിപ്പോയല്ലോ."},{"number":12,"verse":"പുഷ്പങ്ങള്‍ ഭൂമിയിൽ കാണായ്‍വരുന്നു; വള്ളിത്തല മുറിക്കുംകാലം വന്നിരിക്കുന്നു; കുറുപ്രാവിന്‍റെ ശബ്ദവും നമ്മുടെ നാട്ടിൽ കേള്‍ക്കുന്നു."},{"number":13,"verse":"അത്തിക്കായ്കള്‍ പഴുക്കുന്നു; മുന്തിരിവള്ളി പൂത്തു സുഗന്ധം വീശുന്നു; എന്‍റെ പ്രിയേ, എഴുന്നേല്ക്ക; എന്‍റെ സുന്ദരീ, വരിക."},{"number":14,"verse":"പാറയുടെ പിളര്‍പ്പിലും കടുന്തൂക്കിന്‍റെ മറവിലും ഇരിക്കുന്ന എന്‍റെ പ്രാവേ, ഞാന്‍ നിന്‍റെ മുഖം ഒന്നു കാണട്ടെ; നിന്‍റെ സ്വരം ഒന്നു കേള്‍ക്കട്ടെ; നിന്‍റെ സ്വരം ഇമ്പമുള്ളതും മുഖം സൗന്ദര്യമുള്ളതും ആകുന്നു."},{"number":15,"verse":"ഞങ്ങളുടെ മുന്തിരിത്തോട്ടങ്ങള്‍ പൂത്തിരിക്കയാൽ മുന്തിരിവള്ളി നശിപ്പിക്കുന്ന കുറുക്കന്മാരെ, ചെറുകുറുക്കന്മാരെത്തന്നെ പിടിച്ചുതരുവിന്‍."},{"number":16,"verse":"എന്‍റെ പ്രിയന്‍ എനിക്കുള്ളവന്‍; ഞാന്‍ അവനുള്ളവള്‍; അവന്‍ താമരകളുടെ ഇടയിൽ ആടുമേയ്ക്കുന്നു."},{"number":17,"verse":"വെയിലാറി, നിഴൽ കാണാതെയാകുവോളം, എന്‍റെ പ്രിയനേ, നീ മടങ്ങി ദുര്‍ഘടപര്‍വതങ്ങളിലെ ചെറുമാനിനും കലക്കുട്ടിക്കും തുല്യനായിരിക്ക."}]}
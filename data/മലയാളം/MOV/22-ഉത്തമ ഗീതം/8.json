{"bibleAbbr":"MOV","bookName":"ഉത്തമ ഗീതം","bookEnglishName":"Song of Songs","chapterNumber":8,"verses":[{"number":1,"verse":"നീ എന്‍റെ അമ്മയുടെ മുലകുടിച്ച സഹോദരന്‍ ആയിരുന്നുവെങ്കിൽ! ഞാന്‍ നിന്നെ വെളിയിൽ കണ്ടു ചുംബിക്കുമായിരുന്നു; ആരും എന്നെ നിന്ദിക്കയില്ലായിരുന്നു."},{"number":2,"verse":"നീ എനിക്ക് ഉപദേശം തരേണ്ടതിനു ഞാന്‍ നിന്നെ അമ്മയുടെ വീട്ടിൽ കൂട്ടിക്കൊണ്ടുപോകുമായിരുന്നു; സുഗന്ധവര്‍ഗം ചേര്‍ത്ത വീഞ്ഞും എന്‍റെ മാതളപ്പഴത്തിന്‍ ചാറും ഞാന്‍ നിനക്കു കുടിപ്പാന്‍ തരുമായിരുന്നു."},{"number":3,"verse":"അവന്‍റെ ഇടംകൈ എന്‍റെ തലയിന്‍കീഴെ ഇരിക്കട്ടെ; അവന്‍റെ വലംകൈ എന്നെ ആശ്ലേഷിക്കട്ടെ."},{"number":4,"verse":"യെരൂശലേംപുത്രിമാരേ, പ്രേമത്തിന് ഇഷ്ടമാകുവോളം അതിനെ ഇളക്കരുത് ഉണര്‍ത്തുകയുമരുത് എന്നു ഞാന്‍ നിങ്ങളോട് ആണയിട്ടപേക്ഷിക്കുന്നു."},{"number":5,"verse":"മരുഭൂമിയിൽനിന്നു തന്‍റെ പ്രിയന്‍റെമേൽ ചാരിക്കൊണ്ടു വരുന്നോരിവള്‍ ആര്‍? നാരകത്തിന്‍ ചുവട്ടിൽവച്ചു ഞാന്‍ നിന്നെ ഉണര്‍ത്തി; അവിടെ വച്ചല്ലോ നിന്‍റെ അമ്മ നിന്നെ പ്രസവിച്ചത്; അവിടെ വച്ചല്ലോ നിന്നെ പെറ്റവള്‍ക്ക് ഈറ്റുനോവു കിട്ടിയത്."},{"number":6,"verse":"എന്നെ ഒരു മുദ്രമോതിരമായി നിന്‍റെ ഹൃദയത്തിന്മേലും ഒരു മുദ്രമോതിരമായി നിന്‍റെ ഭുജത്തിന്മേലുംവച്ചുകൊള്ളേണമേ; പ്രേമം മരണംപോലെ ബലമുള്ളതും പത്നീവ്രതശങ്ക പാതാളംപോലെ കടുപ്പമുള്ളതും ആകുന്നു; അതിന്‍റെ ജ്വലനം അഗ്നിജ്വലനവും ഒരു ദിവ്യജ്വാലയും തന്നെ."},{"number":7,"verse":"ഏറിയ വെള്ളങ്ങള്‍ പ്രേമത്തെ കെടുപ്പാന്‍ പോരാ; നദികള്‍ അതിനെ മുക്കിക്കളകയില്ല. ഒരുത്തന്‍ തന്‍റെ ഗൃഹത്തിലുള്ള സര്‍വസമ്പത്തും പ്രേമത്തിനുവേണ്ടി കൊടുത്താലും അവനെ നിന്ദിച്ചുകളയും."},{"number":8,"verse":"നമുക്ക് ഒരു ചെറിയ പെങ്ങള്‍ ഉണ്ട്; അവള്‍ക്കു സ്തനങ്ങള്‍ വന്നിട്ടില്ല; നമ്മുടെ പെങ്ങള്‍ക്കു കല്യാണം പറയുന്ന നാളിൽ നാം അവള്‍ക്കുവേണ്ടി എന്തു ചെയ്യും?"},{"number":9,"verse":"അവള്‍ ഒരു മതിൽ എങ്കിൽ അതിന്മേൽ ഒരു വെള്ളിമകുടം പണിയാമായിരുന്നു; ഒരു വാതിൽ എങ്കിൽ ദേവദാരുപ്പലകകൊണ്ട് അടയ്ക്കാമായിരുന്നു."},{"number":10,"verse":"ഞാന്‍ മതിലും എന്‍റെ സ്തനങ്ങള്‍ ഗോപുരങ്ങള്‍പോലെയും ആയിരുന്നു; അന്നു ഞാന്‍ അവന്‍റെ ദൃഷ്‍ടിയിൽ സമാധാനം പ്രാപിച്ചിരുന്നു."},{"number":11,"verse":"ശലോമോനു ബാൽഹാമോനിൽ ഒരു മുന്തിരിത്തോട്ടം ഉണ്ടായിരുന്നു; ആ മുന്തിരിത്തോട്ടം അവന്‍ കാവല്ക്കാരെ ഏല്പിച്ചു; അതിന്‍റെ പാട്ടമായിട്ട്, ഓരോരുത്തന്‍ ആയിരം പണം വീതം കൊണ്ടുവരേണ്ടിയിരുന്നു."},{"number":12,"verse":"എന്‍റെ സ്വന്ത മുന്തിരിത്തോട്ടം എന്‍റെ കൈവശം ഇരിക്കുന്നു; ശലോമോനേ, നിനക്ക് ആയിരവും ഫലം കാക്കുന്നവര്‍ക്ക് ഇരുനൂറും ഇരിക്കട്ടെ."},{"number":13,"verse":"ഉദ്യാനനിവാസിനിയേ, സഖിമാര്‍ നിന്‍റെ സ്വരം ശ്രദ്ധിച്ചു കേള്‍ക്കുന്നു; അത് എന്നെയും കേള്‍പ്പിക്കേണമേ."},{"number":14,"verse":"എന്‍റെ പ്രിയാ, നീ പരിമളപര്‍വതങ്ങളിലെ ചെറുമാനിനും കലക്കുട്ടിക്കും തുല്യനായി ഓടിപ്പോക."}]}
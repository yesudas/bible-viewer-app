{"bibleAbbr":"MOV","bookName":"ഹോശേയ","bookEnglishName":"Hosea","chapterNumber":5,"verses":[{"number":1,"verse":"പുരോഹിതന്മാരേ, കേള്‍പ്പിന്‍; യിസ്രായേൽ ഗൃഹമേ, ചെവിക്കൊള്‍വിന്‍; രാജഗൃഹമേ, ചെവിതരുവിന്‍; നിങ്ങള്‍ മിസ്പായ്ക്ക് ഒരു കെണിയും താബോരിന്മേൽ വിരിച്ച വലയും ആയിത്തീര്‍ന്നിരിക്കകൊണ്ട് ന്യായവിധി നിങ്ങള്‍ക്കു വരുന്നു."},{"number":2,"verse":"മത്സരികള്‍ വഷളത്തത്തിൽ ആണ്ടുപോയിരിക്കുന്നു; ഞാനോ അവര്‍ക്ക് ഏവര്‍ക്കും ഒരു ശാസകന്‍ ആകുന്നു."},{"number":3,"verse":"ഞാന്‍ എഫ്രയീമിനെ അറിയുന്നു; യിസ്രായേൽ എനിക്ക് മറഞ്ഞിരിക്കുന്നതുമില്ല; എഫ്രയീമേ, നീ ഇപ്പോള്‍ പരസംഗം ചെയ്തിരിക്കുന്നു; യിസ്രായേൽ മലിനമായിരിക്കുന്നു."},{"number":4,"verse":"അവര്‍ തങ്ങളുടെ ദൈവത്തിന്‍റെ അടുക്കലേക്കു മടങ്ങിവരേണ്ടതിന് അവരുടെ പ്രവൃത്തികള്‍ സമ്മതിക്കുന്നില്ല; പരസംഗമോഹം അവരുടെ ഉള്ളിൽ ഉണ്ട്; അവര്‍ യഹോവയെ അറിയുന്നതുമില്ല."},{"number":5,"verse":"യിസ്രായേലിന്‍റെ അഹംഭാവം അവന്‍റെ മുഖത്തു സാക്ഷീകരിക്കുന്നു; അതുകൊണ്ടു യിസ്രായേലും എഫ്രയീമും തങ്ങളുടെ അകൃത്യത്താൽ ഇടറിവീഴും; യെഹൂദായും അവരോടുകൂടെ ഇടറിവീഴും."},{"number":6,"verse":"യഹോവയെ അന്വേഷിക്കേണ്ടതിന് അവര്‍ ആടുകളെയും കന്നുകാലികളെയും കൊണ്ടുചെല്ലും; എങ്കിലും അവര്‍ അവനെ കണ്ടെത്തുകയില്ല; അവന്‍ അവരെ വിട്ടുമാറിയിരിക്കുന്നു."},{"number":7,"verse":"അവര്‍ അന്യപുത്രന്മാരെ ജനിപ്പിച്ചിരിക്കകൊണ്ട് അവര്‍ യഹോവയോടു വിശ്വാസപാതകം ചെയ്തിരിക്കുന്നു. ഇപ്പോള്‍ ഒരു അമാവാസി അവരെ അവരുടെ ഓഹരികളോടുകൂടെ തിന്നുകളയും."},{"number":8,"verse":"ഗിബെയയിൽ കാഹളവും രാമായിൽ തൂര്യവും ഊതുവിന്‍; ബേത്ത്-ആവെനിൽ പോര്‍വിളി കൂട്ടുവിന്‍; ബെന്യാമീനേ, നിന്‍റെ പിറകെ വരുന്നു."},{"number":9,"verse":"ശിക്ഷാദിവസത്തിൽ എഫ്രയീം ശൂന്യമാകും; നിശ്ചയമുള്ളത് ഞാന്‍ യിസ്രായേൽഗോത്രങ്ങളുടെ ഇടയിൽ അറിയിച്ചിരിക്കുന്നു."},{"number":10,"verse":"യെഹൂദാപ്രഭുക്കന്മാര്‍ അതിര്‍ മാറ്റുന്നവരെപ്പോലെ ആയിത്തീര്‍ന്നു; അതുകൊണ്ടു ഞാന്‍ എന്‍റെ ക്രോധം വെള്ളംപോലെ അവരുടെമേൽ പകരും."},{"number":11,"verse":"എഫ്രയീമിന് മാനുഷകല്പന അനുസരിച്ചു നടപ്പാന്‍ ഇഷ്ടം തോന്നിയതുകൊണ്ട് അവന്‍ പീഡിതനും വ്യവഹാരത്തിൽ തോറ്റവനും ആയിരിക്കുന്നു."},{"number":12,"verse":"അതുകൊണ്ടു ഞാന്‍ എഫ്രയീമിന് പുഴുവും യെഹൂദാഗൃഹത്തിന് ദ്രവത്വവുമായിരിക്കും."},{"number":13,"verse":"എഫ്രയീം തന്‍റെ വ്യാധിയും യെഹൂദാ തന്‍റെ മുറിവും കണ്ടപ്പോള്‍ എഫ്രയീം അശ്ശൂരിൽ ചെന്ന് യുദ്ധതൽപരനായ രാജാവിന്‍റെ അടുക്കൽ ആളയച്ചു; എങ്കിലും നിങ്ങളെ സൗഖ്യമാക്കുവാനും നിങ്ങളുടെ മുറിവു പൊറുപ്പിപ്പാനും അവനു കഴിഞ്ഞില്ല."},{"number":14,"verse":"ഞാന്‍ എഫ്രയീമിന് ഒരു സിംഹംപോലെയും യെഹൂദാഗൃഹത്തിന് ഒരു ബാലസിംഹംപോലെയും ഇരിക്കും; ഞാന്‍തന്നെ കടിച്ചുകീറി പൊയ്ക്കളയും; ഞാന്‍ പിടിച്ചുകൊണ്ടുപോകും; ആരും വിടുവിക്കയുമില്ല."},{"number":15,"verse":"അവര്‍ കുറ്റം ഏറ്റുപറഞ്ഞ് എന്‍റെ മുഖം അന്വേഷിക്കുവോളം ഞാന്‍ മടങ്ങിപ്പോയി എന്‍റെ സ്ഥലത്ത് ഇരിക്കും; കഷ്ടതയിൽ അവര്‍ എന്നെ ജാഗ്രതയോടെ അന്വേഷിക്കും."}]}
{"bibleAbbr":"MOV","bookName":"ഹോശേയ","bookEnglishName":"Hosea","chapterNumber":7,"verses":[{"number":1,"verse":"ഞാന്‍ യിസ്രായേലിനു ചികിത്സ ചെയ്യുമ്പോള്‍, എഫ്രയീമിന്‍റെ അകൃത്യവും ശമര്യയുടെ ദുഷ്ടതയും വെളിപ്പെട്ടുവരുന്നു; അവര്‍ വ്യാജം പ്രവര്‍ത്തിക്കുന്നു; അകത്തു കള്ളന്‍ കടക്കുന്നു; പുറത്തു കവര്‍ച്ചക്കാരുടെ കൂട്ടം കൊള്ളയിടുന്നു."},{"number":2,"verse":"അവരുടെ ദുഷ്ടതയൊക്കെയും ഞാന്‍ ഓര്‍ക്കുന്നു എന്ന് അവര്‍ മനസ്സിൽ വിചാരിക്കുന്നില്ല, ഇപ്പോള്‍ അവരുടെ സ്വന്തപ്രവൃത്തികള്‍ അവരെ ചുറ്റിയിരിക്കുന്നു; അവ എന്‍റെ മുമ്പാകെ ഇരിക്കുന്നു."},{"number":3,"verse":"അവര്‍ ദുഷ്ടതകൊണ്ടു രാജാവിനെയും ഭോഷ്കുകൊണ്ടു പ്രഭുക്കന്മാരെയും സന്തോഷിപ്പിക്കുന്നു."},{"number":4,"verse":"അവര്‍ എല്ലാവരും വ്യഭിചാരികള്‍ ആകുന്നു; അപ്പക്കാരന്‍ ചൂടുപിടിപ്പിക്കുന്ന അപ്പക്കൂടുപോലെ ഇരിക്കുന്നു; മാവു കുഴച്ചതുമുതൽ അതു പുളിക്കുവോളം തീയെരിക്കാതിരിക്കും."},{"number":5,"verse":"നമ്മുടെ രാജാവിന്‍റെ ദിവസത്തിൽ പ്രഭുക്കന്മാര്‍ക്ക് വീഞ്ഞിന്‍റെ ഉഷ്ണത്താൽ ദീനം പിടിക്കുന്നു; അവന്‍ പരിഹാസികളോടു കൂടെ കൈ നീട്ടുന്നു."},{"number":6,"verse":"അവര്‍ പതിയിരിക്കുന്ന സമയത്തു തങ്ങളുടെ ഹൃദയത്തെ അപ്പക്കൂടുപോലെ ഒരുക്കിയിരിക്കുന്നു; അവരുടെ അപ്പക്കാരന്‍ രാത്രി മുഴുവനും ഉറങ്ങുന്നു; രാവിലെ അതു ജ്വലിക്കുന്ന തീപോലെ കത്തുന്നു."},{"number":7,"verse":"അവരൊക്കെയും അപ്പക്കൂടുപോലെ ചൂടുപിടിച്ചു, തങ്ങളുടെ ന്യായാധിപതിമാരെ തിന്നുകളയുന്നു; അവരുടെ രാജാക്കന്മാരൊക്കെയും വീണിരിക്കുന്നു; അവരുടെ ഇടയിൽ എന്നോട് അപേക്ഷിക്കുന്നവന്‍ ആരുമില്ല."},{"number":8,"verse":"എഫ്രയീം ജാതികളോട് ഇടകലര്‍ന്നിരിക്കുന്നു; എഫ്രയീം മറിച്ചിടാത്ത ദോശ ആകുന്നു."},{"number":9,"verse":"അന്യജാതികള്‍ അവന്‍റെ ബലം തിന്നുകളഞ്ഞു എങ്കിലും അവന്‍ അറിയുന്നില്ല; അവന് അവിടവിടെ നരച്ചിരിക്കുന്നു എങ്കിലും അവന്‍ അറിയുന്നില്ല."},{"number":10,"verse":"യിസ്രായേലിന്‍റെ അഹംഭാവം അവന്‍റെ മുഖത്തു സാക്ഷീകരിക്കുന്നു. എന്നാൽ അവര്‍ തങ്ങളുടെ ദൈവമായ യഹോവയുടെ അടുക്കൽ മടങ്ങിവന്നിട്ടില്ല; ഇതിലൊക്കെയും അവനെ അന്വേഷിച്ചിട്ടും ഇല്ല."},{"number":11,"verse":"എഫ്രയീം ബുദ്ധിയില്ലാത്ത പൊട്ടപ്രാവുപോലെ ആകുന്നു; അവര്‍ മിസ്രയീമിനെ വിളിക്കയും അശ്ശൂരിലേക്കു പോകയും ചെയ്യുന്നു."},{"number":12,"verse":"അവര്‍ പോകുമ്പോള്‍ ഞാന്‍ എന്‍റെ വല അവരുടെമേൽ വീശും; ഞാന്‍ അവരെ ആകാശത്തിലെ പറവകളെപ്പോലെ താഴെ വരുത്തും; അവരുടെ സഭയെ കേള്‍പ്പിച്ചതുപോലെ ഞാന്‍ അവരെ ശിക്ഷിക്കും."},{"number":13,"verse":"അവര്‍ എന്നെ വിട്ട് ഓടിപ്പോയതുകൊണ്ട് അവര്‍ക്ക് അയ്യോ കഷ്ടം; അവര്‍ എന്നോട് അതിക്രമം ചെയ്കകൊണ്ട് അവര്‍ക്കു നാശം; ഞാന്‍ അവരെ വീണ്ടെടുപ്പാന്‍ വിചാരിച്ചിട്ടും അവര്‍ എന്നോടു ഭോഷ്കു സംസാരിക്കുന്നു."},{"number":14,"verse":"അവര്‍ ഹൃദയപൂര്‍വം എന്നോടു നിലവിളിക്കാതെ കിടക്കയിൽവച്ച് മുറയിടുന്നു; അവര്‍ ധാന്യവും വീഞ്ഞും നിമിത്തം ഒന്നിച്ചുകൂടുന്നു; അവര്‍ എന്നോടു മത്സരിക്കുന്നു."},{"number":15,"verse":"ഞാന്‍ അവരുടെ ഭുജങ്ങളെ അഭ്യസിപ്പിച്ച് ബലപ്പെടുത്തിയിട്ടും അവര്‍ എന്‍റെ നേരേ ദോഷം നിരൂപിക്കുന്നു."},{"number":16,"verse":"അവര്‍ തിരിയുന്നു, മേലോട്ട് അല്ലതാനും; അവര്‍ വഞ്ചനയുള്ള വില്ലുപോലെ ആകുന്നു; അവരുടെ പ്രഭുക്കന്മാര്‍ നാവിന്‍റെ ക്രോധം നിമിത്തം വാളുകൊണ്ടു വീഴും; അതു മിസ്രയീംദേശത്ത് അവര്‍ക്ക് പരിഹാസഹേതുവായിത്തീരും."}]}
{"bibleAbbr":"MOV","bookName":"സംഖ്യാപുസ്തകം","bookEnglishName":"Numbers","chapterNumber":33,"verses":[{"number":1,"verse":"മോശെയുടെയും അഹരോന്‍റെയും കൈക്കീഴിൽ ഗണംഗണമായി മിസ്രയീംദേശത്തുനിന്നും പുറപ്പെട്ട യിസ്രായേൽമക്കളുടെ പ്രയാണങ്ങള്‍ ആവിത്:"},{"number":2,"verse":"മോശെ യഹോവയുടെ കല്പനപ്രകാരം അവരുടെ പ്രയാണക്രമത്തിൽ അവരുടെ താവളങ്ങള്‍ എഴുതിവച്ചു; താവളം താവളമായി അവര്‍ ചെയ്ത പ്രയാണങ്ങള്‍ ആവിത്:"},{"number":3,"verse":"ഒന്നാം മാസം പതിനഞ്ചാം തീയതി അവര്‍ രമെസേസിൽനിന്നു പുറപ്പെട്ടു; പെസഹ കഴിഞ്ഞ പിറ്റന്നാള്‍ യിസ്രായേൽമക്കള്‍ എല്ലാ മിസ്രയീമ്യരും കാണ്‍കെ യുദ്ധസന്നദ്ധരായി പുറപ്പെട്ടു."},{"number":4,"verse":"മിസ്രയീമ്യരോ, യഹോവ തങ്ങളുടെ ഇടയിൽ സംഹരിച്ച കടിഞ്ഞൂലുകളെ എല്ലാം കുഴിച്ചിടുകയായിരുന്നു; അവരുടെ ദേവന്മാരുടെമേലും യഹോവ ന്യായവിധി നടത്തിയിരുന്നു."},{"number":5,"verse":"യിസ്രായേൽമക്കള്‍ രമെസേസിൽനിന്നു പുറപ്പെട്ടു സുക്കോത്തിൽ പാളയമിറങ്ങി."},{"number":6,"verse":"സുക്കോത്തിൽനിന്ന് അവര്‍ പുറപ്പെട്ടു മരുഭൂമിയുടെ അറ്റത്തുള്ള ഏഥാമിൽ പാളയമിറങ്ങി."},{"number":7,"verse":"ഏഥാമിൽനിന്നു പുറപ്പെട്ടു ബാൽ-സെഫോനെതിരേയുള്ള പീഹഹീരോത്തിനു തിരിഞ്ഞുവന്നു; അവര്‍ മിഗ്ദോലിനു കിഴക്കു പാളയമിറങ്ങി."},{"number":8,"verse":"പീഹഹീരോത്തിനു കിഴക്കുനിന്നു പുറപ്പെട്ടു കടലിന്‍റെ നടുവിൽക്കൂടി മരുഭൂമിയിൽ കടന്ന് ഏഥാമരുഭൂമിയിൽ മൂന്നു ദിവസത്തെ വഴി നടന്നു മാറായിൽ പാളയമിറങ്ങി."},{"number":9,"verse":"മാറായിൽനിന്നു പുറപ്പെട്ട് ഏലീമിൽ എത്തി; ഏലീമിൽ പന്ത്രണ്ടു നീരുറവും എഴുപത് ഈത്തപ്പനയും ഉണ്ടായിരുന്നതുകൊണ്ട് അവര്‍ അവിടെ പാളയം ഇറങ്ങി."},{"number":10,"verse":"ഏലീമിൽനിന്നു പുറപ്പെട്ടു ചെങ്കടലിനരികെ പാളയമിറങ്ങി."},{"number":11,"verse":"ചെങ്കടലിനരികെനിന്നു പുറപ്പെട്ടു സീന്‍മരുഭൂമിയിൽ പാളയമിറങ്ങി."},{"number":12,"verse":"സീന്‍മരുഭൂമിയിൽനിന്നു പുറപ്പെട്ടു ദൊഫ്ക്കയിൽ പാളയമിറങ്ങി."},{"number":13,"verse":"ദൊഫ്ക്കയിൽനിന്നു പുറപ്പെട്ട് ആലൂശിൽ പാളയമിറങ്ങി."},{"number":14,"verse":"ആലൂശിൽനിന്നു പുറപ്പെട്ടു രെഫീദീമിൽ പാളയമിറങ്ങി; അവിടെ ജനത്തിനു കുടിപ്പാന്‍ വെള്ളമില്ലായിരുന്നു."},{"number":15,"verse":"രെഫീദീമിൽനിന്നു പുറപ്പെട്ടു സീനായിമരുഭൂമിയിൽ പാളയമിറങ്ങി."},{"number":16,"verse":"സീനായിമരുഭൂമിയിൽനിന്നു പുറപ്പെട്ടു കിബ്രോത്ത്-ഹത്താവയിൽ പാളയമിറങ്ങി."},{"number":17,"verse":"കിബ്രോത്ത്-ഹത്താവയിൽനിന്നു പുറപ്പെട്ടു ഹസേരോത്തിൽ പാളയമിറങ്ങി."},{"number":18,"verse":"ഹസേരോത്തിൽനിന്നു പുറപ്പെട്ടു രിത്ത്മയിൽ പാളയമിറങ്ങി."},{"number":19,"verse":"രിത്ത്മയിൽനിന്നു പുറപ്പെട്ടു രിമ്മോന്‍-പേരെസിൽ പാളയമിറങ്ങി."},{"number":20,"verse":"രിമ്മോന്‍-പേരെസിൽനിന്നു പുറപ്പെട്ടു ലിബ്നയിൽ പാളയമിറങ്ങി."},{"number":21,"verse":"ലിബ്നയിൽനിന്നു പുറപ്പെട്ടു രിസ്സയിൽ പാളയമിറങ്ങി."},{"number":22,"verse":"രിസ്സയിൽനിന്നു പുറപ്പെട്ടു കെഹേലാഥയിൽ പാളയമിറങ്ങി."},{"number":23,"verse":"കെഹേലാഥയിൽനിന്നു പുറപ്പെട്ടു ശാഫേര്‍മലയിൽ പാളയമിറങ്ങി."},{"number":24,"verse":"ശാഫേര്‍മലയിൽനിന്നു പുറപ്പെട്ടു ഹരാദയിൽ പാളയമിറങ്ങി."},{"number":25,"verse":"ഹരാദയിൽനിന്നു പുറപ്പെട്ടു മക്ഹേലോത്തിൽ പാളയമിറങ്ങി."},{"number":26,"verse":"മക്ഹേലോത്തിൽനിന്നു പുറപ്പെട്ടു തഹത്തിൽ പാളയമിറങ്ങി."},{"number":27,"verse":"തഹത്തിൽനിന്നു പുറപ്പെട്ടു താരഹിൽ പാളയമിറങ്ങി."},{"number":28,"verse":"താരഹിൽനിന്നു പുറപ്പെട്ടു മിത്ത്ക്കയിൽ പാളയമിറങ്ങി."},{"number":29,"verse":"മിത്ത്ക്കയിൽനിന്നു പുറപ്പെട്ടു ഹശ്മോനയിൽ പാളയമിറങ്ങി."},{"number":30,"verse":"ഹശ്മോനയിൽനിന്നു പുറപ്പെട്ടു മോസേരോത്തിൽ പാളയമിറങ്ങി."},{"number":31,"verse":"മോസേരോത്തിൽനിന്നു പുറപ്പെട്ടു ബെനേയാക്കാനിൽ പാളയമിറങ്ങി."},{"number":32,"verse":"ബെനേയാക്കാനിൽനിന്നു പുറപ്പെട്ടു ഹോര്‍-ഹഗ്ഗിദ്ഗാദിൽ പാളയമിറങ്ങി."},{"number":33,"verse":"ഹോര്‍-ഹഗ്ഗിദ്ഗാദിൽനിന്നു പുറപ്പെട്ടു യൊത്ബാഥയിൽ പാളയമിറങ്ങി."},{"number":34,"verse":"യൊത്ബാഥയിൽനിന്നു പുറപ്പെട്ടു അബ്രോനയിൽ പാളയമിറങ്ങി."},{"number":35,"verse":"അബ്രോനയിൽനിന്നു പുറപ്പെട്ടു എസ്യോന്‍-ഗേബെരിൽ പാളയമിറങ്ങി."},{"number":36,"verse":"എസ്യോന്‍-ഗേബെരിൽനിന്നു പുറപ്പെട്ടു സീന്‍മരുഭൂമിയിൽ പാളയമിറങ്ങി. അതാകുന്നു കാദേശ്."},{"number":37,"verse":"അവര്‍ കാദേശിൽനിന്നു പുറപ്പെട്ട് എദോംദേശത്തിന്‍റെ അതിരിങ്കൽ ഹോര്‍പര്‍വതത്തിങ്കൽ പാളയമിറങ്ങി."},{"number":38,"verse":"പുരോഹിതനായ അഹരോന്‍ യഹോവയുടെ കല്പനപ്രകാരം ഹോര്‍പര്‍വതത്തിൽ കയറി, യിസ്രായേൽമക്കള്‍ മിസ്രയീംദേശത്തുനിന്നു പോന്നതിന്‍റെ നാല്പതാം സംവത്സരം അഞ്ചാം മാസം ഒന്നാം തീയതി അവിടെവച്ചു മരിച്ചു."},{"number":39,"verse":"അഹരോന്‍ ഹോര്‍പര്‍വതത്തിൽവച്ചു മരിച്ചപ്പോള്‍ അവനു നൂറ്റിയിരുപത്തിമൂന്നു വയസ്സായിരുന്നു."},{"number":40,"verse":"എന്നാൽ കനാന്‍ദേശത്തു തെക്കു പാര്‍ത്തിരുന്ന കനാന്യനായ അരാദ്‍രാജാവ് യിസ്രായേൽമക്കളുടെ വരവിനെക്കുറിച്ചു കേട്ടു."},{"number":41,"verse":"ഹോര്‍പര്‍വതത്തിങ്കൽനിന്ന് അവര്‍ പുറപ്പെട്ടു സല്മോനയിൽ പാളയമിറങ്ങി."},{"number":42,"verse":"സല്മോനയിൽനിന്നു പുറപ്പെട്ടു പൂനോനിൽ പാളയമിറങ്ങി."},{"number":43,"verse":"പൂനോനിൽനിന്നു പുറപ്പെട്ടു ഓബോത്തിൽ പാളയമിറങ്ങി."},{"number":44,"verse":"ഓബോത്തിൽനിന്നു പുറപ്പെട്ടു മോവാബിന്‍റെ അതിരിങ്കൽ ഇയ്യെ-അബാരീമിൽ പാളയമിറങ്ങി."},{"number":45,"verse":"ഈയീമിൽനിന്നു പുറപ്പെട്ടു ദീബോന്‍ഗാദിൽ പാളയമിറങ്ങി."},{"number":46,"verse":"ദീബോന്‍ഗാദിൽനിന്നു പുറപ്പെട്ടു അല്മോദിബ്ലാഥയീമിൽ പാളയമിറങ്ങി."},{"number":47,"verse":"അല്മോദിബ്ലാഥയീമിൽനിന്നു പുറപ്പെട്ടു നെബോവിനു കിഴക്ക് അബാരീം പര്‍വതത്തിങ്കൽ പാളയമിറങ്ങി."},{"number":48,"verse":"അബാരീം പര്‍വതത്തിങ്കൽനിന്നു പുറപ്പെട്ടു യെരീഹോവിനെതിരേ യോര്‍ദ്ദാനരികെ മോവാബ്സമഭൂമിയിൽ പാളയമിറങ്ങി."},{"number":49,"verse":"യോര്‍ദ്ദാനരികെ മോവാബ്സമഭൂമിയിൽ ബേത്ത്-യെശീമോത്ത്മുതൽ ആബേൽ-ശിത്തീംവരെ പാളയമിറങ്ങി."},{"number":50,"verse":"യെരീഹോവിനെതിരേ യോര്‍ദ്ദാനരികെ മോവാബ്സമഭൂമിയിൽവച്ചു യഹോവ മോശെയോട് അരുളിച്ചെയ്തത്:"},{"number":51,"verse":"നീ യിസ്രായേൽമക്കളോടു പറയേണ്ടുന്നതെന്തെന്നാൽ: നിങ്ങള്‍ യോര്‍ദ്ദാനക്കരെ കനാന്‍ദേശത്തു കടന്നശേഷം"},{"number":52,"verse":"ദേശത്തിലെ സകല നിവാസികളെയും നിങ്ങളുടെ മുമ്പിൽനിന്നു നീക്കിക്കളഞ്ഞ് അവരുടെ വിഗ്രഹങ്ങളെയും ബിംബങ്ങളെയും എല്ലാം തകര്‍ത്ത് അവരുടെ സകല പൂജാഗിരികളെയും നശിപ്പിച്ചുകളയേണം."},{"number":53,"verse":"നിങ്ങള്‍ ദേശം കൈവശമാക്കി അതിൽ കുടിപാര്‍ക്കേണം; നിങ്ങള്‍ കൈവശമാക്കേണ്ടതിനു ഞാന്‍ ആ ദേശം നിങ്ങള്‍ക്കു തന്നിരിക്കുന്നു."},{"number":54,"verse":"നിങ്ങള്‍ കുടുംബംകുടുംബമായി ദേശം ചീട്ടിട്ട് അവകാശമാക്കേണം; ആളേറെയുള്ളവര്‍ക്ക് ഏറെയും കുറെയുള്ളവര്‍ക്ക് കുറെയും അവകാശം കൊടുക്കേണം; അവനവനു ചീട്ട് എവിടെ വീഴുന്നുവോ അവിടെ അവന്‍റെ അവകാശം ആയിരിക്കേണം; പിതൃഗോത്രം പിതൃഗോത്രമായി നിങ്ങള്‍ക്ക് അവകാശം ലഭിക്കേണം."},{"number":55,"verse":"എന്നാൽ ദേശത്തെ നിവാസികളെ നിങ്ങളുടെ മുമ്പിൽനിന്നു നീക്കിക്കളയാതിരുന്നാൽ നിങ്ങള്‍ അവരിൽ ശേഷിപ്പിക്കുന്നവര്‍ നിങ്ങളുടെ കണ്ണുകളിൽ മുള്ളുകളും പാര്‍ശ്വങ്ങളിൽ കണ്ടകങ്ങളുമായി നിങ്ങള്‍ പാര്‍ക്കുന്ന ദേശത്തു നിങ്ങളെ ഉപദ്രവിക്കും."},{"number":56,"verse":"അത്രയുമല്ല, ഞാന്‍ അവരോടു ചെയ്‍വാന്‍ നിരൂപിച്ചതുപോലെ നിങ്ങളോടു ചെയ്യും."}]}
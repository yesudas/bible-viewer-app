{"bibleAbbr":"MOV","bookName":"സംഖ്യാപുസ്തകം","bookEnglishName":"Numbers","chapterNumber":34,"verses":[{"number":1,"verse":"യഹോവ പിന്നെയും മോശെയോട് അരുളിച്ചെയ്തത്:"},{"number":2,"verse":"യിസ്രായേൽമക്കളോടു നീ കല്പിക്കേണ്ടതെന്തെന്നാൽ: നിങ്ങള്‍ കനാന്‍ദേശത്ത് എത്തുമ്പോള്‍ നിങ്ങള്‍ക്ക് അവകാശമായി വരുവാനിരിക്കുന്ന ദേശത്തിന്‍റെ അതിര്‍ ഇങ്ങനെ ആയിരിക്കേണം."},{"number":3,"verse":"തെക്കേ ഭാഗം സീന്‍മരുഭൂമി തുടങ്ങി എദോമിന്‍റെ വശത്തുകൂടി ആയിരിക്കേണം; നിങ്ങളുടെ തെക്കേ അതിര്‍ കിഴക്ക് ഉപ്പുകടലിന്‍റെ അറ്റം തുടങ്ങി ആയിരിക്കേണം."},{"number":4,"verse":"പിന്നെ നിങ്ങളുടെ അതിര്‍ അക്രബ്ബീംകയറ്റത്തിനു തെക്കോട്ടു തിരിഞ്ഞു സീനിലേക്കു കടന്നു കാദേശ്-ബര്‍ന്നേയയുടെ തെക്ക് അവസാനിക്കേണം. അവിടെനിന്നു ഹസര്‍-അദ്ദാര്‍വരെ ചെന്ന് അസ്മോനിലേക്കു കടക്കേണം."},{"number":5,"verse":"പിന്നെ അതിര്‍ അസ്മോന്‍ തുടങ്ങി മിസ്രയീംതോട്ടിലേക്കു തിരിഞ്ഞു സമുദ്രത്തിങ്കൽ അവസാനിക്കേണം."},{"number":6,"verse":"പടിഞ്ഞാറോ മഹാസമുദ്രം അതിര്‍ ആയിരിക്കേണം. അതു നിങ്ങളുടെ പടിഞ്ഞാറേ അതിര്‍."},{"number":7,"verse":"വടക്കോ മഹാസമുദ്രം തുടങ്ങി ഹോര്‍പര്‍വതം നിങ്ങളുടെ അതിരാക്കേണം."},{"number":8,"verse":"ഹോര്‍പര്‍വതംമുതൽ ഹമാത്ത്‍വരെ അതിരാക്കേണം. സെദാദിൽ ആ അതിര്‍ അവസാനിക്കേണം;"},{"number":9,"verse":"പിന്നെ അതിര്‍ സിഫ്രോന്‍വരെ ചെന്നു ഹസാര്‍-എനാനിൽ അവസാനിക്കേണം; ഇതു നിങ്ങളുടെ വടക്കേ അതിര്‍."},{"number":10,"verse":"കിഴക്കോ ഹസാര്‍-എനാന്‍തുടങ്ങി ശെഫാംവരെ നിങ്ങളുടെ അതിരാക്കേണം."},{"number":11,"verse":"ശെഫാം തുടങ്ങി ആ അതിര്‍ അയീന്‍റെ കിഴക്കുഭാഗത്തു രിബ്ലാവരെ ഇറങ്ങിച്ചെന്നിട്ടു കിന്നെരോത്തു കടലിന്‍റെ കിഴക്കേ കര തൊട്ടിരിക്കേണം."},{"number":12,"verse":"അവിടെനിന്നു യോര്‍ദ്ദാന്‍ വഴിയായി ഇറങ്ങിച്ചെന്ന് ഉപ്പുകടലിങ്കൽ അവസാനിക്കേണം. ഇതു ചുറ്റും നിങ്ങളുടെ ദേശത്തിന്‍റെ അതിര്‍ ആയിരിക്കേണം."},{"number":13,"verse":"മോശെ യിസ്രായേൽമക്കളോടു കല്പിച്ചത്: നിങ്ങള്‍ക്കു ചീട്ടിനാൽ അവകാശമായി ലഭിപ്പാനുള്ളതായി യഹോവ ഒമ്പതര ഗോത്രങ്ങള്‍ക്കു കൊടുപ്പാന്‍ കല്പിച്ചിട്ടുള്ള ദേശം ഇതുതന്നെ."},{"number":14,"verse":"രൂബേന്‍ഗോത്രക്കാരുടെ കുടുംബങ്ങള്‍ക്കും ഗാദ്ഗോത്രക്കാരുടെ കുടുംബങ്ങള്‍ക്കും മനശ്ശെയുടെ പാതിഗോത്രത്തിനും താന്താങ്ങളുടെ അവകാശം ലഭിച്ചുവല്ലോ."},{"number":15,"verse":"ഈ രണ്ടര ഗോത്രത്തിന് അവകാശം ലഭിച്ചതു കിഴക്കന്‍പ്രദേശത്തു യെരീഹോവിനു കിഴക്കു യോര്‍ദ്ദാനക്കരെ ആയിരുന്നു."},{"number":16,"verse":"പിന്നെ യഹോവ മോശെയോട് അരുളിച്ചെയ്തത്:"},{"number":17,"verse":"നിങ്ങള്‍ക്കു ദേശം വിഭാഗിച്ചു തരേണ്ടുന്നവരുടെ പേരുകള്‍ ആവിത്: പുരോഹിതനായ എലെയാസാരും നൂന്‍റെ മകനായ യോശുവയും."},{"number":18,"verse":"ദേശത്തെ അവകാശമായി വിഭാഗിക്കേണ്ടതിനു നിങ്ങള്‍ ഓരോ ഗോത്രത്തിൽനിന്നു ഓരോ പ്രഭുവിനെയും കൂട്ടിക്കൊള്ളേണം. അവര്‍ ആരെല്ലാമെന്നാൽ:"},{"number":19,"verse":"യെഹൂദാഗോത്രത്തിൽ യെഫുന്നെയുടെ മകന്‍ കാലേബ്."},{"number":20,"verse":"ശിമെയോന്‍ഗോത്രത്തിൽ അമ്മീഹൂദിന്‍റെ മകന്‍ ശെമൂവേൽ."},{"number":21,"verse":"ബെന്യാമീന്‍ഗോത്രത്തിൽ കിസ്ലോന്‍റെ മകന്‍ എലീദാദ്."},{"number":22,"verse":"ദാന്‍ഗോത്രത്തിനുള്ള പ്രഭു യൊഗ്ലിയുടെ മകന്‍ ബുക്കി."},{"number":23,"verse":"യോസേഫിന്‍റെ പുത്രന്മാരിൽ മനശ്ശെയുടെ ഗോത്രത്തിനുള്ള പ്രഭു എഫോദിന്‍റെ മകന്‍ ഹന്നീയേൽ."},{"number":24,"verse":"എഫ്രയീംഗോത്രത്തിനുള്ള പ്രഭു ശിഫ്ത്താന്‍റെ മകന്‍ കെമൂവേൽ."},{"number":25,"verse":"സെബൂലൂന്‍ഗോത്രത്തിനുള്ള പ്രഭു പര്‍ന്നാക്കിന്‍റെ മകന്‍ എലീസാഫാന്‍."},{"number":26,"verse":"യിസ്സാഖാര്‍ഗോത്രത്തിനുള്ള പ്രഭു അസ്സാന്‍റെ മകന്‍ പൽത്തീയേൽ."},{"number":27,"verse":"ആശേര്‍ഗോത്രത്തിനുള്ള പ്രഭു ശെലോമിയുടെ പുത്രന്‍ അഹീഹൂദ്."},{"number":28,"verse":"നഫ്താലിഗോത്രത്തിനുള്ള പ്രഭു അമ്മീഹൂദിന്‍റെ മകന്‍ പെദഹേൽ."},{"number":29,"verse":"യിസ്രായേൽമക്കള്‍ക്ക് കനാന്‍ദേശത്ത് അവകാശം വിഭാഗിച്ചുകൊടുക്കേണ്ടതിനു യഹോവ നിയമിച്ചവര്‍ ഇവര്‍തന്നെ."}]}
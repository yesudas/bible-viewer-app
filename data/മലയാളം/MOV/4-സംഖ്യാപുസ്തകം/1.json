{"bibleAbbr":"MOV","bookName":"സംഖ്യാപുസ്തകം","bookEnglishName":"Numbers","chapterNumber":1,"verses":[{"number":1,"verse":"അവര്‍ മിസ്രയീംദേശത്തുനിന്നു പുറപ്പെട്ടതിന്‍റെ രണ്ടാം സംവത്സരം രണ്ടാം മാസം ഒന്നാം തീയതി യഹോവ സീനായിമരുഭൂമിയിൽ സമാഗമനകൂടാരത്തിൽവച്ച് മോശെയോട് അരുളിച്ചെയ്തത് എന്തെന്നാൽ:"},{"number":2,"verse":"നിങ്ങള്‍ യിസ്രായേൽമക്കളിൽ ഗോത്രംഗോത്രമായും കുടുംബംകുടുംബമായും സകല പുരുഷന്മാരെയും ആളാംപ്രതി പേര്‍വഴി ചാര്‍ത്തി സംഘത്തിന്‍റെ ആകത്തുക എടുക്കേണം."},{"number":3,"verse":"നീയും അഹരോനും യിസ്രായേലിൽ ഇരുപതു വയസ്സുമുതൽ മേലോട്ട്, യുദ്ധത്തിനു പുറപ്പെടുവാന്‍ പ്രാപ്തിയുള്ള എല്ലാവരെയും ഗണംഗണമായി എണ്ണേണം."},{"number":4,"verse":"ഓരോ ഗോത്രത്തിൽനിന്നു തന്‍റെ കുടുംബത്തിൽ തലവനായ ഒരുത്തന്‍ നിങ്ങളോടുകൂടെ ഉണ്ടായിരിക്കേണം."},{"number":5,"verse":"നിങ്ങളോടുകൂടെ നില്ക്കേണ്ടുന്ന പുരുഷന്മാരുടെ പേരാവിത്: രൂബേന്‍ഗോത്രത്തിൽ ശെദേയൂരിന്‍റെ മകന്‍ എലീസൂര്‍;"},{"number":6,"verse":"ശിമെയോന്‍ഗോത്രത്തിൽ സൂരീശദ്ദായിയുടെ മകന്‍ ശെലൂമീയേൽ;"},{"number":7,"verse":"യെഹൂദാഗോത്രത്തിൽ അമ്മീനാദാബിന്‍റെ മകന്‍ നഹശോന്‍;"},{"number":8,"verse":"യിസ്സാഖാര്‍ഗോത്രത്തിൽ സൂവാരിന്‍റെ മകന്‍ നെഥനയേൽ;"},{"number":9,"verse":"സെബൂലൂന്‍ഗോത്രത്തിൽ ഹോലോന്‍റെ മകന്‍ എലീയാബ്;"},{"number":10,"verse":"യോസേഫിന്‍റെ മക്കളിൽ എഫ്രയീംഗോത്രത്തിൽ അമ്മീഹൂദിന്‍റെ മകന്‍ എലീശാമാ; മനശ്ശെഗോത്രത്തിൽ പെദാസൂരിന്‍റെ മകന്‍ ഗമലീയേൽ;"},{"number":11,"verse":"ബെന്യാമീന്‍ഗോത്രത്തിൽ ഗിദെയോനിയുടെ മകന്‍ അബീദാന്‍;"},{"number":12,"verse":"ദാന്‍ഗോത്രത്തിൽ അമ്മീശദ്ദായിയുടെ മകന്‍ അഹീയേസെര്‍;"},{"number":13,"verse":"ആശേര്‍ഗോത്രത്തിൽ ഒക്രാന്‍റെ മകന്‍ പഗീയേൽ;"},{"number":14,"verse":"ഗാദ്ഗോത്രത്തിൽ ദെയൂവേലിന്‍റെ മകന്‍ എലീയാസാഫ്;"},{"number":15,"verse":"നഫ്താലിഗോത്രത്തിൽ ഏനാന്‍റെ മകന്‍ അഹീര."},{"number":16,"verse":"ഇവര്‍ സംഘത്തിൽനിന്നു വിളിക്കപ്പെട്ടവരും തങ്ങളുടെ പിതൃഗോത്രങ്ങളിൽ പ്രഭുക്കന്മാരും യിസ്രായേലിൽ സഹസ്രാധിപന്മാരും ആയിരുന്നു."},{"number":17,"verse":"കുറിക്കപ്പെട്ട ഈ പുരുഷന്മാരെ മോശെയും അഹരോനും കൂട്ടിക്കൊണ്ടുപോയി."},{"number":18,"verse":"രണ്ടാം മാസം ഒന്നാം തീയതി അവര്‍ സര്‍വസഭയെയും വിളിച്ചുകൂട്ടി; അവര്‍ ഗോത്രംഗോത്രമായും കുടുംബംകുടുംബമായും ആളാംപ്രതി ഇരുപതു വയസ്സുമുതൽ മേലോട്ടു പേരുപേരായി താന്താങ്ങളുടെ വംശവിവരം അറിയിച്ചു."},{"number":19,"verse":"യഹോവ മോശെയോടു കല്പിച്ചതുപോലെ അവന്‍ സീനായിമരുഭൂമിയിൽവച്ച് അവരുടെ എണ്ണമെടുത്തു."},{"number":20,"verse":"യിസ്രായേലിന്‍റെ മൂത്തമകനായ രൂബേന്‍റെ മക്കളുടെ സന്തതികള്‍ കുലംകുലമായും കുടുംബംകുടുംബമായും ആളാംപ്രതി ഇരുപതു വയസ്സുമുതൽ മേലോട്ട്, യുദ്ധത്തിനു പ്രാപ്തിയുള്ള സകല പുരുഷന്മാരും പേരുപേരായി"},{"number":21,"verse":"രൂബേന്‍ഗോത്രത്തിൽ എണ്ണപ്പെട്ടവര്‍ നാല്പത്താറായിരത്തഞ്ഞൂറു പേര്‍."},{"number":22,"verse":"ശിമെയോന്‍റെ മക്കളുടെ സന്തതികളിൽ കുലംകുലമായും കുടുംബംകുടുംബമായും ആളാംപ്രതി ഇരുപതു വയസ്സുമുതൽ മേലോട്ടു യുദ്ധത്തിനു പ്രാപ്തിയുള്ള സകല പുരുഷന്മാരും പേരുപേരായി"},{"number":23,"verse":"ശിമെയോന്‍ഗോത്രത്തിൽ എണ്ണപ്പെട്ടവര്‍ അമ്പത്തൊമ്പതിനായിരത്തിമുന്നൂറു പേര്‍."},{"number":24,"verse":"ഗാദിന്‍റെ മക്കളുടെ സന്തതികളിൽ കുലംകുലമായും കുടുംബംകുടുംബമായും ഇരുപതു വയസ്സുമുതൽ മേലോട്ടു യുദ്ധത്തിനു പ്രാപ്തിയുള്ള സകല പുരുഷന്മാരും പേരുപേരായി"},{"number":25,"verse":"ഗാദ്ഗോത്രത്തിൽ എണ്ണപ്പെട്ടവര്‍ നാല്പത്തയ്യായിരത്തറുനൂറ്റമ്പത് പേര്‍."},{"number":26,"verse":"യെഹൂദായുടെ മക്കളുടെ സന്തതികളിൽ കുലംകുലമായും കുടുംബംകുടുംബമായും ഇരുപതു വയസ്സുമുതൽ മേലോട്ടു യുദ്ധത്തിനു പ്രാപ്തിയുള്ള സകല പുരുഷന്മാരും പേരുപേരായി"},{"number":27,"verse":"യെഹൂദാഗോത്രത്തിൽ എണ്ണപ്പെട്ടവര്‍ എഴുപത്തിനാലായിരത്തറുനൂറ് പേര്‍."},{"number":28,"verse":"യിസ്സാഖാരിന്‍റെ മക്കളുടെ സന്തതികളിൽ കുലംകുലമായും കുടുംബംകുടുംബമായും ഇരുപതു വയസ്സുമുതൽ മേലോട്ടു യുദ്ധത്തിനു പ്രാപ്തിയുള്ള സകല പുരുഷന്മാരും പേരുപേരായി"},{"number":29,"verse":"യിസ്സാഖാര്‍ഗോത്രത്തിൽ എണ്ണപ്പെട്ടവര്‍ അമ്പത്തിനാലായിരത്തിനാനൂറു പേര്‍."},{"number":30,"verse":"സെബൂലൂന്‍റെ മക്കളുടെ സന്തതികളിൽ കുലംകുലമായും കുടുംബംകുടുംബമായും ഇരുപതു വയസ്സുമുതൽ മേലോട്ടു യുദ്ധത്തിനു പ്രാപ്തിയുള്ള സകല പുരുഷന്മാരും പേരുപേരായി"},{"number":31,"verse":"സെബൂലൂന്‍ഗോത്രത്തിൽ എണ്ണപ്പെട്ടവര്‍ അമ്പത്തേഴായിരത്തിനാനൂറു പേര്‍."},{"number":32,"verse":"യോസേഫിന്‍റെ മക്കളിൽ എഫ്രയീമിന്‍റെ മക്കളുടെ സന്തതികളിൽ കുലംകുലമായും കുടുംബംകുടുംബമായും ഇരുപതു വയസ്സുമുതൽ മേലോട്ടു യുദ്ധത്തിനു പ്രാപ്തിയുള്ള സകല പുരുഷന്മാരും പേരുപേരായി"},{"number":33,"verse":"എഫ്രയീംഗോത്രത്തിൽ എണ്ണപ്പെട്ടവര്‍ നാല്പതിനായിരത്തഞ്ഞൂറു പേര്‍."},{"number":34,"verse":"മനശ്ശെയുടെ മക്കളുടെ സന്തതികളിൽ കുലംകുലമായും കുടുംബംകുടുംബമായും ഇരുപതു വയസ്സുമുതൽ മേലോട്ടു യുദ്ധത്തിനു പ്രാപ്തിയുള്ള സകല പുരുഷന്മാരും പേരുപേരായി"},{"number":35,"verse":"മനശ്ശെഗോത്രത്തിൽ എണ്ണപ്പെട്ടവര്‍ മുപ്പത്തീരായിരത്തി ഇരുനൂറു പേര്‍."},{"number":36,"verse":"ബെന്യാമീന്‍റെ മക്കളുടെ സന്തതികളിൽ കുലംകുലമായും കുടുംബംകുടുംബമായും ഇരുപതു വയസ്സുമുതൽ മേലോട്ടു യുദ്ധത്തിനു പ്രാപ്തിയുള്ള സകല പുരുഷന്മാരും പേരുപേരായി"},{"number":37,"verse":"ബെന്യാമീന്‍ഗോത്രത്തിൽ എണ്ണപ്പെട്ടവര്‍ മുപ്പത്തയ്യായിരത്തിനാനൂറു പേര്‍."},{"number":38,"verse":"ദാന്‍റെ മക്കളുടെ സന്തതികളിൽ കുലം കുലമായും കുടുംബംകുടുംബമായും ഇരുപതു വയസ്സുമുതൽ മേലോട്ടു യുദ്ധത്തിനു പ്രാപ്തിയുള്ള സകല പുരുഷന്മാരും പേരുപേരായി"},{"number":39,"verse":"ദാന്‍ഗോത്രത്തിൽ എണ്ണപ്പെട്ടവര്‍ അറുപത്തീരായിരത്തെഴുനൂറു പേര്‍."},{"number":40,"verse":"ആശേരിന്‍റെ മക്കളുടെ സന്തതികളിൽ കുലംകുലമായും കുടുംബംകുടുംബമായും ഇരുപതു വയസ്സുമുതൽ മേലോട്ടു യുദ്ധത്തിനു പ്രാപ്തിയുള്ള സകല പുരുഷന്മാരും പേരുപേരായി"},{"number":41,"verse":"ആശേര്‍ഗോത്രത്തിൽ എണ്ണപ്പെട്ടവര്‍ നാല്പത്തോരായിരത്തഞ്ഞൂറു പേര്‍."},{"number":42,"verse":"നഫ്താലിയുടെ മക്കളുടെ സന്തതികളിൽ കുലംകുലമായും കുടുംബംകുടുംബമായും ഇരുപതു വയസ്സുമുതൽ മേലോട്ടു യുദ്ധത്തിനു പ്രാപ്തിയുള്ള സകല പുരുഷന്മാരും പേരുപേരായി"},{"number":43,"verse":"നഫ്താലിഗോത്രത്തിൽ എണ്ണപ്പെട്ടവര്‍ അമ്പത്തിമൂവായിരത്തിനാനൂറു പേര്‍."},{"number":44,"verse":"മോശെയും അഹരോനും ഗോത്രത്തിന് ഒരുവന്‍ വീതം യിസ്രായേൽപ്രഭുക്കന്മാരായ പന്ത്രണ്ടു പുരുഷന്മാരുംകൂടി എണ്ണമെടുത്തവര്‍ ഇവര്‍ തന്നെ."},{"number":45,"verse":"യിസ്രായേൽമക്കളിൽ ഗോത്രംഗോത്രമായി ഇരുപതു വയസ്സുമുതൽ മേലോട്ടു യുദ്ധത്തിനു പ്രാപ്തിയുള്ള സകല പുരുഷന്മാരുമായി"},{"number":46,"verse":"എണ്ണപ്പെട്ടവര്‍ ആകെ ആറുലക്ഷത്തിമൂവായിരത്തഞ്ഞൂറ്റമ്പതു പേര്‍ ആയിരുന്നു."},{"number":47,"verse":"ഇവരുടെ കൂട്ടത്തിൽ ലേവ്യരെ പിതൃഗോത്രമായി എണ്ണിയില്ല."},{"number":48,"verse":"ലേവിഗോത്രത്തെ മാത്രം എണ്ണരുത്;"},{"number":49,"verse":"യിസ്രായേൽമക്കളുടെ ഇടയിൽ അവരുടെ സംഖ്യ എടുക്കയും അരുത് എന്ന് യഹോവ മോശെയോടു കല്പിച്ചിരുന്നു."},{"number":50,"verse":"ലേവ്യരെ സാക്ഷ്യനിവാസത്തിനും അതിന്‍റെ ഉപകരണങ്ങള്‍ക്കും വസ്തുക്കള്‍ക്കുമൊക്കെ വിചാരകന്മാരായി നിയമിക്കേണം; അവര്‍ തിരുനിവാസവും അതിന്‍റെ ഉപകരണങ്ങളൊക്കെയും വഹിക്കേണം; അവര്‍ അതിനു ശുശ്രൂഷ ചെയ്കയും തിരുനിവാസത്തിന്‍റെ ചുറ്റും പാളയമടിച്ചു പാര്‍ക്കയും വേണം."},{"number":51,"verse":"തിരുനിവാസം പുറപ്പെടുമ്പോള്‍ ലേവ്യര്‍ അത് അഴിച്ചെടുക്കേണം; തിരുനിവാസം അടിക്കുമ്പോള്‍ ലേവ്യര്‍ അതു നിവിര്‍ത്തേണം; ഒരന്യന്‍ അടുത്തുവന്നാൽ മരണശിക്ഷ അനുഭവിക്കേണം."},{"number":52,"verse":"യിസ്രായേൽമക്കള്‍ ഗണംഗണമായി ഓരോരുത്തന്‍ താന്താന്‍റെ പാളയത്തിലും ഓരോരുത്തന്‍ താന്താന്‍റെ കൊടിക്കരികെയും ഇങ്ങനെ കൂടാരം അടിക്കേണം."},{"number":53,"verse":"എന്നാൽ യിസ്രായേൽമക്കളുടെ സംഘത്തിന്മേൽ ക്രോധം ഉണ്ടാകാതിരിക്കേണ്ടതിനു ലേവ്യര്‍ സാക്ഷ്യനിവാസത്തിനു ചുറ്റും പാളയമിറങ്ങേണം; ലേവ്യര്‍ സാക്ഷ്യനിവാസത്തിന്‍റെ കാര്യം നോക്കേണം"},{"number":54,"verse":"എന്ന് യഹോവ മോശെയോടു കല്പിച്ചതുപോലെ എല്ലാം യിസ്രായേൽമക്കള്‍ ചെയ്തു; അതുപോലെതന്നെ അവര്‍ ചെയ്തു."}]}
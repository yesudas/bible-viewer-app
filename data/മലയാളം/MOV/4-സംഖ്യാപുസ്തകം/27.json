{"bibleAbbr":"MOV","bookName":"സംഖ്യാപുസ്തകം","bookEnglishName":"Numbers","chapterNumber":27,"verses":[{"number":1,"verse":"അനന്തരം യോസേഫിന്‍റെ മകനായ മനശ്ശെയുടെ കുടുംബങ്ങളിൽ മനശ്ശെയുടെ മകനായ മാഖീരിന്‍റെ മകനായ ഗിലെയാദിന്‍റെ മകനായ ഹേഫെരിന്‍റെ മകനായ സെലോഫഹാദിന്‍റെ പുത്രിമാര്‍ അടുത്തുവന്നു. അവന്‍റെ പുത്രിമാര്‍ മഹ്ലാ, നോവാ, ഹൊഗ്ലാ, മിൽക്കാ, തിര്‍സ്സാ എന്നിവരായിരുന്നു."},{"number":2,"verse":"അവര്‍ സമാഗമനകൂടാരത്തിന്‍റെ വാതിൽക്കൽ മോശെയുടെയും എലെയാസാര്‍ പുരോഹിതന്‍റെയും പ്രഭുക്കന്മാരുടെയും സര്‍വസഭയുടെയും മുമ്പാകെ നിന്നു പറഞ്ഞത് എന്തെന്നാൽ:"},{"number":3,"verse":"ഞങ്ങളുടെ അപ്പന്‍ മരുഭൂമിയിൽവച്ചു മരിച്ചുപോയി; എന്നാൽ അവന്‍ യഹോവയ്ക്കു വിരോധമായി കോരഹിനോടു കൂടിയവരുടെ കൂട്ടത്തിൽ ചേര്‍ന്നിരുന്നില്ല; അവന്‍ സ്വന്തപാപത്താൽ അത്രേ മരിച്ചത്; അവനു പുത്രന്മാര്‍ ഉണ്ടായിരുന്നതുമില്ല."},{"number":4,"verse":"ഞങ്ങളുടെ അപ്പനു മകന്‍ ഇല്ലായ്കകൊണ്ട് അവന്‍റെ പേര്‍ കുടുംബത്തിൽനിന്ന് ഇല്ലാതെയാകുന്നത് എന്ത്? അപ്പന്‍റെ സഹോദരന്മാരുടെ ഇടയിൽ ഞങ്ങള്‍ക്ക് ഒരു അവകാശം തരേണം."},{"number":5,"verse":"മോശെ അവരുടെ കാര്യം യഹോവയുടെ മുമ്പാകെ വച്ചു."},{"number":6,"verse":"യഹോവ മോശെയോട് അരുളിച്ചെയ്തത്:"},{"number":7,"verse":"സെലോഫഹാദിന്‍റെ പുത്രിമാര്‍ പറയുന്നതു ശരിതന്നെ; അവരുടെ അപ്പന്‍റെ സഹോദരന്മാരുടെ ഇടയിൽ അവര്‍ക്ക് ഒരു അവകാശം കൊടുക്കേണം; അവരുടെ അപ്പന്‍റെ അവകാശം അവര്‍ക്കു കൊടുക്കേണം."},{"number":8,"verse":"നീ യിസ്രായേൽമക്കളോടു പറയേണ്ടത് എന്തെന്നാൽ: ഒരുത്തന്‍ മകനില്ലാതെ മരിച്ചാൽ അവന്‍റെ അവകാശം അവന്‍റെ മകള്‍ക്കു കൊടുക്കേണം."},{"number":9,"verse":"അവനു മകള്‍ ഇല്ലാതിരുന്നാൽ അവന്‍റെ അവകാശം അവന്‍റെ സഹോദരന്മാര്‍ക്കു കൊടുക്കേണം."},{"number":10,"verse":"അവനു സഹോദരന്മാര്‍ ഇല്ലാതിരുന്നാൽ അവന്‍റെ അവകാശം അവന്‍റെ അപ്പന്‍റെ സഹോദരന്മാര്‍ക്കു കൊടുക്കേണം."},{"number":11,"verse":"അവന്‍റെ അപ്പനു സഹോദരന്മാര്‍ ഇല്ലാതിരുന്നാൽ നിങ്ങള്‍ അവന്‍റെ കുടുംബത്തിൽ അവന്‍റെ അടുത്ത ചാര്‍ച്ചക്കാരന് അവന്‍റെ അവകാശം കൊടുക്കേണം; അവന്‍ അതു കൈവശമാക്കേണം; ഇതു യഹോവ മോശെയോടു കല്പിച്ചതുപോലെ യിസ്രായേൽമക്കള്‍ക്കു ന്യായപ്രമാണം ആയിരിക്കേണം."},{"number":12,"verse":"അനന്തരം യഹോവ മോശെയോടു കല്പിച്ചത്: ഈ അബാരീംമലയിൽ കയറി ഞാന്‍ യിസ്രായേൽമക്കള്‍ക്കു കൊടുത്തിരിക്കുന്ന ദേശം നോക്കുക."},{"number":13,"verse":"അതു കണ്ടശേഷം നിന്‍റെ സഹോദരനായ അഹരോനെപ്പോലെ നീയും നിന്‍റെ ജനത്തോടു ചേരും."},{"number":14,"verse":"സഭയുടെ കലഹത്തിങ്കൽ നിങ്ങള്‍ സീന്‍മരുഭൂമിയിൽവച്ച് അവര്‍ കാണ്‍കെ വെള്ളത്തിന്‍റെ കാര്യത്തിൽ എന്നെ ശുദ്ധീകരിക്കാതെ എന്‍റെ കല്പനയെ മറുത്തതുകൊണ്ടു തന്നെ. സീന്‍മരുഭൂമിയിൽ കാദേശിലെ കലഹജലം അതുതന്നെ."},{"number":15,"verse":"അപ്പോള്‍ മോശെ യഹോവയോട്:"},{"number":16,"verse":"യഹോവയുടെ സഭ ഇടയനില്ലാത്ത ആടുകളെപ്പോലെ ആകാതിരിപ്പാന്‍ തക്കവണ്ണം അവര്‍ക്കു മുമ്പായി പോകുവാനും അവര്‍ക്കു മുമ്പായി വരുവാനും അവരെ പുറത്തു കൊണ്ടുപോകുവാനും അകത്തു കൊണ്ടുവരുവാനും"},{"number":17,"verse":"സകല ജഡത്തിന്‍റെയും ആത്മാക്കളുടെ ദൈവമായ യഹോവ സഭയുടെമേൽ ഒരാളെ നിയമിക്കുമാറാകട്ടെ എന്നു പറഞ്ഞു."},{"number":18,"verse":"യഹോവ മോശെയോടു കല്പിച്ചത്: എന്‍റെ ആത്മാവുള്ള പുരുഷനായി നൂന്‍റെ മകനായ യോശുവയെ വിളിച്ച് അവന്‍റെമേൽ കൈവച്ച്"},{"number":19,"verse":"അവനെ പുരോഹിതനായ എലെയാസാരിന്‍റെയും സര്‍വസഭയുടെയും മുമ്പാകെ നിര്‍ത്തി അവര്‍ കാണ്‍കെ അവന് ആജ്ഞ കൊടുക്ക."},{"number":20,"verse":"യിസ്രായേൽമക്കളുടെ സഭയെല്ലാം അനുസരിക്കേണ്ടതിന് നിന്‍റെ മഹിമയിൽ ഒരംശം അവന്‍റെമേൽ വയ്ക്കേണം."},{"number":21,"verse":"അവന്‍ പുരോഹിതനായ എലെയാസാരിന്‍റെ മുമ്പാകെ നില്ക്കേണം; അവന്‍ അവനുവേണ്ടി യഹോവയുടെ സന്നിധിയിൽ ഊരീം മുഖാന്തരം അരുളപ്പാടു ചോദിക്കേണം; അവനും യിസ്രായേൽമക്കളുടെ സര്‍വസഭയും അവന്‍റെ വാക്കുപ്രകാരം പോകയും അവന്‍റെ വാക്കുപ്രകാരം വരികയും വേണം."},{"number":22,"verse":"യഹോവ തന്നോടു കല്പിച്ചതുപോലെ മോശെ ചെയ്തു; അവന്‍ യോശുവയെ വിളിച്ചു പുരോഹിതനായ എലെയാസാരിന്‍റെയും സര്‍വസഭയുടെയും മുമ്പാകെ നിര്‍ത്തി."},{"number":23,"verse":"അവന്‍റെമേൽ കൈവച്ചു യഹോവ മോശെ മുഖാന്തരം കല്പിച്ചതുപോലെ അവന് ആജ്ഞ കൊടുത്തു."}]}
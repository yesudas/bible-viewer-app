{"bibleAbbr":"MOV","bookName":"സംഖ്യാപുസ്തകം","bookEnglishName":"Numbers","chapterNumber":20,"verses":[{"number":1,"verse":"അനന്തരം യിസ്രായേൽമക്കളുടെ സര്‍വസഭയും ഒന്നാം മാസം സീന്‍മരുഭൂമിയിൽ എത്തി, ജനം കാദേശിൽ പാര്‍ത്തു; അവിടെവച്ചു മിര്യാം മരിച്ചു; അവിടെ അവളെ അടക്കം ചെയ്തു."},{"number":2,"verse":"ജനത്തിനു കുടിപ്പാന്‍ വെള്ളം ഉണ്ടായിരുന്നില്ല; അപ്പോള്‍ അവര്‍ മോശെക്കും അഹരോനും വിരോധമായി കൂട്ടം കൂടി."},{"number":3,"verse":"ജനം മോശെയോട് കലഹിച്ചു: ഞങ്ങളുടെ സഹോദരന്മാര്‍ യഹോവയുടെ സന്നിധിയിൽ മരിച്ചപ്പോള്‍ ഞങ്ങളും മരിച്ചുപോയിരുന്നു എങ്കിൽ കൊള്ളായിരുന്നു."},{"number":4,"verse":"ഞങ്ങളും ഞങ്ങളുടെ മൃഗങ്ങളും ഇവിടെ കിടന്നു ചാകേണ്ടതിനു നിങ്ങള്‍ യഹോവയുടെ സഭയെ ഈ മരുഭൂമിയിൽ കൊണ്ടുവന്നത് എന്ത്?"},{"number":5,"verse":"ഈ വല്ലാത്ത സ്ഥലത്തു ഞങ്ങളെ കൊണ്ടുവരുവാന്‍ നിങ്ങള്‍ മിസ്രയീമിൽനിന്നു ഞങ്ങളെ പുറപ്പെടുവിച്ചത് എന്തിന്? ഇവിടെ വിത്തും അത്തിപ്പഴവും മുന്തിരിപ്പഴവും മാതളപ്പഴവും ഇല്ല; കുടിപ്പാന്‍ വെള്ളവുമില്ല എന്നു പറഞ്ഞു."},{"number":6,"verse":"എന്നാറെ മോശെയും അഹരോനും സഭയുടെ മുമ്പിൽനിന്നു സമാഗമനകൂടാരത്തിന്‍റെ വാതിൽക്കൽ ചെന്നു കവിണ്ണുവീണു; യഹോവയുടെ തേജസ്സ് അവര്‍ക്കു പ്രത്യക്ഷമായി."},{"number":7,"verse":"യഹോവ മോശെയോട്: നിന്‍റെ വടി എടുത്തു നീയും സഹോദരനായ അഹരോനും സഭയെ വിളിച്ചുകൂട്ടി അവര്‍ കാണ്‍കെ പാറയോടു കല്പിക്ക."},{"number":8,"verse":"എന്നാൽ അതു വെള്ളം തരും; പാറയിൽനിന്ന് അവര്‍ക്കു വെള്ളം പുറപ്പെടുവിച്ചു ജനത്തിനും അവരുടെ കന്നുകാലികള്‍ക്കും കുടിപ്പാന്‍ കൊടുക്കേണം എന്ന് അരുളിച്ചെയ്തു."},{"number":9,"verse":"തന്നോടു കല്പിച്ചതുപോലെ മോശെ യഹോവയുടെ സന്നിധിയിൽനിന്നു വടി എടുത്തു."},{"number":10,"verse":"മോശെയും അഹരോനും പാറയുടെ അടുക്കൽ സഭയെ വിളിച്ചുകൂട്ടി അവരോട്: മത്സരികളേ, കേള്‍പ്പിന്‍; ഈ പാറയിൽനിന്നു ഞങ്ങള്‍ നിങ്ങള്‍ക്കുവേണ്ടി വെള്ളം പുറപ്പെടുവിക്കുമോ എന്നു പറഞ്ഞു."},{"number":11,"verse":"മോശെ കൈ ഉയര്‍ത്തി വടികൊണ്ടു പാറയെ രണ്ടു പ്രാവശ്യം അടിച്ചു; വളരെ വെള്ളം പുറപ്പെട്ടു; ജനവും അവരുടെ കന്നുകാലികളും കുടിച്ചു."},{"number":12,"verse":"പിന്നെ യഹോവ മോശെയോടും അഹരോനോടും: നിങ്ങള്‍ യിസ്രായേൽമക്കള്‍ കാണ്‍കെ എന്നെ ശുദ്ധീകരിപ്പാന്‍ തക്കവണ്ണം എന്നെ വിശ്വസിക്കാതിരുന്നതുകൊണ്ടു നിങ്ങള്‍ ഈ സഭയെ ഞാന്‍ അവര്‍ക്കു കൊടുത്തിരിക്കുന്ന ദേശത്തേക്കു കൊണ്ടുപോകയില്ല എന്ന് അരുളിച്ചെയ്തു."},{"number":13,"verse":"ഇതു യിസ്രായേൽ മക്കള്‍ യഹോവയോടു കലഹിച്ചതും അവര്‍ അവരിൽ ശുദ്ധീകരിക്കപ്പെട്ടതുമായ കലഹജലം."},{"number":14,"verse":"അനന്തരം മോശെ കാദേശിൽനിന്ന് എദോംരാജാവിന്‍റെ അടുക്കൽ ദൂതന്മാരെ അയച്ചു പറയിച്ചത്: നിന്‍റെ സഹോദരനായ യിസ്രായേൽ ഇപ്രകാരം പറയുന്നു:"},{"number":15,"verse":"ഞങ്ങള്‍ക്കുണ്ടായ കഷ്ടതയൊക്കെയും നീ അറിഞ്ഞിരിക്കുന്നുവല്ലോ; ഞങ്ങളുടെ പിതാക്കന്മാര്‍ മിസ്രയീമിൽ പോയി ഏറിയ കാലം പാര്‍ത്തു: മിസ്രയീമ്യര്‍ ഞങ്ങളെയും ഞങ്ങളുടെ പിതാക്കന്മാരെയും പീഡിപ്പിച്ചു."},{"number":16,"verse":"ഞങ്ങള്‍ യഹോവയോടു നിലവിളിച്ചപ്പോള്‍ അവന്‍ ഞങ്ങളുടെ നിലവിളി കേട്ട് ഒരു ദൂതനെ അയച്ചു ഞങ്ങളെ മിസ്രയീമിൽനിന്നു പുറപ്പെടുവിച്ചു; ഞങ്ങള്‍ നിന്‍റെ അതിരിങ്കലുള്ള പട്ടണമായ കാദേശിൽ എത്തിയിരിക്കുന്നു."},{"number":17,"verse":"ഞങ്ങള്‍ നിന്‍റെ ദേശത്തുകൂടി കടന്നുപോകുവാന്‍ അനുവദിക്കേണമേ. ഞങ്ങള്‍ വയലിലോ മുന്തിരിത്തോട്ടത്തിലോ കയറുകയില്ല; കിണറ്റിലെ വെള്ളം കുടിക്കയുമില്ല. ഞങ്ങള്‍ രാജപാതയിൽക്കൂടിതന്നെ നടക്കും; നിന്‍റെ അതിര്‍ കഴിയുംവരെ ഇടത്തോട്ടോ വലത്തോട്ടോ തിരികയുമില്ല."},{"number":18,"verse":"എദോം അവനോട്: നീ എന്‍റെ നാട്ടിൽക്കൂടി കടക്കരുത്: കടന്നാൽ ഞാന്‍ വാളുമായി നിന്‍റെ നേരേ പുറപ്പെടും എന്നു പറഞ്ഞു."},{"number":19,"verse":"അതിനു യിസ്രായേൽമക്കള്‍ അവനോട്: ഞങ്ങള്‍ പെരുവഴിയിൽക്കൂടി പൊയ്ക്കൊള്ളാം; ഞാനും എന്‍റെ കന്നുകാലിയും നിന്‍റെ വെള്ളം കുടിച്ചുപോയാൽ അതിന്‍റെ വില തരാം; കാൽനടയായി കടന്നുപോകേണമെന്നല്ലാതെ മറ്റൊന്നും എനിക്കു വേണ്ടാ എന്നു പറഞ്ഞു."},{"number":20,"verse":"അതിന് അവന്‍ നീ കടന്നുപോകരുത് എന്നു പറഞ്ഞു. എദോം ബഹുസൈന്യത്തോടും ബലമുള്ള കൈയോടുംകൂടെ അവന്‍റെ നേരേ പുറപ്പെട്ടു."},{"number":21,"verse":"ഇങ്ങനെ എദോം തന്‍റെ അതിരിൽക്കൂടി കടന്നുപോകുവാന്‍ യിസ്രായേലിനെ സമ്മതിച്ചില്ല. യിസ്രായേൽ അവനെ വിട്ട് ഒഴിഞ്ഞുപോയി."},{"number":22,"verse":"പിന്നെ യിസ്രായേൽമക്കളുടെ സര്‍വസഭയും കാദേശിൽനിന്നു യാത്ര പുറപ്പെട്ടു ഹോര്‍പര്‍വതത്തിൽ എത്തി."},{"number":23,"verse":"എദോംദേശത്തിന്‍റെ അതിരിങ്കലുള്ള ഹോര്‍പര്‍വതത്തിൽവച്ചു യഹോവ മോശെയോടും അഹരോനോടും അരുളിച്ചെയ്തത്:"},{"number":24,"verse":"അഹരോന്‍ തന്‍റെ ജനത്തോടു ചേരും; കലഹജലത്തിങ്കൽ നിങ്ങള്‍ എന്‍റെ കല്പന മറുത്തതുകൊണ്ട് ഞാന്‍ യിസ്രായേൽമക്കള്‍ക്കു കൊടുത്തിരിക്കുന്ന ദേശത്തേക്ക് അവന്‍ കടക്കയില്ല."},{"number":25,"verse":"അഹരോനെയും അവന്‍റെ മകനായ എലെയാസാരിനെയും കൂട്ടി അവരെ ഹോര്‍പര്‍വതത്തിൽ കൊണ്ടുചെന്ന്"},{"number":26,"verse":"അഹരോന്‍റെ വസ്ത്രം ഊരി അവന്‍റെ മകനായ എലെയാസാരിനെ ധരിപ്പിക്കേണം; അഹരോന്‍ അവിടെവച്ചു മരിച്ച് തന്‍റെ ജനത്തോടു ചേരും."},{"number":27,"verse":"യഹോവ കല്പിച്ചതുപോലെ മോശെ ചെയ്തു; സര്‍വസഭയും കാണ്‍കെ അവര്‍ ഹോര്‍പര്‍വതത്തിൽ കയറി."},{"number":28,"verse":"മോശെ അഹരോന്‍റെ വസ്ത്രം ഊരി അവന്‍റെ മകനായ എലെയാസാരിനെ ധരിപ്പിച്ചു; അഹരോന്‍ അവിടെ പര്‍വതത്തിന്‍റെ മുകളിൽവച്ചു മരിച്ചു; മോശെയും എലെയാസാരും പര്‍വതത്തിൽനിന്ന് ഇറങ്ങിവന്നു."},{"number":29,"verse":"അഹരോന്‍ മരിച്ചുപോയി എന്നു സഭയെല്ലാം അറിഞ്ഞപ്പോള്‍ യിസ്രായേൽഗൃഹമൊക്കെയും അഹരോനെക്കുറിച്ചു മുപ്പതു ദിവസം വിലാപിച്ചുകൊണ്ടിരുന്നു."}]}
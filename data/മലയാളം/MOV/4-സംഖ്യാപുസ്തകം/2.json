{"bibleAbbr":"MOV","bookName":"സംഖ്യാപുസ്തകം","bookEnglishName":"Numbers","chapterNumber":2,"verses":[{"number":1,"verse":"യഹോവ പിന്നെയും മോശെയോടും അഹരോനോടും അരുളിച്ചെയ്തത്:"},{"number":2,"verse":"യിസ്രായേൽമക്കളിൽ ഓരോരുത്തന്‍ താന്താന്‍റെ ഗോത്രത്തിന്‍റെ അടയാളത്തോടുകൂടിയ കൊടിക്കരികെ പാളയമിറങ്ങേണം; സമാഗമനകൂടാരത്തിനെതിരായി ചുറ്റും അവര്‍ പാളയമിറങ്ങേണം."},{"number":3,"verse":"യെഹൂദാപാളയത്തിന്‍റെ കൊടിക്കീഴുള്ളവര്‍ ഗണംഗണമായി കിഴക്കു സൂര്യോദയത്തിനു നേരേ പാളയമിറങ്ങേണം; യെഹൂദായുടെ മക്കള്‍ക്ക് അമ്മീനാദാബിന്‍റെ മകന്‍ നഹശോന്‍ പ്രഭു ആയിരിക്കേണം."},{"number":4,"verse":"അവന്‍റെ ഗണം ആകെ എഴുപത്തിനാലായിരത്തിഅറുനൂറു പേര്‍."},{"number":5,"verse":"അവന്‍റെ അരികെ യിസ്സാഖാര്‍ഗോത്രം പാളയമിറങ്ങേണം; യിസ്സാഖാരിന്‍റെ മക്കള്‍ക്കു സൂവാരിന്‍റെ മകന്‍ നെഥനയേൽ പ്രഭു ആയിരിക്കേണം."},{"number":6,"verse":"അവന്‍റെ ഗണം ആകെ അമ്പത്തിനാലായിരത്തിനാനൂറു പേര്‍."},{"number":7,"verse":"പിന്നെ സെബൂലൂന്‍ഗോത്രം; സെബൂലൂന്‍റെ മക്കള്‍ക്കു ഹേലോന്‍റെ മകന്‍ എലീയാബ് പ്രഭു ആയിരിക്കേണം."},{"number":8,"verse":"അവന്‍റെ ഗണം ആകെ അമ്പത്തേഴായിരത്തിനാനൂറു പേര്‍."},{"number":9,"verse":"യെഹൂദാപാളയത്തിലെ ഗണങ്ങളിൽ എണ്ണപ്പെട്ടവര്‍ ആകെ ലക്ഷത്തെണ്‍പത്താറായിരത്തിനാനൂറു പേര്‍. ഇവര്‍ ആദ്യം പുറപ്പെടേണം."},{"number":10,"verse":"രൂബേന്‍പാളയത്തിന്‍റെ കൊടിക്കീഴുള്ളവര്‍ ഗണംഗണമായി തെക്കുഭാഗത്തു പാളയമിറങ്ങേണം; രൂബേന്‍റെ മക്കള്‍ക്കു ശെദേയൂരിന്‍റെ മകന്‍ എലീസൂര്‍ പ്രഭു ആയിരിക്കേണം."},{"number":11,"verse":"അവന്‍റെ ഗണം ആകെ നാല്പത്താറായിരത്തഞ്ഞൂറു പേര്‍."},{"number":12,"verse":"അവന്‍റെ അരികെ ശിമെയോന്‍ഗോത്രം പാളയമിറങ്ങേണം; ശിമെയോന്‍റെ മക്കള്‍ക്കു സൂരീശദ്ദായിയുടെ മകന്‍ ശെലൂമീയേൽ പ്രഭു ആയിരിക്കേണം."},{"number":13,"verse":"അവന്‍റെ ഗണം ആകെ അമ്പത്തൊമ്പതിനായിരത്തിമുന്നൂറു പേര്‍."},{"number":14,"verse":"പിന്നെ ഗാദ്ഗോത്രം; ഗാദിന്‍റെ മക്കള്‍ക്കു രെയൂവേലിന്‍റെ മകന്‍ എലീയാസാഫ് പ്രഭു ആയിരിക്കേണം."},{"number":15,"verse":"അവന്‍റെ ഗണം ആകെ നാല്പത്തയ്യായിരത്തിഅറുനൂറ്റമ്പതു പേര്‍."},{"number":16,"verse":"രൂബേന്‍പാളയത്തിലെ ഗണങ്ങളിൽ എണ്ണപ്പെട്ടവര്‍ ആകെ ഒരു ലക്ഷത്തമ്പത്തോരായിരത്തി നാനൂറ്റമ്പതു പേര്‍. അവര്‍ രണ്ടാമതായി പുറപ്പെടേണം."},{"number":17,"verse":"പിന്നെ സമാഗമനകൂടാരം പാളയത്തിന്‍റെ നടുവിൽ ലേവ്യരുടെ പാളയവുമായി യാത്ര ചെയ്യേണം; അവര്‍ പാളയമിറങ്ങുന്നതുപോലെ തന്നെ താന്താങ്ങളുടെ കൊടിക്കരികെ യഥാക്രമം പുറപ്പെടേണം."},{"number":18,"verse":"എഫ്രയീംപാളയത്തിന്‍റെ കൊടിക്കീഴുള്ളവര്‍ ഗണംഗണമായി പടിഞ്ഞാറേ ഭാഗത്തു പാളയമിറങ്ങേണം; എഫ്രയീമിന്‍റെ മക്കള്‍ക്ക് അമ്മീഹൂദിന്‍റെ മകന്‍ എലീശാമാ പ്രഭു ആയിരിക്കേണം."},{"number":19,"verse":"അവന്‍റെ ഗണം ആകെ നാല്പതിനായിരത്തഞ്ഞൂറു പേര്‍."},{"number":20,"verse":"അവന്‍റെ അരികെ മനശ്ശെഗോത്രം പാളയമിറങ്ങേണം; മനശ്ശെയുടെ മക്കള്‍ക്കു പെദാസൂരിന്‍റെ മകന്‍ ഗമലീയേൽ പ്രഭു ആയിരിക്കേണം."},{"number":21,"verse":"അവന്‍റെ ഗണം ആകെ മുപ്പത്തീരായിരത്തി ഇരുനൂറു പേര്‍."},{"number":22,"verse":"പിന്നെ ബെന്യാമീന്‍ഗോത്രം പാളയമിറങ്ങേണം; ബെന്യാമീന്‍റെ മക്കള്‍ക്കു ഗിദെയോനിയുടെ മകന്‍ അബീദാന്‍ പ്രഭു ആയിരിക്കേണം."},{"number":23,"verse":"അവന്‍റെ ഗണം ആകെ മുപ്പത്തയ്യായിരത്തിനാനൂറു പേര്‍."},{"number":24,"verse":"എഫ്രയീംപാളയത്തിലെ ഗണങ്ങളിൽ എണ്ണപ്പെട്ടവര്‍ ആകെ ഒരു ലക്ഷത്തെണ്ണായിരത്തൊരുനൂറു പേര്‍. അവര്‍ മൂന്നാമതായി പുറപ്പെടേണം."},{"number":25,"verse":"ദാന്‍പാളയത്തിന്‍റെ കൊടിക്കീഴുള്ളവര്‍ ഗണംഗണമായി വടക്കേഭാഗത്തു പാളയമിറങ്ങേണം; ദാന്‍റെ മക്കള്‍ക്ക് അമ്മീശദ്ദായിയുടെ മകന്‍ അഹീയേസര്‍ പ്രഭു ആയിരിക്കേണം."},{"number":26,"verse":"അവന്‍റെ ഗണം ആകെ അറുപത്തീരായിരത്തി എഴുനൂറു പേര്‍."},{"number":27,"verse":"അവന്‍റെ അരികെ ആശേര്‍ഗോത്രം പാളയമിറങ്ങേണം; ആശേരിന്‍റെ മക്കള്‍ക്ക് ഒക്രാന്‍റെ മകന്‍ പഗീയേൽ പ്രഭു ആയിരിക്കേണം."},{"number":28,"verse":"അവന്‍റെ ഗണം ആകെ നാല്പത്തോരായിരത്തഞ്ഞൂറു പേര്‍."},{"number":29,"verse":"പിന്നെ നഫ്താലിഗോത്രം പാളയമിറങ്ങേണം; നഫ്താലിയുടെ മക്കള്‍ക്ക് ഏനാന്‍റെ മകന്‍ അഹീര പ്രഭു ആയിരിക്കേണം."},{"number":30,"verse":"അവന്‍റെ ഗണം ആകെ അമ്പത്തിമൂവായിരത്തിനാനൂറു പേര്‍."},{"number":31,"verse":"ദാന്‍പാളയത്തിലെ ഗണങ്ങളിൽ എണ്ണപ്പെട്ടവര്‍ ആകെ ഒരു ലക്ഷത്തമ്പത്തേഴായിരത്തി അറുനൂറു പേര്‍. അവര്‍ തങ്ങളുടെ കൊടികളോടുകൂടെ ഒടുവിൽ പുറപ്പെടേണം."},{"number":32,"verse":"യിസ്രായേൽമക്കളിൽ ഗോത്രംഗോത്രമായി എണ്ണപ്പെട്ടവര്‍ ഇവര്‍ തന്നെ. പാളയങ്ങളിൽ ഗണംഗണമായി എണ്ണപ്പെട്ടവര്‍ ആകെ ആറുലക്ഷത്തി മൂവായിരത്തഞ്ഞൂറ്റമ്പതു പേര്‍ ആയിരുന്നു."},{"number":33,"verse":"എന്നാൽ യഹോവ മോശെയോട് കല്പിച്ചതുപോലെ യിസ്രായേൽമക്കളുടെ കൂട്ടത്തിൽ ലേവ്യരെ എണ്ണിയില്ല."},{"number":34,"verse":"യഹോവ മോശെയോട് കല്പിച്ചതുപോലെയൊക്കെയും യിസ്രായേൽമക്കള്‍ ചെയ്തു; അങ്ങനെതന്നെ അവര്‍ താന്താങ്ങളുടെ കൊടിക്കരികെ പാളയമിറങ്ങി; അങ്ങനെതന്നെ അവര്‍ കുടുംബംകുടുംബമായും കുലംകുലമായും പുറപ്പെട്ടു."}]}
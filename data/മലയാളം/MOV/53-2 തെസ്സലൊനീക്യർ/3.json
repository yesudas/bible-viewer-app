{"bibleAbbr":"MOV","bookName":"2 തെസ്സലൊനീക്യർ","bookEnglishName":"2 Thessalonians","chapterNumber":3,"verses":[{"number":1,"verse":"ഒടുവില്‍ സഹോദരന്മാരേ, കര്‍ത്താവിന്‍റെ വചനം നിങ്ങളുടെ അടുക്കല്‍ എത്തിയതുപോലെ വേഗം വ്യാപിച്ചു മഹത്ത്വപ്പെടുവാനും"},{"number":2,"verse":"വല്ലാത്തവരും ദുഷ്ടന്മാരുമായ മനുഷ്യരുടെ കൈയില്‍നിന്നു ഞങ്ങള്‍ വിടുവിക്കപ്പെടുവാനും ഞങ്ങള്‍ക്കുവേണ്ടി പ്രാര്‍ഥിപ്പിന്‍; വിശ്വാസം എല്ലാവര്‍ക്കും ഇല്ലല്ലോ."},{"number":3,"verse":"കര്‍ത്താവോ വിശ്വസ്തന്‍; അവന്‍ നിങ്ങളെ ഉറപ്പിച്ച് ദുഷ്ടന്‍റെ കൈയില്‍ അകപ്പെടാതവണ്ണം കാത്തുകൊള്ളും."},{"number":4,"verse":"ഞങ്ങള്‍ ആജ്ഞാപിക്കുന്നത് നിങ്ങള്‍ ചെയ്യുന്നു എന്നും മേലാലും ചെയ്യും എന്നും ഞങ്ങള്‍ നിങ്ങളെക്കുറിച്ചു കര്‍ത്താവില്‍ ഉറച്ചിരിക്കുന്നു."},{"number":5,"verse":"കര്‍ത്താവ് താന്‍ നിങ്ങളുടെ ഹൃദയങ്ങളെ ദൈവത്തിന്‍റെ സ്നേഹത്തിലേക്കും ക്രിസ്തുവിന്‍റെ സഹിഷ്ണുതയിലേക്കും തിരിക്കുമാറാകട്ടെ."},{"number":6,"verse":"സഹോദരന്മാരേ, ഞങ്ങളോടു പ്രാപിച്ച പ്രമാണം വിട്ടു ക്രമംകെട്ടു നടക്കുന്ന ഏതു സഹോദരനോടും അകന്നുകൊള്ളേണം എന്ന് നമ്മുടെ കര്‍ത്താവായ യേശുക്രിസ്തുവിന്‍റെ നാമത്തില്‍ ഞങ്ങള്‍ നിങ്ങളോട് ആജ്ഞാപിക്കുന്നു."},{"number":7,"verse":"ഞങ്ങളെ അനുകരിക്കേണ്ടത് എങ്ങനെ എന്ന് നിങ്ങള്‍തന്നെ അറിയുന്നുവല്ലോ. ഞങ്ങള്‍ നിങ്ങളുടെ ഇടയില്‍ ക്രമംകെട്ടു നടന്നിട്ടില്ല,"},{"number":8,"verse":"ആരുടെയും ആഹാരം വെറുതെ അനുഭവിച്ചിട്ടുമില്ല; നിങ്ങളില്‍ ആര്‍ക്കും ഭാരമായിത്തീരരുത് എന്നുവച്ചു ഞങ്ങള്‍ അധ്വാനത്തോടും പ്രയാസത്തോടും കൂടെ"},{"number":9,"verse":"രാപ്പകല്‍ വേല ചെയ്തുപോന്നത് അധികാരമില്ലാഞ്ഞിട്ടല്ല, അനുകരിപ്പാന്‍ നിങ്ങള്‍ക്കു ഞങ്ങളെ മാതൃകയാക്കിത്തരേണ്ടതിനത്രേ."},{"number":10,"verse":"വേല ചെയ്‍വാന്‍ മനസ്സില്ലാത്തവന്‍ തിന്നുകയുമരുത് എന്ന് ഞങ്ങള്‍ നിങ്ങളോടുകൂടെ ഇരിക്കുമ്പോള്‍തന്നെ ആജ്ഞാപിച്ചിട്ടുണ്ടല്ലോ."},{"number":11,"verse":"നിങ്ങളില്‍ ചിലര്‍ ഒട്ടും വേല ചെയ്യാതെ പരകാര്യം നോക്കി ക്രമംകെട്ടു നടക്കുന്നു എന്നു കേള്‍ക്കുന്നു."},{"number":12,"verse":"ഇങ്ങനെയുള്ളവരോട്: സാവധാനത്തോടെ വേല ചെയ്ത് അഹോവൃത്തി കഴിക്കേണം എന്ന് കര്‍ത്താവായ യേശുക്രിസ്തുവില്‍ ഞങ്ങള്‍ ആജ്ഞാപിച്ചു പ്രബോധിപ്പിക്കുന്നു."},{"number":13,"verse":"നിങ്ങളോ, സഹോദരന്മാരേ, നന്മ ചെയ്യുന്നതില്‍ തളര്‍ന്നുപോകരുത്."},{"number":14,"verse":"ഈ ലേഖനത്തിലുള്ള ഞങ്ങളുടെ വാക്ക് അനുസരിക്കാത്തവന്‍ നാണിക്കേണ്ടതിന് അവനോടുള്ള സംസര്‍ഗം വിട്ട് അവനെ വേര്‍തിരിപ്പിന്‍."},{"number":15,"verse":"എങ്കിലും ശത്രു എന്ന് വിചാരിക്കാതെ സഹോദരന്‍ എന്നുവച്ച് അവനെ ബുദ്ധിയുപദേശിക്കയത്രേ വേണ്ടത്."},{"number":16,"verse":"സമാധാനത്തിന്‍റെ കര്‍ത്താവായവന്‍ താന്‍ നിങ്ങള്‍ക്ക് എല്ലായ്പോഴും സകലവിധത്തിലും സമാധാനം നല്കുമാറാകട്ടെ; കര്‍ത്താവ് നിങ്ങളെല്ലാവരോടുംകൂടെ ഇരിക്കുമാറാകട്ടെ."},{"number":17,"verse":"പൗലൊസായ എന്‍റെ കൈയാല്‍ വന്ദനം; സകല ലേഖനത്തിലും ഇതുതന്നെ അടയാളം; ഇങ്ങനെ ഞാന്‍ എഴുതുന്നു."},{"number":18,"verse":"നമ്മുടെ കര്‍ത്താവായ യേശുക്രിസ്തുവിന്‍റെ കൃപ നിങ്ങളെല്ലാവരോടുംകൂടെ ഇരിക്കുമാറാകട്ടെ."}]}
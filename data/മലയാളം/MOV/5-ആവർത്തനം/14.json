{"bibleAbbr":"MOV","bookName":"ആവർത്തനം","bookEnglishName":"Deuteronomy","chapterNumber":14,"verses":[{"number":1,"verse":"നിങ്ങള്‍ നിങ്ങളുടെ ദൈവമായയ ഹോവയ്ക്ക് മക്കള്‍ ആകുന്നു; മരിച്ചവനുവേണ്ടി നിങ്ങളെ മുറിവേല്പിക്കയോ നിങ്ങള്‍ക്ക് മുന്‍കഷണ്ടിയുണ്ടാക്കുകയോ ചെയ്യരുത്."},{"number":2,"verse":"നിന്‍റെ ദൈവമായ യഹോവയ്ക്ക് നീ വിശുദ്ധജനമല്ലോ; ഭൂതലത്തിലുള്ള സകല ജാതികളിലുംവച്ച് തനിക്കു സ്വന്തജനമായിരിപ്പാന്‍ യഹോവ നിന്നെ തിരഞ്ഞെടുത്തിരിക്കുന്നു."},{"number":3,"verse":"മ്ലേച്ഛമായതൊന്നിനെയും തിന്നരുത്."},{"number":4,"verse":"നിങ്ങള്‍ക്കു തിന്നാകുന്ന മൃഗങ്ങള്‍ ആവിത്:"},{"number":5,"verse":"കാള, ചെമ്മരിയാട്, കോലാട്, കലമാന്‍, പുള്ളിമാന്‍, കടമാന്‍, കാട്ടാട്, ചെറുമാന്‍, മലയാട്, കവരിമാന്‍."},{"number":6,"verse":"മൃഗങ്ങളിൽ കുളമ്പ് പിളര്‍ന്നതും കുളമ്പ് രണ്ടായിപ്പിരിഞ്ഞതും അയവിറക്കുന്നതുമായ മൃഗത്തെയൊക്കെയും നിങ്ങള്‍ക്കു തിന്നാം."},{"number":7,"verse":"എന്നാൽ അയവിറക്കുന്നവയിലും കുളമ്പ് പിളര്‍ന്നവയിലും തിന്നരുതാത്തവ ഏവയെന്നാൽ: ഒട്ടകം, മുയൽ, കുഴിമുയൽ; അവ അയവിറക്കുന്നു എങ്കിലും കുളമ്പ് പിളര്‍ന്നവയല്ല; അവ നിങ്ങള്‍ക്ക് അശുദ്ധം."},{"number":8,"verse":"പന്നി: അതു കുളമ്പ് പിളര്‍ന്നതെങ്കിലും അയവിറക്കുന്നില്ല; അത് നിങ്ങള്‍ക്ക് അശുദ്ധം; ഇവയുടെ മാംസം തിന്നരുത്; പിണം തൊടുകയും അരുത്."},{"number":9,"verse":"വെള്ളത്തിലുള്ള എല്ലാറ്റിലും ചിറകും ചെതുമ്പലും ഉള്ളതൊക്കെയും നിങ്ങള്‍ക്കു തിന്നാം."},{"number":10,"verse":"എന്നാൽ ചിറകും ചെതുമ്പലും ഇല്ലാത്തതൊന്നും തിന്നരുത്; അത് നിങ്ങള്‍ക്ക് അശുദ്ധം."},{"number":11,"verse":"ശുദ്ധിയുള്ള സകല പക്ഷികളെയും നിങ്ങള്‍ക്കു തിന്നാം."},{"number":12,"verse":"പക്ഷികളിൽ തിന്നരുതാത്തവ: കടൽറാഞ്ചന്‍, ചെമ്പരുന്ത്, കഴുകന്‍,"},{"number":13,"verse":"ചെങ്ങാലിപ്പരുന്ത്, ഗൃദ്ധ്രം, അതതുവിധം പരുന്ത്,"},{"number":14,"verse":"അതതുവിധം കാക്ക,"},{"number":15,"verse":"ഒട്ടകപക്ഷി, പുള്ള്, കടൽകാക്ക, അതതുവിധം പ്രാപ്പിടിയന്‍,"},{"number":16,"verse":"നത്ത്, കൂമന്‍, മൂങ്ങ,"},{"number":17,"verse":"വേഴാമ്പൽ, കുടുമ്മച്ചാത്തന്‍, നീര്‍ക്കാക്ക,"},{"number":18,"verse":"പെരുഞ്ഞാറ, അതതുവിധം കൊക്ക്, കുളക്കോഴി, നരിച്ചീര്‍ എന്നിവയാകുന്നു."},{"number":19,"verse":"ചിറകുള്ള ഇഴജാതിയൊക്കെയും നിങ്ങള്‍ക്ക് അശുദ്ധം; അവയെ തിന്നരുത്."},{"number":20,"verse":"ശുദ്ധിയുള്ള പക്ഷികളെയൊക്കെയും നിങ്ങള്‍ക്കു തിന്നാം."},{"number":21,"verse":"താനേ ചത്ത ഒന്നിനെയും തിന്നരുത്; അത് നിന്‍റെ പട്ടണങ്ങളിലുള്ള പരദേശിക്കു തിന്മാന്‍ കൊടുക്കാം; അല്ലെങ്കിൽ അന്യജാതിക്കാരനു വില്ക്കാം; നിന്‍റെ ദൈവമായ യഹോവയ്ക്ക് നീ വിശുദ്ധജനമല്ലോ. ആട്ടിന്‍കുട്ടിയെ അതിന്‍റെ തള്ളയുടെ പാലിൽ പാകം ചെയ്യരുത്."},{"number":22,"verse":"ആണ്ടുതോറും നിലത്തു വിതച്ചുണ്ടാകുന്ന എല്ലാ വിളവിലും ദശാംശം എടുത്തുവയ്ക്കേണം."},{"number":23,"verse":"നിന്‍റെ ദൈവമായ യഹോവയെ എല്ലായ്പോഴും ഭയപ്പെടുവാന്‍ പഠിക്കേണ്ടതിന് നിന്‍റെ ദൈവമായ യഹോവ തന്‍റെ നാമം സ്ഥാപിപ്പാന്‍ തിരഞ്ഞെടുക്കുന്ന സ്ഥലത്ത് നീ നിന്‍റെ ധാന്യത്തിന്‍റെയും വീഞ്ഞിന്‍റെയും എണ്ണയുടെയും ദശാംശവും നിന്‍റെ ആടുമാടുകളുടെ കടിഞ്ഞൂലുകളെയും അവന്‍റെ സന്നിധിയിൽവച്ചു തിന്നേണം."},{"number":24,"verse":"നിന്‍റെ ദൈവമായ യഹോവ നിന്നെ അനുഗ്രഹിച്ചിരിക്കുമ്പോള്‍ നിന്‍റെ ദൈവമായ യഹോവ തന്‍റെ നാമം സ്ഥാപിപ്പാന്‍ തിരഞ്ഞെടുക്കുന്ന സ്ഥലം വളരെ അകലെയും അതു കൊണ്ടുപോകുവാന്‍ കഴിയാതവണ്ണം വഴി അതിദൂരവുമായിരുന്നാൽ"},{"number":25,"verse":"അതു വിറ്റു പണമാക്കി പണം കൈയിൽ എടുത്ത് നിന്‍റെ ദൈവമായ യഹോവ തിരഞ്ഞെടുക്കുന്ന സ്ഥലത്തേക്കു കൊണ്ടുപോകേണം."},{"number":26,"verse":"നിന്‍റെ ഇഷ്ടംപോലെ മാടോ ആടോ വീഞ്ഞോ മദ്യമോ ഇങ്ങനെ നീ ആഗ്രഹിക്കുന്ന ഏതിനെയും ആ പണം കൊടുത്തു വാങ്ങി നിന്‍റെ ദൈവമായ യഹോവയുടെ സന്നിധിയിൽവച്ച് തിന്ന് നീയും നിന്‍റെ കുടുംബവും സന്തോഷിക്കേണം."},{"number":27,"verse":"നിന്‍റെ പട്ടണങ്ങളിലുള്ള ലേവ്യനെ മറന്നുകളയരുത്; അവന് നിന്നോടുകൂടെ ഓഹരിയും അവകാശവും ഇല്ലല്ലോ."},{"number":28,"verse":"മുമ്മൂന്ന് ആണ്ടു കൂടുമ്പോള്‍ മൂന്നാം സംവത്സരത്തിൽ നിനക്കുള്ള വിളവിന്‍റെ ദശാംശമൊക്കെയും വേര്‍തിരിച്ച് നിന്‍റെ പട്ടണങ്ങളിൽ സംഗ്രഹിക്കേണം."},{"number":29,"verse":"നീ ചെയ്യുന്ന സകല പ്രവൃത്തിയിലും നിന്‍റെ ദൈവമായ യഹോവ നിന്നെ അനുഗ്രഹിക്കേണ്ടതിന് നിന്നോടു കൂടെ ഓഹരിയും അവകാശവും ഇല്ലാത്ത ലേവ്യനും നിന്‍റെ പട്ടണങ്ങളിലുള്ള പരദേശിയും അനാഥനും വിധവയും വന്നു തിന്നു തൃപ്തരാകേണം."}]}
{"bibleAbbr":"MOV","bookName":"ആവർത്തനം","bookEnglishName":"Deuteronomy","chapterNumber":33,"verses":[{"number":1,"verse":"ദൈവപുരുഷനായ മോശെ തന്‍റെ മരണത്തിനു മുമ്പേ യിസ്രായേൽമക്കളെ അനുഗ്രഹിച്ച അനുഗ്രഹം ആവിത്:"},{"number":2,"verse":"അവന്‍ പറഞ്ഞതെന്തെന്നാൽ: യഹോവ സീനായിൽനിന്നു വന്നു, അവര്‍ക്കു സേയീരിൽനിന്ന് ഉദിച്ചു, പാരാന്‍പര്‍വതത്തിൽനിന്നു വിളങ്ങി; ലക്ഷോപലക്ഷം വിശുദ്ധന്മാരുടെ അടുക്കൽനിന്നു വന്നു; അവര്‍ക്കുവേണ്ടി അഗ്നിമയമായൊരു പ്രമാണം അവന്‍റെ വലംകൈയിൽ ഉണ്ടായിരുന്നു."},{"number":3,"verse":"അതേ, അവന്‍ ജനത്തെ സ്നേഹിക്കുന്നു; അവന്‍റെ സകല വിശുദ്ധന്മാരും തൃക്കൈയിൽ ഇരിക്കുന്നു. അവര്‍ തൃക്കാൽക്കൽ ഇരുന്നു; അവനിൽനിന്നു തിരുവചനങ്ങള്‍ പ്രാപിച്ചു."},{"number":4,"verse":"യാക്കോബിന്‍റെ സഭയ്ക്ക് അവകാശമായി മോശെ നമുക്കു ന്യായപ്രമാണം കല്പിച്ചു തന്നു."},{"number":5,"verse":"ജനത്തിന്‍റെ തലവന്മാരും യിസ്രായേൽഗോത്രങ്ങളും കൂടിയപ്പോള്‍ അവന്‍ യെശൂരൂനു രാജാവായിരുന്നു."},{"number":6,"verse":"രൂബേന്‍ മരിക്കാതെ ജീവിച്ചിരിക്കട്ടെ; അവന്‍റെ പുരുഷന്മാര്‍ കുറയാതിരിക്കട്ടെ."},{"number":7,"verse":"യെഹൂദായ്ക്കുള്ള അനുഗ്രഹമായിട്ട് അവന്‍ പറഞ്ഞത്: യഹോവേ, യെഹൂദായുടെ അപേക്ഷ കേട്ട് അവനെ സ്വജനത്തിലേക്കു കൊണ്ടുവരേണമേ. തന്‍റെ കൈകളാൽ അവന്‍ തനിക്കായി പോരുന്നു; ശത്രുക്കളുടെ നേരേ നീ അവനു തുണയായിരിക്കേണമേ."},{"number":8,"verse":"ലേവിയെക്കുറിച്ച് അവന്‍ പറഞ്ഞത്: നിന്‍റെ തുമ്മീമും ഊറീമും നിന്‍ഭക്തന്‍റെ പക്കൽ ഇരിക്കുന്നു; നീ മസ്സായിൽവച്ച് പരീക്ഷിക്കയും മെരീബയിൽ നീ കലഹിക്കയും ചെയ്തവന്‍റെ പക്കൽതന്നെ."},{"number":9,"verse":"അവന്‍ അപ്പനെയും അമ്മയെയുംകുറിച്ച്: ഞാന്‍ അവരെ കണ്ടില്ല എന്നു പറഞ്ഞു; സഹോദരന്മാരെ അവന്‍ ആദരിച്ചില്ല; സ്വന്തമക്കളെന്നോര്‍ത്തതുമില്ല. നിന്‍റെ വചനം അവര്‍ പ്രമാണിച്ചു, നിന്‍റെ നിയമം കാത്തുകൊള്‍കയും ചെയ്തു."},{"number":10,"verse":"അവര്‍ യാക്കോബിന് നിന്‍റെ വിധികളും യിസ്രായേലിന് ന്യായപ്രമാണവും ഉപദേശിക്കും; അവര്‍ നിന്‍റെ സന്നിധിയിൽ സുഗന്ധധൂപവും യാഗപീഠത്തിന്മേൽ സര്‍വാംഗഹോമവും അര്‍പ്പിക്കും."},{"number":11,"verse":"യഹോവേ, അവന്‍റെ ധനത്തെ അനുഗ്രഹിക്കേണമേ; അവന്‍റെ പ്രവൃത്തിയിൽ പ്രസാദിക്കേണമേ. അവന്‍റെ എതിരികളും അവനെ ദ്വേഷിക്കുന്നവരും എഴുന്നേല്ക്കാതവണ്ണം അവരുടെ അരകളെ തകര്‍ത്തു കളയേണമേ."},{"number":12,"verse":"ബെന്യാമീനെക്കുറിച്ച് അവന്‍ പറഞ്ഞത്: അവന്‍ യഹോവയ്ക്കു പ്രിയന്‍; തത്സന്നിധിയിൽ നിര്‍ഭയം വസിക്കും; താന്‍ അവനെ എല്ലായ്പോഴും മറച്ചു കൊള്ളുന്നു; അവന്‍റെ ഗിരികളുടെ മധ്യേ അധിവസിക്കുന്നു."},{"number":13,"verse":"യോസേഫിനെക്കുറിച്ച് അവന്‍ പറഞ്ഞത്: ആകാശത്തിലെ വിശിഷ്ട വസ്തുവായ മഞ്ഞുകൊണ്ടും താഴെക്കിടക്കുന്ന അഗാധജലംകൊണ്ടും"},{"number":14,"verse":"സൂര്യനാൽ ഉളവാകുന്ന വിശേഷ ഫലംകൊണ്ടും പ്രതിമാസികചന്ദ്രനാൽ ഉളവാകും വിശിഷ്ട ഫലംകൊണ്ടും"},{"number":15,"verse":"പുരാതനപര്‍വതങ്ങളുടെ ശ്രേഷ്ഠ സാധനങ്ങള്‍കൊണ്ടും ശാശ്വതശൈലങ്ങളുടെ വിശിഷ്ട വസ്തുക്കള്‍കൊണ്ടും ഭൂമിയിലെ വിശേഷ വസ്തുക്കളും സമൃദ്ധിയുംകൊണ്ടും അവന്‍റെ ദേശം യഹോവയാൽ അനുഗ്രഹിക്കപ്പെടുമാറാകട്ടെ."},{"number":16,"verse":"മുള്‍പ്പടര്‍പ്പിൽ വസിച്ചവന്‍റെ പ്രസാദം യോസേഫിന്‍റെ ശിരസ്സിന്മേലും തന്‍റെ സഹോദരന്മാരിൽ പ്രഭുവായവന്‍റെ നെറുകമേലും വരുമാറാകട്ടെ."},{"number":17,"verse":"അവന്‍റെ കടിഞ്ഞൂൽകൂറ്റന്‍ അവന്‍റെ പ്രതാപം; അവന്‍റെ കൊമ്പുകള്‍ കാട്ടുപോത്തിന്‍റെ കൊമ്പുകള്‍; അവയാൽ അവന്‍ സകല ജാതികളെയും ഭൂസീമാവാസികളെയും വെട്ടി ഓടിക്കും; അവ എഫ്രയീമിന്‍റെ പതിനായിരങ്ങളും മനശ്ശെയുടെ ആയിരങ്ങളുംതന്നെ."},{"number":18,"verse":"സെബൂലൂനെക്കുറിച്ച് അവന്‍ പറഞ്ഞത്: സെബൂലൂനേ, നിന്‍റെ പ്രയാണത്തിലും, യിസ്സാഖാരേ, നിന്‍റെ കൂടാരങ്ങളിലും സന്തോഷിക്ക."},{"number":19,"verse":"അവര്‍ ജാതികളെ പര്‍വതത്തിലേക്കു വിളിക്കും: അവിടെ നീതിയാഗങ്ങളെ കഴിക്കും. അവര്‍ സമുദ്രങ്ങളുടെ സമൃദ്ധിയും മണലിലെ നിക്ഷേപങ്ങളും വലിച്ചുകുടിക്കും."},{"number":20,"verse":"ഗാദിനെക്കുറിച്ച് അവന്‍ പറഞ്ഞത്: ഗാദിനെ വിസ്താരമാക്കുന്നവന്‍ അനുഗ്രഹിക്കപ്പെട്ടവന്‍. ഒരു സിംഹിപോലെ അവന്‍ പതുങ്ങിക്കിടന്നു ഭുജവും നെറുകയും പറിച്ചുകീറുന്നു."},{"number":21,"verse":"അവന്‍ ആദ്യഭാഗം തിരഞ്ഞെടുത്തു; അവിടെ നായകന്‍റെ ഓഹരി സംഗ്രഹിച്ചു വച്ചിരുന്നു; അവന്‍ ജനത്തിന്‍റെ തലവന്മാരോടുകൂടെ യഹോവയുടെ നീതിയും യിസ്രായേലുമായി അവന്‍റെ വിധികളും നടത്തി."},{"number":22,"verse":"ദാനെക്കുറിച്ച് അവന്‍ പറഞ്ഞത്: ദാന്‍ ബാലസിംഹമാകുന്നു; അവന്‍ ബാശാനിൽനിന്ന് ചാടുന്നു."},{"number":23,"verse":"നഫ്താലിയെക്കുറിച്ച് അവന്‍ പറഞ്ഞത്: നഫ്താലിയേ, പ്രസാദംകൊണ്ടു തൃപ്തനും യഹോവയുടെ അനുഗ്രഹം നിറഞ്ഞവനുമായി പടിഞ്ഞാറും തെക്കും കൈവശമാക്കുക."},{"number":24,"verse":"ആശേരിനെക്കുറിച്ച് അവന്‍ പറഞ്ഞത്: ആശേര്‍ പുത്രസമ്പത്തുകൊണ്ട് അനുഗ്രഹിക്കപ്പെട്ടവന്‍; അവന്‍ സഹോദരന്മാര്‍ക്ക് ഇഷ്ടനായിരിക്കട്ടെ; അവന്‍ കാൽ എണ്ണയിൽ മുക്കട്ടെ."},{"number":25,"verse":"നിന്‍റെ ഓടാമ്പൽ ഇരുമ്പും താമ്രവും ആയിരിക്കട്ടെ; നിന്‍റെ ബലം ജീവപര്യന്തം നില്ക്കട്ടെ."},{"number":26,"verse":"യെശൂരൂന്‍റെ ദൈവത്തെപ്പോലെ ഒരുത്തനുമില്ല; നിന്‍റെ സഹായത്തിനായി അവന്‍ ആകാശത്തൂടെ തന്‍റെ മഹിമയിൽ മേഘാരൂഢനായി വരുന്നു."},{"number":27,"verse":"പുരാതനനായ ദൈവം നിന്‍റെ സങ്കേതം; കീഴെ ശാശ്വതഭുജങ്ങള്‍ ഉണ്ട്; അവന്‍ ശത്രുവിനെ നിന്‍റെ മുമ്പിൽനിന്നു നീക്കിക്കളഞ്ഞു സംഹരിക്ക എന്നു കല്പിച്ചിരിക്കുന്നു."},{"number":28,"verse":"ധാന്യവും വീഞ്ഞുമുള്ള ദേശത്ത് യിസ്രായേൽ നിര്‍ഭയമായും യാക്കോബിന്‍ഉറവ് തനിച്ചും വസിക്കുന്നു; ആകാശം അവന് മഞ്ഞു പൊഴിക്കുന്നു."},{"number":29,"verse":"യിസ്രായേലേ, നീ ഭാഗ്യവാന്‍; നിനക്കു തുല്യന്‍ ആര്‍? യഹോവയാൽ രക്ഷിക്കപ്പെട്ട ജനമേ, അവന്‍ നിന്‍റെ സഹായത്തിന്‍പരിചയും നിന്‍റെ മഹിമയുടെ വാളും ആകുന്നു. നിന്‍റെ ശത്രുക്കള്‍ നിന്നോട് അനുസരണം നടിക്കും: നീ അവരുടെ ഉന്നതങ്ങളിന്മേൽ നടകൊള്ളും."}]}
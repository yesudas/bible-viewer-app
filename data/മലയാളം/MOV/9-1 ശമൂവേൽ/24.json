{"bibleAbbr":"MOV","bookName":"1 ശമൂവേൽ","bookEnglishName":"1 Samuel","chapterNumber":24,"verses":[{"number":1,"verse":"ശൗൽ ഫെലിസ്ത്യരെ ഓടിച്ചുകളഞ്ഞിട്ട് മടങ്ങിവന്നപ്പോള്‍ ദാവീദ് ഏന്‍-ഗെദി മരുഭൂമിയിൽ ഉണ്ടെന്ന് അവന് അറിവു കിട്ടി."},{"number":2,"verse":"അപ്പോള്‍ ശൗൽ എല്ലാ യിസ്രായേലിൽനിന്നും തിരഞ്ഞെടുത്തിരുന്ന മൂവായിരം പേരെ കൂട്ടിക്കൊണ്ടു ദാവീദിനെയും അവന്‍റെ ആളുകളെയും തിരയുവാന്‍ കാട്ടാട്ടിന്‍പാറകളിൽ ചെന്നു."},{"number":3,"verse":"അവന്‍ വഴിയരികെയുള്ള ആട്ടിന്‍തൊഴുത്തിങ്കൽ എത്തി; അവിടെ ഒരു ഗുഹ ഉണ്ടായിരുന്നു; ശൗൽ വിസര്‍ജനത്തിന് അതിൽ കടന്നു; എന്നാൽ ദാവീദും അവന്‍റെ ആളുകളും ഗുഹയുടെ ഉള്ളിൽ പാര്‍ത്തിരുന്നു."},{"number":4,"verse":"ദാവീദിന്‍റെ ആളുകള്‍ അവനോട്: ഞാന്‍ നിന്‍റെ ശത്രുവിനെ നിന്‍റെ കൈയിൽ ഏല്പിക്കും; നിനക്കു ബോധിച്ചതുപോലെ അവനോടു ചെയ്യാം എന്നു യഹോവ നിന്നോട് അരുളിച്ചെയ്ത ദിവസം ഇതാ എന്നുപറഞ്ഞു. അപ്പോള്‍ ദാവീദ് എഴുന്നേറ്റ് ശൗലിന്‍റെ മേലങ്കിയുടെ അറ്റം പതുക്കെ മുറിച്ചെടുത്തു."},{"number":5,"verse":"ശൗലിന്‍റെ വസ്ത്രാഗ്രം മുറിച്ചുകളഞ്ഞതുകൊണ്ട് പിന്നത്തേതിൽ ദാവീദിന്‍റെ മനസ്സാക്ഷി കുത്തിത്തുടങ്ങി."},{"number":6,"verse":"അവന്‍ തന്‍റെ ആളുകളോട്: യഹോവയുടെ അഭിഷിക്തനായ എന്‍റെ യജമാനന്‍റെ നേരേ കൈയെടുക്കുന്നതായ ഈ കാര്യം ചെയ്‍വാന്‍ യഹോവ എനിക്ക് ഇടവരുത്തരുതേ; അവന്‍ യഹോവയുടെ അഭിഷിക്തനല്ലോ എന്നുപറഞ്ഞു."},{"number":7,"verse":"ഇങ്ങനെ ദാവീദ് തന്‍റെ ആളുകളെ ശാസിച്ച് അമര്‍ത്തി; ശൗലിനെ ദ്രോഹിപ്പാന്‍ അവരെ അനുവദിച്ചതുമില്ല. ശൗൽ ഗുഹയിൽനിന്ന് എഴുന്നേറ്റ് തന്‍റെ വഴിക്കു പോയി."},{"number":8,"verse":"ദാവീദും എഴുന്നേറ്റ് ഗുഹയിൽനിന്നു പുറത്തിറങ്ങി ശൗലിനോട്: എന്‍റെ യജമാനനായ രാജാവേ എന്നു വിളിച്ചുപറഞ്ഞു. ശൗൽ തിരിഞ്ഞുനോക്കിയപ്പോള്‍ ദാവീദ് സാഷ്ടാംഗം വീണു നമസ്കരിച്ചു."},{"number":9,"verse":"ദാവീദ് ശൗലിനോട് പറഞ്ഞതെന്തെന്നാൽ: ദാവീദ് നിനക്കു ദോഷം വിചാരിക്കുന്നു എന്നു പറയുന്നവരുടെ വാക്ക് നീ കേള്‍ക്കുന്നത് എന്ത്?"},{"number":10,"verse":"യഹോവ ഇന്നു ഗുഹയിൽവച്ചു നിന്നെ എന്‍റെ കൈയിൽ ഏല്പിച്ചിരുന്നു എന്നു നിന്‍റെ കണ്ണാലെ കാണുന്നുവല്ലോ; നിന്നെ കൊല്ലുവാന്‍ ചിലര്‍ പറഞ്ഞെങ്കിലും ഞാന്‍ ചെയ്തില്ല; എന്‍റെ യജമാനന്‍റെ നേരേ ഞാന്‍ കൈയെടുക്കയില്ല; അവന്‍ യഹോവയുടെ അഭിഷിക്തനല്ലോ എന്നു ഞാന്‍ പറഞ്ഞു."},{"number":11,"verse":"എന്‍റെ പിതാവേ, കാണ്‍ക, എന്‍റെ കൈയിൽ നിന്‍റെ മേലങ്കിയുടെ അറ്റം ഇതാ കാണ്‍ക; നിന്‍റെ മേലങ്കിയുടെ അറ്റം ഞാന്‍ മുറിക്കയും നിന്നെ കൊല്ലാതിരിക്കയും ചെയ്തതിനാൽ എന്‍റെ കൈയിൽ ദോഷവും ദ്രോഹവും ഇല്ല; ഞാന്‍ നിന്നോടു പാപം ചെയ്തിട്ടുമില്ല എന്നു കണ്ടറിഞ്ഞുകൊള്‍ക. നീയോ എനിക്കു പ്രാണഹാനി വരുത്തുവാന്‍ തേടി നടക്കുന്നു."},{"number":12,"verse":"യഹോവ എനിക്കും നിനക്കും മധ്യേ ന്യായം വിധിക്കട്ടെ; യഹോവ എനിക്കുവേണ്ടി നിന്നോട് പ്രതികാരം ചെയ്യട്ടെ; എന്നാൽ എന്‍റെ കൈ നിന്‍റെമേൽ വീഴുകയില്ല."},{"number":13,"verse":"ദുഷ്ടത ദുഷ്ടനിൽനിന്നു പുറപ്പെടുന്നു എന്നല്ലോ പഴഞ്ചൊല്ലു പറയുന്നത്; എന്നാൽ എന്‍റെ കൈ നിന്‍റെമേൽ വീഴുകയില്ല."},{"number":14,"verse":"ആരെ തേടിയാകുന്നു യിസ്രായേൽരാജാവ് പുറപ്പെട്ടിരിക്കുന്നത്? ആരെയാകുന്നു പിന്തുടരുന്നത്? ഒരു ചത്ത നായയെ, ഒരു ചെള്ളിനെ അല്ലയോ?"},{"number":15,"verse":"ആകയാൽ യഹോവ ന്യായാധിപനായി എനിക്കും നിനക്കും മധ്യേ ന്യായം വിധിക്കയും എന്‍റെ കാര്യം നോക്കി വ്യവഹരിച്ച് എന്നെ നിന്‍റെ കൈയിൽനിന്നു വിടുവിക്കയും ചെയ്യുമാറാകട്ടെ."},{"number":16,"verse":"ദാവീദ് ശൗലിനോട് ഈ വാക്കുകള്‍ സംസാരിച്ചു തീര്‍ന്നശേഷം ശൗൽ: എന്‍റെ മകനേ, ദാവീദേ, ഇതു നിന്‍റെ ശബ്ദമോ എന്നു ചോദിച്ച് പൊട്ടിക്കരഞ്ഞു."},{"number":17,"verse":"പിന്നെ അവന്‍ ദാവീദിനോടു പറഞ്ഞത്: നീ എന്നെക്കാള്‍ നീതിമാന്‍; ഞാന്‍ നിനക്കു തിന്മ ചെയ്തതിനു നീ എനിക്ക് നന്മ പകരം ചെയ്തിരിക്കുന്നു."},{"number":18,"verse":"യഹോവ എന്നെ നിന്‍റെ കൈയിൽ ഏല്പിച്ചാറെയും നീ എന്നെ കൊല്ലാതെ വിട്ടതിനാൽ നീ എനിക്കു ഗുണം ചെയ്തതായി ഇന്നു കാണിച്ചിരിക്കുന്നു."},{"number":19,"verse":"ശത്രുവിനെ കണ്ടുകിട്ടിയാൽ ആരെങ്കിലും അവനെ വെറുതെ വിട്ടയയ്ക്കുമോ? നീ ഇന്ന് എനിക്കു ചെയ്തതിന് യഹോവ നിനക്കു നന്മ പകരം ചെയ്യട്ടെ."},{"number":20,"verse":"എന്നാൽ നീ രാജാവാകും; യിസ്രായേൽരാജത്വം നിന്‍റെ കൈയിൽ സ്ഥിരമാകും എന്നു ഞാന്‍ അറിയുന്നു."},{"number":21,"verse":"ആകയാൽ നീ എന്‍റെ ശേഷം എന്‍റെ സന്തതിയെ നിര്‍മ്മൂലമാക്കി എന്‍റെ പേര്‍ എന്‍റെ പിതൃഭവനത്തിൽനിന്നു മായിച്ചുകളകയില്ല എന്ന് യഹോവയുടെ നാമത്തിൽ ഇപ്പോള്‍ എന്നോടു സത്യം ചെയ്യേണം."},{"number":22,"verse":"അങ്ങനെ ദാവീദ് ശൗലിനോടു സത്യം ചെയ്തു; ശൗൽ അരമനയിലേക്കു പോയി; ദാവീദും അവന്‍റെ ആളുകളും ദുര്‍ഗത്തിലേക്കും പോയി."}]}
{"bibleAbbr":"MOV","bookName":"ഇയ്യോബ്","bookEnglishName":"Job","chapterNumber":21,"verses":[{"number":1,"verse":"അതിന് ഇയ്യോബ് ഉത്തരം പറഞ്ഞതെന്തെന്നാൽ:"},{"number":2,"verse":"എന്‍റെ വാക്ക് ശ്രദ്ധയോടെ കേള്‍പ്പിന്‍; അതു നിങ്ങള്‍ക്കു ആശ്വാസമായിരിക്കട്ടെ."},{"number":3,"verse":"നില്പിന്‍, ഞാനും സംസാരിക്കട്ടെ; ഞാന്‍ സംസാരിച്ചു കഴിഞ്ഞിട്ടു നിനക്കു പരിഹസിക്കാം."},{"number":4,"verse":"ഞാന്‍ സങ്കടം പറയുന്നതു മനുഷ്യനോടോ? എന്‍റെ ക്ഷമ അറ്റുപോകാതിരിക്കുന്നതെങ്ങനെ?"},{"number":5,"verse":"എന്നെ നോക്കി ഭ്രമിച്ചു പോകുവിന്‍; കൈകൊണ്ടു വായ്പൊത്തിക്കൊള്‍വിന്‍."},{"number":6,"verse":"ഓര്‍ക്കുമ്പോള്‍ ഞാന്‍ ഞെട്ടിപ്പോകുന്നു; എന്‍റെ ദേഹത്തിനു വിറയൽ പിടിക്കുന്നു."},{"number":7,"verse":"ദുഷ്ടന്മാര്‍ ജീവിച്ചിരുന്നു വാര്‍ധക്യം പ്രാപിക്കയും അവര്‍ക്കു ബലം വര്‍ധിക്കയും ചെയ്യുന്നത് എന്ത്?"},{"number":8,"verse":"അവരുടെ സന്താനം അവരോടുകൂടെ അവരുടെ മുമ്പിലും അവരുടെ വംശം അവര്‍ കാണ്‍കെയും ഉറച്ചു നില്ക്കുന്നു."},{"number":9,"verse":"അവരുടെ വീടുകള്‍ ഭയം കൂടാതെ സുഖമായിരിക്കുന്നു; ദൈവത്തിന്‍റെ വടി അവരുടെമേൽ വരുന്നതുമില്ല."},{"number":10,"verse":"അവരുടെ കാള ഇണചേരുന്നു, നിഷ്ഫലമാകുന്നില്ല; അവരുടെ പശു കിടാവിടുന്നു കരു അഴിയുന്നതുമില്ല."},{"number":11,"verse":"അവര്‍ കുഞ്ഞുങ്ങളെ ആട്ടിന്‍കൂട്ടത്തെപ്പോലെ പുറത്തയയ്ക്കുന്നു; അവരുടെ പൈതങ്ങള്‍ നൃത്തം ചെയ്യുന്നു."},{"number":12,"verse":"അവര്‍ തപ്പോടും കിന്നരത്തോടുംകൂടെ പാടുന്നു; കുഴലിന്‍റെ നാദത്തിങ്കൽ സന്തോഷിക്കുന്നു."},{"number":13,"verse":"അവര്‍ സുഖമായി നാള്‍ കഴിക്കുന്നു; മാത്രകൊണ്ടു പാതാളത്തിലേക്ക് ഇറങ്ങുന്നു."},{"number":14,"verse":"അവര്‍ ദൈവത്തോട്: ഞങ്ങളെ വിട്ടുപോക; നിന്‍റെ വഴികളെ അറിവാന്‍ ഞങ്ങള്‍ ആഗ്രഹിക്കുന്നില്ല;"},{"number":15,"verse":"ഞങ്ങള്‍ സര്‍വശക്തനെ സേവിപ്പാന്‍ അവന്‍ ആര്‍? അവനോടു പ്രാര്‍ഥിച്ചാൽ എന്തു പ്രയോജനം എന്നു പറയുന്നു."},{"number":16,"verse":"എന്നാൽ അവരുടെ ഭാഗ്യം അവര്‍ക്കു കൈവശമല്ല; ദുഷ്ടന്മാരുടെ ആലോചന എന്നോട് അകന്നിരിക്കുന്നു."},{"number":17,"verse":"ദുഷ്ടന്മാരുടെ വിളക്ക് കെട്ടുപോകുന്നതും അവര്‍ക്ക് ആപത്തു വരുന്നതും ദൈവം കോപത്തിൽ കഷ്ടങ്ങളെ വിഭാഗിച്ചു കൊടുക്കുന്നതും എത്ര പ്രാവശ്യം!"},{"number":18,"verse":"അവര്‍ കാറ്റിനു മുമ്പിൽ താളടിപോലെയും കൊടുങ്കാറ്റു പറപ്പിക്കുന്ന പതിര്‍പോലെയും ആകുന്നു."},{"number":19,"verse":"ദൈവം അവന്‍റെ അകൃത്യം അവന്‍റെ മക്കള്‍ക്കായി സംഗ്രഹിച്ചു വയ്ക്കുന്നു; അവന്‍ അത് അനുഭവിക്കേണ്ടതിന് അവനു തന്നെ പകരം കൊടുക്കട്ടെ."},{"number":20,"verse":"അവന്‍റെ സ്വന്ത കണ്ണ് അവന്‍റെ നാശം കാണട്ടെ; അവന്‍ തന്നെ സര്‍വശക്തന്‍റെ ക്രോധം കുടിക്കട്ടെ."},{"number":21,"verse":"അവന്‍റെ മാസങ്ങളുടെ സംഖ്യ അറ്റുപോയാൽ തന്‍റെശേഷം തന്‍റെ ഭവനത്തോട് അവനെന്തു താൽപര്യം?"},{"number":22,"verse":"ആരെങ്കിലും ദൈവത്തിനു ബുദ്ധിയുപദേശിക്കുമോ? അവന്‍ ഉന്നതന്മാരെ ന്യായം വിധിക്കുന്നുവല്ലോ."},{"number":23,"verse":"ഒരുത്തന്‍ കേവലം സ്വൈരവും സ്വസ്ഥതയുമുള്ളവനായി തന്‍റെ പൂര്‍ണക്ഷേമത്തിൽ മരിക്കുന്നു."},{"number":24,"verse":"അവന്‍റെ തൊട്ടികള്‍ പാലുകൊണ്ടു നിറഞ്ഞിരിക്കുന്നു; അവന്‍റെ അസ്ഥികളിലെ മജ്ജ അയഞ്ഞിരിക്കുന്നു."},{"number":25,"verse":"മറ്റൊരുത്തന്‍ മനോവ്യസനത്തോടെ മരിക്കുന്നു; നന്മയൊന്നും അനുഭവിപ്പാന്‍ ഇടവരുന്നതുമില്ല."},{"number":26,"verse":"അവര്‍ ഒരുപോലെ പൊടിയിൽ കിടക്കുന്നു; കൃമി അവരെ മൂടുന്നു."},{"number":27,"verse":"ഞാന്‍ നിങ്ങളുടെ വിചാരങ്ങളെയും നിങ്ങള്‍ എന്‍റെ നേരേ നിരൂപിക്കുന്ന ഉപായങ്ങളെയും അറിയുന്നു."},{"number":28,"verse":"പ്രഭുവിന്‍റെ ഭവനം എവിടെ? ദുഷ്ടന്മാര്‍ പാര്‍ത്ത കൂടാരം എവിടെ എന്നല്ലോ നിങ്ങള്‍ പറയുന്നത്?"},{"number":29,"verse":"വഴിപോക്കരോടു നിങ്ങള്‍ ചോദിച്ചിട്ടില്ലയോ? അവരുടെ അടയാളങ്ങളെ അറിയുന്നില്ലയോ?"},{"number":30,"verse":"അനര്‍ഥദിവസത്തിൽ ദുഷ്ടന്‍ ഒഴിഞ്ഞുപോകുന്നു; ക്രോധദിവസത്തിൽ അവര്‍ക്കു വിടുതൽ കിട്ടുന്നു."},{"number":31,"verse":"അവന്‍റെ നടപ്പിനെക്കുറിച്ച് ആര്‍ അവന്‍റെ മുഖത്തു നോക്കിപറയും? അവന്‍ ചെയ്തതിനു തക്കവണ്ണം ആര്‍ അവനു പകരം വീട്ടും?"},{"number":32,"verse":"എന്നാലും അവനെ ശ്മശാനത്തിലേക്കു കൊണ്ടുപോകുന്നു; അവന്‍ കല്ലറയ്ക്കൽ കാവൽ നില്ക്കുന്നു."},{"number":33,"verse":"താഴ്വരയിലെ കട്ട അവനു മധുരമായിരിക്കും; അവന്‍റെ പിന്നാലെ സകല മനുഷ്യരും ചെല്ലും; അവനു മുമ്പേ പോയവര്‍ക്ക് എണ്ണമില്ല."},{"number":34,"verse":"നിങ്ങള്‍ വൃഥാ എന്നെ ആശ്വസിപ്പിക്കുന്നത് എങ്ങനെ? നിങ്ങളുടെ ഉത്തരങ്ങളിൽ കപടം ഉണ്ടല്ലോ."}]}
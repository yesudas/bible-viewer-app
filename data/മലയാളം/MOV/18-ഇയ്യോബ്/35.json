{"bibleAbbr":"MOV","bookName":"ഇയ്യോബ്","bookEnglishName":"Job","chapterNumber":35,"verses":[{"number":1,"verse":"എലീഹൂ പിന്നെയും പറഞ്ഞതെന്തെന്നാൽ:"},{"number":2,"verse":"എന്‍റെ നീതി ദൈവത്തിന്‍റേതിലും കവിയും എന്നു നീ പറയുന്നു; ഇതു ന്യായം എന്നു നീ നിരൂപിക്കുന്നുവോ?"},{"number":3,"verse":"അതിനാൽ നിനക്ക് എന്തു പ്രയോജനം എന്നും ഞാന്‍ പാപം ചെയ്യുന്നതിനെക്കാള്‍ അതുകൊണ്ട് എനിക്കെന്തുപകാരം എന്നും നീ ചോദിക്കുന്നുവല്ലോ;"},{"number":4,"verse":"നിന്നോടും നിന്നോടുകൂടെയുള്ള സ്നേഹിതന്മാരോടും ഞാന്‍ പ്രത്യുത്തരം പറയാം."},{"number":5,"verse":"നീ ആകാശത്തേക്കു നോക്കി കാണുക; നിനക്കു മീതെയുള്ള മേഘങ്ങളെ ദര്‍ശിക്ക;"},{"number":6,"verse":"നീ പാപം ചെയ്യുന്നതിനാൽ അവനോട് എന്തു പ്രവര്‍ത്തിക്കുന്നു? നിന്‍റെ ലംഘനം പെരുകുന്നതിനാൽ നീ അവനോട് എന്തു ചെയ്യുന്നു?"},{"number":7,"verse":"നീ നീതിമാനായിരിക്കുന്നതിനാൽ അവന് എന്തു കൊടുക്കുന്നു? അല്ലെങ്കിൽ അവന്‍ നിന്‍റെ കൈയിൽനിന്ന് എന്തു പ്രാപിക്കുന്നു?"},{"number":8,"verse":"നിന്‍റെ ദുഷ്ടത നിന്നെപ്പോലെയുള്ള ഒരു പുരുഷനെയും നിന്‍റെ നീതി മനുഷ്യനെയും സംബന്ധിക്കുന്നു."},{"number":9,"verse":"പീഡയുടെ പെരുപ്പം ഹേതുവായി അവര്‍ അയ്യംവിളിക്കുന്നു; മഹാന്മാരുടെ ഭുജംനിമിത്തം അവര്‍ നിലവിളിക്കുന്നു."},{"number":10,"verse":"എങ്കിലും രാത്രിയിൽ സ്തോത്രഗീതങ്ങളെ നല്കുന്നവനും ഭൂമിയിലെ മൃഗങ്ങളെക്കാള്‍ നമ്മെ പഠിപ്പിക്കുന്നവനും"},{"number":11,"verse":"ആകാശത്തിലെ പക്ഷികളെക്കാള്‍ നമ്മെ ജ്ഞാനികളാക്കുന്നവനുമായി എന്‍റെ സ്രഷ്ടാവായ ദൈവം എവിടെ എന്ന് ഒരുത്തനും ചോദിക്കുന്നില്ല."},{"number":12,"verse":"അവിടെ ദുഷ്ടന്മാരുടെ അഹങ്കാരംനിമിത്തം അവര്‍ നിലവിളിക്കുന്നു; എങ്കിലും ആരും ഉത്തരം പറയുന്നില്ല."},{"number":13,"verse":"വ്യര്‍ഥമായുള്ളതു ദൈവം കേള്‍ക്കയില്ല; സര്‍വശക്തന്‍ അതു വിചാരിക്കയുമില്ല നിശ്ചയം."},{"number":14,"verse":"പിന്നെ നീ അവനെ കാണുന്നില്ല എന്നു പറഞ്ഞാൽ എങ്ങനെ? വ്യവഹാരം അവന്‍റെ മുമ്പിൽ ഇരിക്കയാൽ നീ അവനായി കാത്തിരിക്ക."},{"number":15,"verse":"ഇപ്പോഴോ, അവന്‍റെ കോപം സന്ദര്‍ശിക്കായ്കകൊണ്ടും അവന്‍ അഹങ്കാരത്തെ അധികം ഗണ്യമാക്കായ്കകൊണ്ടും"},{"number":16,"verse":"ഇയ്യോബ് വൃഥാ തന്‍റെ വായ് തുറക്കുന്നു; അറിവുകൂടാതെ വാക്ക് വര്‍ധിപ്പിക്കുന്നു."}]}
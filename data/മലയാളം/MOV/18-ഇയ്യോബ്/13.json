{"bibleAbbr":"MOV","bookName":"ഇയ്യോബ്","bookEnglishName":"Job","chapterNumber":13,"verses":[{"number":1,"verse":"എന്‍റെ കണ്ണ് ഇതൊക്കെയും കണ്ടു; എന്‍റെ ചെവി അതു കേട്ടു ഗ്രഹിച്ചിരിക്കുന്നു."},{"number":2,"verse":"നിങ്ങള്‍ അറിയുന്നതു ഞാനും അറിയുന്നു; ഞാന്‍ നിങ്ങളെക്കാള്‍ അധമനല്ല."},{"number":3,"verse":"സര്‍വശക്തനോടു ഞാന്‍ സംസാരിപ്പാന്‍ ഭാവിക്കുന്നു; ദൈവത്തോടു വാദിപ്പാന്‍ ഞാന്‍ ആഗ്രഹിക്കുന്നു."},{"number":4,"verse":"നിങ്ങളോ ഭോഷ്കു കെട്ടിയുണ്ടാക്കുന്നവര്‍; നിങ്ങളെല്ലാവരും പൊട്ടുവൈദ്യന്മാര്‍ തന്നെ."},{"number":5,"verse":"നിങ്ങള്‍ അശേഷം മിണ്ടാതിരുന്നാൽ കൊള്ളാം; അതു നിങ്ങള്‍ക്കു ജ്ഞാനമായിരിക്കും."},{"number":6,"verse":"എന്‍റെ ന്യായവാദം കേട്ടുകൊള്‍വിന്‍; എന്‍റെ അധരങ്ങളുടെ വ്യവഹാരം ശ്രദ്ധിപ്പിന്‍."},{"number":7,"verse":"നിങ്ങള്‍ ദൈവത്തിനുവേണ്ടി നീതികേടു സംസാരിക്കുന്നുവോ? അവനുവേണ്ടി വ്യാജം പറയുന്നുവോ?"},{"number":8,"verse":"അവന്‍റെ പക്ഷം പിടിക്കുന്നുവോ? ദൈവത്തിനുവേണ്ടി വാദിക്കുന്നുവോ?"},{"number":9,"verse":"അവന്‍ നിങ്ങളെ പരിശോധിച്ചാൽ നന്നായി കാണുമോ? മര്‍ത്യനെ തോല്പിക്കുമ്പോലെ നിങ്ങള്‍ അവനെ തോല്പിക്കുമോ?"},{"number":10,"verse":"ഗൂഢമായി മുഖദാക്ഷിണ്യം കാണിച്ചാൽ അവന്‍ നിങ്ങളെ ശാസിക്കും നിശ്ചയം."},{"number":11,"verse":"അവന്‍റെ മഹിമ നിങ്ങളെ ഭയപ്പെടുത്തുകയില്ലയോ? അവന്‍റെ ഭീതി നിങ്ങളുടെമേൽ വീഴുകയില്ലയോ?"},{"number":12,"verse":"നിങ്ങളുടെ ജ്ഞാപകവാക്യങ്ങള്‍ ഭസ്മവാക്യങ്ങളത്രേ; നിങ്ങളുടെ കോട്ടകള്‍ മണ്‍കോട്ടകള്‍ തന്നെ."},{"number":13,"verse":"നിങ്ങള്‍ മിണ്ടാതിരിപ്പിന്‍; ഞാന്‍ പറഞ്ഞുകൊള്ളട്ടെ; പിന്നെ എനിക്കു വരുന്നതു വരട്ടെ."},{"number":14,"verse":"ഞാന്‍ എന്‍റെ മാംസത്തെ പല്ലുകൊണ്ടു കടിച്ചുപിടിക്കുന്നതും എന്‍റെ ജീവനെ ഉപേക്ഷിച്ചുകളയുന്നതും എന്തിന്?"},{"number":15,"verse":"അവന്‍ എന്നെ കൊന്നാലും ഞാന്‍ അവനെത്തന്നെ കാത്തിരിക്കും; ഞാന്‍ എന്‍റെ നടപ്പ് അവന്‍റെ മുമ്പാകെ തെളിയിക്കും."},{"number":16,"verse":"വഷളന്‍ അവന്‍റെ സന്നിധിയിൽ വരുകയില്ല എന്നുള്ളതു തന്നെ എനിക്കൊരു രക്ഷയാകും."},{"number":17,"verse":"എന്‍റെ വാക്ക് ശ്രദ്ധയോടെ കേള്‍പ്പിന്‍; ഞാന്‍ പ്രസ്താവിക്കുന്നതു നിങ്ങളുടെ ചെവിയിൽ കടക്കട്ടെ;"},{"number":18,"verse":"ഇതാ, ഞാന്‍ എന്‍റെ ന്യായങ്ങളെ ഒരുക്കിയിരിക്കുന്നു. ഞാന്‍ നീതീകരിക്കപ്പെടും എന്നു ഞാന്‍ അറിയുന്നു."},{"number":19,"verse":"എന്നോടു വാദിപ്പാന്‍ തുനിയുന്നതാര്‍? ഞാന്‍ ഇപ്പോള്‍ മിണ്ടാതിരുന്നു എന്‍റെ പ്രാണന്‍ വിട്ടുപോകും."},{"number":20,"verse":"രണ്ടു കാര്യം മാത്രം എന്നോടു ചെയ്യരുതേ; എന്നാൽ ഞാന്‍ നിന്‍റെ സന്നിധി വിട്ട് ഒളിക്കയില്ല."},{"number":21,"verse":"നിന്‍റെ കൈ എങ്കൽനിന്നു പിന്‍വലിക്കേണമേ; നിന്‍റെ ഘോരത്വം എന്നെ ഭ്രമിപ്പിക്കരുതേ."},{"number":22,"verse":"പിന്നെ നീ വിളിച്ചാലും; ഞാന്‍ ഉത്തരം പറയും; അല്ലെങ്കിൽ ഞാന്‍ സംസാരിക്കാം; നീ ഉത്തരം അരുളേണമേ."},{"number":23,"verse":"എന്‍റെ അകൃത്യങ്ങളും പാപങ്ങളും എത്ര? എന്‍റെ അതിക്രമവും പാപവും എന്നെ ഗ്രഹിപ്പിക്കേണമേ."},{"number":24,"verse":"തിരുമുഖം മറച്ചുകൊള്ളുന്നതും എന്നെ ശത്രുവായി വിചാരിക്കുന്നതും എന്തിന്?"},{"number":25,"verse":"പാറിപ്പോകുന്ന ഇലയെ നീ പേടിപ്പിക്കുമോ? ഉണങ്ങിയ താളടിയെ പിന്തുടരുമോ?"},{"number":26,"verse":"കയ്പായുള്ളതു നീ എനിക്ക് എഴുതിവച്ച് എന്‍റെ യൗവനത്തിലെ അകൃത്യങ്ങള്‍ എന്നെ അനുഭവിക്കുമാറാക്കുന്നു."},{"number":27,"verse":"എന്‍റെ കാൽ നീ ആമത്തിൽ ഇട്ടു; എന്‍റെ നടപ്പൊക്കെയും കുറിച്ചു വയ്ക്കുന്നു. എന്‍റെ കാലടികളുടെ ചുറ്റും വര വരയ്ക്കുന്നു."},{"number":28,"verse":"ഇജ്ജനം ചീഞ്ഞഴുകിയ വസ്ത്രംപോലെയും പുഴു അരിച്ച വസ്ത്രംപോലെയും ഇരിക്കുന്നു."}]}
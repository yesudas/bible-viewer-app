{"bibleAbbr":"MOV","bookName":"ഇയ്യോബ്","bookEnglishName":"Job","chapterNumber":8,"verses":[{"number":1,"verse":"അതിനു ശൂഹ്യനായ ബിൽദാദ് ഉത്തരം പറഞ്ഞതെന്തെന്നാൽ:"},{"number":2,"verse":"എത്രത്തോളം നീ ഇങ്ങനെ സംസാരിക്കും? നിന്‍റെ വായിലെ വാക്കുകള്‍ വന്‍ കാറ്റുപോലെ ഇരിക്കും?"},{"number":3,"verse":"ദൈവം ന്യായം മറിച്ചുകളയുമോ? സര്‍വശക്തന്‍ നീതിയെ മറിച്ചുകളയുമോ?"},{"number":4,"verse":"നിന്‍റെ മക്കള്‍ അവനോടു പാപം ചെയ്തെങ്കിൽ അവന്‍ അവരെ അവരുടെ അതിക്രമങ്ങള്‍ക്ക് ഏല്പിച്ചുകളഞ്ഞു."},{"number":5,"verse":"നീ ദൈവത്തെ ശ്രദ്ധയോടെ അന്വേഷിക്കയും സര്‍വശക്തനോടപേക്ഷിക്കയും ചെയ്താൽ,"},{"number":6,"verse":"നീ നിര്‍മ്മലനും നേരുള്ളവനുമെങ്കിൽ അവന്‍ ഇപ്പോള്‍ നിനക്കുവേണ്ടി ഉണര്‍ന്നു വരും; നിന്‍റെ നീതിയുള്ള വാസസ്ഥലത്തെ യഥാസ്ഥാനത്താക്കും."},{"number":7,"verse":"നിന്‍റെ പൂര്‍വസ്ഥിതി അല്പമായിത്തോന്നും; നിന്‍റെ അന്ത്യസ്ഥിതി അതിമഹത്തായിരിക്കും."},{"number":8,"verse":"നീ പണ്ടത്തെ തലമുറയോടു ചോദിക്ക; അവരുടെ പിതാക്കന്മാരുടെ അന്വേഷണഫലം ഗ്രഹിച്ചുകൊള്‍ക."},{"number":9,"verse":"നാം ഇന്നലെ ഉണ്ടായവരും ഒന്നുമറിയാത്തവരുമല്ലോ; ഭൂമിയിൽ നമ്മുടെ ജീവകാലം ഒരു നിഴലത്രേ."},{"number":10,"verse":"അവര്‍ നിനക്ക് ഉപദേശിച്ചു പറഞ്ഞുതരും; തങ്ങളുടെ ഹൃദയത്തിൽനിന്നു വാക്കുകളെ പുറപ്പെടുവിക്കും."},{"number":11,"verse":"ചെളിയില്ലാതെ ഞാങ്ങണ വളരുമോ? വെള്ളമില്ലാതെ പോട്ടപ്പുല്ല് വളരുമോ?"},{"number":12,"verse":"അത് അരിയാതെ പച്ചയായിരിക്കുമ്പോള്‍ തന്നെ മറ്റ് എല്ലാ പുല്ലിനും മുമ്പേ വാടിപ്പോകുന്നു."},{"number":13,"verse":"ദൈവത്തെ മറക്കുന്ന എല്ലാവരുടെയും പാത അങ്ങനെതന്നെ; വഷളന്‍റെ ആശ നശിച്ചുപോകും;"},{"number":14,"verse":"അവന്‍റെ ആശ്രയം അറ്റുപോകും; അവന്‍റെ ശരണം ചിലന്തിവലയത്രേ."},{"number":15,"verse":"അവന്‍ തന്‍റെ വീട്ടിനെ ആശ്രയിക്കും; അതോ നില്ക്കയില്ല; അവന്‍ അതിനെ മുറുകെ പിടിക്കും; അതോ നിലനില്ക്കയില്ല."},{"number":16,"verse":"വെയിലത്ത് അവന്‍ പച്ചയായിരിക്കുന്നു; അവന്‍റെ ചില്ലികള്‍ അവന്‍റെ തോട്ടത്തിൽ പടരുന്നു."},{"number":17,"verse":"അവന്‍റെ വേര്‍ കല്ക്കുന്നിൽ പിണയുന്നു; അതു കല്ലടുക്കിൽ ചെന്നു പിടിക്കുന്നു."},{"number":18,"verse":"അവന്‍റെ സ്ഥലത്തുനിന്ന് അവനെ നശിപ്പിച്ചാൽ ഞാന്‍ നിന്നെ കണ്ടിട്ടില്ല എന്ന് അത് അവനെ നിഷേധിക്കും."},{"number":19,"verse":"ഇതാ, ഇത് അവന്‍റെ വഴിയുടെ സന്തോഷം; പൊടിയിൽനിന്നു മറ്റൊന്നു മുളച്ചു വരും."},{"number":20,"verse":"ദൈവം നിഷ്കളങ്കനെ നിരസിക്കയില്ല; ദുഷ്പ്രവൃത്തിക്കാരെ താങ്ങുകയുമില്ല."},{"number":21,"verse":"അവന്‍ ഇനിയും നിന്‍റെ വായിൽ ചിരിയും നിന്‍റെ അധരങ്ങളിൽ ഉല്ലാസഘോഷവും നിറയ്ക്കും."},{"number":22,"verse":"നിന്നെ പകയ്ക്കുന്നവര്‍ ലജ്ജ ധരിക്കും; ദുഷ്ടന്മാരുടെ കൂടാരം ഇല്ലാതെയാകും."}]}
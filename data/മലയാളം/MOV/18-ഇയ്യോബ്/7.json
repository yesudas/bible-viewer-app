{"bibleAbbr":"MOV","bookName":"ഇയ്യോബ്","bookEnglishName":"Job","chapterNumber":7,"verses":[{"number":1,"verse":"മര്‍ത്യനു ഭൂമിയിൽ യുദ്ധസേവയില്ലയോ? അവന്‍റെ ജീവകാലം കൂലിക്കാരന്‍റെ ജീവകാലംപോലെതന്നെ."},{"number":2,"verse":"വേലക്കാരന്‍ നിഴൽ വാഞ്ഛിക്കുന്നതു പോലെയും കൂലിക്കാരന്‍ കൂലിക്കു കാത്തിരിക്കുന്നതുപോലെയും"},{"number":3,"verse":"വ്യര്‍ഥമാസങ്ങള്‍ എനിക്ക് അവകാശമായ് വന്നു, കഷ്ടരാത്രികള്‍ എനിക്ക് ഓഹരിയായിത്തീര്‍ന്നു."},{"number":4,"verse":"കിടക്കുന്നേരം: ഞാന്‍ എപ്പോള്‍ എഴുന്നേല്ക്കും എന്നു പറയുന്നു; രാത്രിയോ ദീര്‍ഘിച്ചുകൊണ്ടിരിക്കുന്നു; വെളുക്കുവോളം എനിക്കുരുളുക തന്നെ പണി."},{"number":5,"verse":"എന്‍റെ ദേഹം പുഴുവും മണ്‍കട്ടയും ഉടുത്തിരിക്കുന്നു. എന്‍റെ ത്വക്കിൽ പുണ്‍വായ്കള്‍ അടഞ്ഞു വീണ്ടും പഴുത്തുപൊട്ടുന്നു."},{"number":6,"verse":"എന്‍റെ നാളുകള്‍ നെയ്ത്തോടത്തിലും വേഗതയുള്ളത്; പ്രത്യാശകൂടാതെ അവ കഴിഞ്ഞുപോകുന്നു."},{"number":7,"verse":"എന്‍റെ ജീവന്‍ ഒരു ശ്വാസംമാത്രം എന്നോര്‍ക്കേണമേ; എന്‍റെ കണ്ണ് ഇനി നന്മയെ കാണുകയില്ല."},{"number":8,"verse":"എന്നെ കാണുന്നവന്‍റെ കണ്ണ് ഇനി എന്നെ കാണുകയില്ല; നിന്‍റെ കണ്ണ് എന്നെ നോക്കും; ഞാനോ, ഇല്ലാതിരിക്കും."},{"number":9,"verse":"മേഘം ക്ഷയിച്ചു മാഞ്ഞുപോകുന്നതുപോലെ പാതാളത്തിലിറങ്ങുന്നവന്‍ വീണ്ടും കയറി വരുന്നില്ല."},{"number":10,"verse":"അവന്‍ തന്‍റെ വീട്ടിലേക്കു മടങ്ങിവരികയില്ല; അവന്‍റെ ഇടം ഇനി അവനെ അറികയുമില്ല."},{"number":11,"verse":"ആകയാൽ ഞാന്‍ എന്‍റെ വായടയ്ക്കയില്ല; എന്‍റെ മനഃപീഡയിൽ ഞാന്‍ സംസാരിക്കും; എന്‍റെ മനോവ്യസനത്തിൽ ഞാന്‍ സങ്കടം പറയും."},{"number":12,"verse":"നീ എനിക്കു കാവലാക്കേണ്ടതിന് ഞാന്‍ കടലോ കടലാനയോ ആകുന്നുവോ?"},{"number":13,"verse":"എന്‍റെ കട്ടിൽ എന്നെ ആശ്വസിപ്പിക്കും; എന്‍റെ മെത്ത എന്‍റെ വ്യസനം ശമിപ്പിക്കും എന്നു ഞാന്‍ പറഞ്ഞാൽ"},{"number":14,"verse":"നീ സ്വപ്നംകൊണ്ട് എന്നെ അരട്ടുന്നു; ദര്‍ശനംകൊണ്ടും എന്നെ ഭയപ്പെടുത്തുന്നു."},{"number":15,"verse":"ആകയാൽ ഞാന്‍ ഞെക്കിക്കൊലയും ഈ അസ്ഥികൂടത്തെക്കാള്‍ മരണവും തിരഞ്ഞെടുക്കുന്നു."},{"number":16,"verse":"ഞാന്‍ അഴിഞ്ഞിരിക്കുന്നു; എന്നേക്കും ജീവിച്ചിരിക്കയില്ല; എന്നെ വിടേണമേ; എന്‍റെ ജീവകാലം ഒരു ശ്വാസം മാത്രമല്ലോ."},{"number":17,"verse":"മര്‍ത്യനെ നീ ഗണ്യമാക്കേണ്ടതിനും അവന്‍റെമേൽ ദൃഷ്‍ടിവയ്ക്കേണ്ടതിനും"},{"number":18,"verse":"അവനെ രാവിലെതോറും സന്ദര്‍ശിച്ചു മാത്രതോറും പരീക്ഷിക്കേണ്ടതിനും അവന്‍ എന്തുള്ളൂ?"},{"number":19,"verse":"നീ എത്രത്തോളം നിന്‍റെ നോട്ടം എങ്കൽനിന്നു മാറ്റാതിരിക്കും? ഞാന്‍ ഉമിനീര്‍ ഇറക്കുവോളം എന്നെ വിടാതെയുമിരിക്കും?"},{"number":20,"verse":"ഞാന്‍ പാപം ചെയ്തുവെങ്കിൽ, മനുഷ്യപാലകനേ, ഞാന്‍ നിനക്കെന്തു ചെയ്യുന്നു? ഞാന്‍ എനിക്കുതന്നെ ഭാരമായിരിക്കത്തക്കവണ്ണം നീ എന്നെ നിനക്കു ലക്ഷ്യമായി വച്ചിരിക്കുന്നതെന്ത്?"},{"number":21,"verse":"എന്‍റെ അതിക്രമം നീ ക്ഷമിക്കാതെയും അകൃത്യം മോചിക്കാതെയും ഇരിക്കുന്നതെന്ത്? ഇപ്പോള്‍ ഞാന്‍ പൊടിയിൽ കിടക്കും; നീ എന്നെ അന്വേഷിച്ചാൽ ഞാന്‍ ഇല്ലാതിരിക്കും."}]}
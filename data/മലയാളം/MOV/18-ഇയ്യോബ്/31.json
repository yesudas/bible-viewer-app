{"bibleAbbr":"MOV","bookName":"ഇയ്യോബ്","bookEnglishName":"Job","chapterNumber":31,"verses":[{"number":1,"verse":"ഞാന്‍ എന്‍റെ കണ്ണുമായി ഒരു നിയമം ചെയ്തു; പിന്നെ ഞാന്‍ ഒരു കന്യകയെ നോക്കുന്നതെങ്ങനെ?"},{"number":2,"verse":"എന്നാൽ മേലിൽനിന്നു ദൈവം നല്കുന്ന ഓഹരിയും ഉയരത്തിൽനിന്നു സര്‍വശക്തന്‍ തരുന്ന അവകാശവും എന്ത്?"},{"number":3,"verse":"നീതികെട്ടവന് അപായവും ദുഷ്പ്രവൃത്തിക്കാര്‍ക്ക് വിപത്തുമല്ലയോ?"},{"number":4,"verse":"എന്‍റെ വഴികളെ അവന്‍ കാണുന്നില്ലയോ? എന്‍റെ കാലടികളെയൊക്കെയും എണ്ണുന്നില്ലയോ?"},{"number":5,"verse":"ഞാന്‍ കപടത്തിൽ നടന്നുവെങ്കിൽ, എന്‍റെ കാൽ വഞ്ചനയ്ക്ക് ഓടിയെങ്കിൽ-"},{"number":6,"verse":"ദൈവം എന്‍റെ പരമാര്‍ഥത അറിയേണ്ടതിന് ഒത്ത ത്രാസിൽ എന്നെ തൂക്കി നോക്കുമാറാകട്ടെ-"},{"number":7,"verse":"എന്‍റെ കാലടി വഴിവിട്ടു മാറിയെങ്കിൽ, എന്‍റെ ഹൃദയം എന്‍റെ കണ്ണിനു പിന്തുടര്‍ന്നുവെങ്കിൽ, വല്ല കറയും എന്‍റെ കൈക്കു പറ്റിയെങ്കിൽ,"},{"number":8,"verse":"ഞാന്‍ വിതച്ചതു മറ്റൊരുത്തന്‍ തിന്നട്ടെ; എന്‍റെ സന്തതിക്കു മൂലനാശം ഭവിക്കട്ടെ."},{"number":9,"verse":"എന്‍റെ ഹൃദയം ഒരു സ്ത്രീയിങ്കൽ ഭ്രമിച്ചുപോയെങ്കിൽ, കൂട്ടുകാരന്‍റെ വാതിൽക്കൽ ഞാന്‍ പതിയിരുന്നു എങ്കിൽ,"},{"number":10,"verse":"എന്‍റെ ഭാര്യ മറ്റൊരുത്തനു മാവു പൊടിക്കട്ടെ; അന്യര്‍ അവളുടെമേൽ കുനിയട്ടെ."},{"number":11,"verse":"അതു മഹാപാതകമല്ലോ, ന്യായാധിപന്മാര്‍ ശിക്ഷിക്കേണ്ടുന്ന കുറ്റമത്രേ;"},{"number":12,"verse":"അതു നരകപര്യന്തം ദഹിപ്പിക്കുന്ന തീയാകുന്നു; അത് എന്‍റെ അനുഭവമൊക്കെയും നിര്‍മ്മൂലമാക്കും."},{"number":13,"verse":"എന്‍റെ ദാസനോ ദാസിയോ എന്നോടു വാദിച്ചിട്ടു ഞാന്‍ അവരുടെ ന്യായം തള്ളിക്കളഞ്ഞെങ്കിൽ,"},{"number":14,"verse":"ദൈവം എഴുന്നേല്ക്കുമ്പോള്‍ ഞാന്‍ എന്തു ചെയ്യും? അവന്‍ സന്ദര്‍ശിക്കുമ്പോള്‍ ഞാന്‍ എന്തുത്തരം പറയും?"},{"number":15,"verse":"ഗര്‍ഭത്തിൽ എന്നെ ഉരുവാക്കിയവനല്ലയോ അവനെയും ഉരുവാക്കിയത്? ഉദരത്തിൽ ഞങ്ങളെ നിര്‍മ്മിച്ചത് ഒരുത്തനല്ലയോ?"},{"number":16,"verse":"ദരിദ്രന്മാരുടെ ആഗ്രഹം ഞാന്‍ മുടക്കിയെങ്കിൽ, വിധവയുടെ കണ്ണു ഞാന്‍ ക്ഷീണിപ്പിച്ചെങ്കിൽ,"},{"number":17,"verse":"അനാഥന് അംശം കൊടുക്കാതെ ഞാന്‍ തനിച്ച് എന്‍റെ ആഹാരം കഴിച്ചെങ്കിൽ-"},{"number":18,"verse":"ബാല്യംമുതൽ ഞാന്‍ അപ്പന്‍ എന്ന പോലെ അവനെ വളര്‍ത്തുകയും ജനിച്ചതുമുതൽ അവളെ പരിപാലിക്കയും ചെയ്തുവല്ലോ-"},{"number":19,"verse":"ഒരുത്തന്‍ വസ്ത്രമില്ലാതെ നശിച്ചുപോകുന്നതോ ദരിദ്രന്‍ പുതപ്പില്ലാതെ ഇരിക്കുന്നതോ ഞാന്‍ കണ്ടിട്ട്"},{"number":20,"verse":"അവന്‍റെ അര എന്നെ അനുഗ്രഹിച്ചില്ലങ്കിൽ, എന്‍റെ ആടുകളുടെ രോമംകൊണ്ട് അവനു കുളിര്‍ മാറിയില്ലങ്കിൽ,"},{"number":21,"verse":"പട്ടണവാതിൽക്കൽ എനിക്കു സഹായം കണ്ടിട്ടു ഞാന്‍ അനാഥന്‍റെ നേരേ കൈയോങ്ങിയെങ്കിൽ,"},{"number":22,"verse":"എന്‍റെ ഭുജം തോള്‍പലകയിൽനിന്നു വീഴട്ടെ; എന്‍റെ കൈയുടെ ഏപ്പു വിട്ടുപോകട്ടെ."},{"number":23,"verse":"ദൈവം അയച്ച വിപത്ത് എനിക്കു ഭയങ്കരമായിരുന്നു; അവന്‍റെ ഔന്നത്യംനിമിത്തം എനിക്ക് ആവതില്ലാതെയായി."},{"number":24,"verse":"ഞാന്‍ പൊന്ന് എന്‍റെ ശരണമാക്കിയെങ്കിൽ, തങ്കത്തോടു നീ എന്‍റെ ആശ്രയം എന്നു പറഞ്ഞുവെങ്കിൽ,"},{"number":25,"verse":"എന്‍റെ ധനം വളരെയായിരിക്കകൊണ്ടും എന്‍റെ കൈ അധികം സമ്പാദിച്ചിരിക്കകൊണ്ടും ഞാന്‍ സന്തോഷിച്ചുവെങ്കിൽ,"},{"number":26,"verse":"സൂര്യന്‍ പ്രകാശിക്കുന്നതോ ചന്ദ്രന്‍ ശോഭയോടെ ഗമിക്കുന്നതോ കണ്ടിട്ട്"},{"number":27,"verse":"എന്‍റെ ഹൃദയം ഗൂഢമായി വശീകരിക്കപ്പെടുകയും എന്‍റെ വായ് എന്‍റെ കൈയെ ചുംബിക്കയും ചെയ്തുവെങ്കിൽ,"},{"number":28,"verse":"അതു ന്യായാധിപന്മാര്‍ ശിക്ഷിക്കേണ്ടുന്ന കുറ്റമത്രേ; അതിനാൽ ഉയരത്തിലെ ദൈവത്തെ ഞാന്‍ നിഷേധിച്ചു എന്നു വരുമല്ലോ."},{"number":29,"verse":"എന്‍റെ വൈരിയുടെ നാശത്തിങ്കൽ ഞാന്‍ സന്തോഷിക്കയോ, അവന്‍റെ അനര്‍ഥത്തിങ്കൽ ഞാന്‍ നിഗളിക്കയോ ചെയ്തു എങ്കിൽ-"},{"number":30,"verse":"അവന്‍റെ പ്രാണനാശം ഇച്ഛിച്ചു ഞാന്‍ ശാപം ചൊല്ലി പാപം ചെയ്‍വാന്‍ എന്‍റെ വായെ ഒരിക്കലും സമ്മതിച്ചിട്ടില്ല-"},{"number":31,"verse":"അവന്‍റെ മേശയ്ക്കൽ മാംസം തിന്നു തൃപ്തി വരാത്തവര്‍ ആര്‍"},{"number":32,"verse":"എന്നിങ്ങനെ എന്‍റെ കൂടാരത്തിലെ ആളുകള്‍ പറഞ്ഞില്ലങ്കിൽ- പരദേശി തെരുവീഥിയിൽ രാപാര്‍ക്കേണ്ടിവന്നിട്ടില്ല; വഴിപോക്കനു ഞാന്‍ എന്‍റെ വാതിൽ തുറന്നുകൊടുത്തു-"},{"number":33,"verse":"ഞാന്‍ ആദാമിനെപ്പോലെ എന്‍റെ ലംഘനം മൂടി എന്‍റെ അകൃത്യം മാര്‍വിടത്തു മറച്ചുവച്ചെങ്കിൽ,"},{"number":34,"verse":"മഹാപുരുഷാരത്തെ ശങ്കിക്കകൊണ്ടും വംശക്കാരുടെ നിന്ദ എന്നെ ഭ്രമിപ്പിക്കകൊണ്ടും ഞാന്‍ വാതിലിനു പുറത്തിറങ്ങാതെ മിണ്ടാതിരുന്നു എങ്കിൽ-"},{"number":35,"verse":"അയ്യോ, എന്‍റെ സങ്കടം കേള്‍ക്കുന്നവന്‍ ഉണ്ടായിരുന്നുവെങ്കിൽ കൊള്ളായിരുന്നു!- ഇതാ, എന്‍റെ ഒപ്പ്! സര്‍വശക്തന്‍ എനിക്കുത്തരം നല്കുമാറാകട്ടെ. എന്‍റെ പ്രതിയോഗി എഴുതിയ അന്യായരേഖ കിട്ടിയെങ്കിൽ കൊള്ളായിരുന്നു!"},{"number":36,"verse":"അതു ഞാന്‍ എന്‍റെ ചുമലിൽ വഹിക്കുമായിരുന്നു; ഒരു മകുടമായിട്ട് അത് അണിയുമായിരുന്നു."},{"number":37,"verse":"എന്‍റെ കാലടികളുടെ എണ്ണം ഞാന്‍ അവനെ ബോധിപ്പിക്കും; ഒരു പ്രഭു എന്നപോലെ ഞാന്‍ അവനോട് അടുക്കും."},{"number":38,"verse":"എന്‍റെ നിലം എന്‍റെ നേരേ നിലവിളിക്കയോ അതിന്‍റെ ഉഴച്ചാലുകള്‍ ഒന്നിച്ചു കരകയോ ചെയ്തുവെങ്കിൽ,"},{"number":39,"verse":"വിലകൊടുക്കാതെ ഞാന്‍ അതിന്‍റെ വിളവു തിന്നുകയോ അതിന്‍റെ ഉടമക്കാരുടെ പ്രാണന്‍ പോകുവാന്‍ സംഗതിയാക്കുകയോ ചെയ്തു എങ്കിൽ,"},{"number":40,"verse":"കോതമ്പിനു പകരം കാരമുള്ളും യവത്തിനു പകരം കളയും മുളച്ചുവളരട്ടെ. (ഇയ്യോബിന്‍റെ വചനങ്ങള്‍ അവസാനിച്ചു)."}]}
{"bibleAbbr":"MOV","bookName":"ഇയ്യോബ്","bookEnglishName":"Job","chapterNumber":22,"verses":[{"number":1,"verse":"അതിന് തേമാന്യനായ എലീഫസ് ഉത്തരം പറഞ്ഞതെന്തെന്നാൽ:"},{"number":2,"verse":"മനുഷ്യന്‍ ദൈവത്തിന് ഉപകാരമായി വരുമോ? ജ്ഞാനിയായവന്‍ തനിക്കുതന്നെ ഉപകരിക്കേയുള്ളൂ."},{"number":3,"verse":"നീ നീതിമാനായാൽ സര്‍വശക്തനു പ്രയോജനമുണ്ടോ? നീ നിഷ്കളങ്കനായി നടക്കുന്നതിനാൽ അവനു ലാഭമുണ്ടോ?"},{"number":4,"verse":"നിന്‍റെ ഭക്തി നിമിത്തമോ അവന്‍ നിന്നെ ശാസിക്കയും നിന്നെ ന്യായവിസ്താരത്തിൽ വരുത്തുകയും ചെയ്യുന്നത്?"},{"number":5,"verse":"നിന്‍റെ ദുഷ്ടത വലിയതല്ലയോ? നിന്‍റെ അകൃത്യങ്ങള്‍ക്ക് അന്തവുമില്ല."},{"number":6,"verse":"നിന്‍റെ സഹോദരനോടു നീ വെറുതെ പണയം വാങ്ങി, നഗ്നന്മാരുടെ വസ്ത്രം ഉരിഞ്ഞെടുത്തിരിക്കുന്നു."},{"number":7,"verse":"ക്ഷീണിച്ചവന് നീ വെള്ളം കൊടുത്തില്ല; വിശന്നവന് നീ ആഹാരം മുടക്കിക്കളഞ്ഞു."},{"number":8,"verse":"കൈയൂറ്റക്കാരനോ ദേശം കൈവശമായി, മാന്യനായവന്‍ അതിൽ പാര്‍ത്തു."},{"number":9,"verse":"വിധവമാരെ നീ വെറുംകൈയായി അയച്ചു; അനാഥന്മാരുടെ ഭുജങ്ങളെ നീ ഒടിച്ചുകളഞ്ഞു."},{"number":10,"verse":"അതുകൊണ്ട് നിന്‍റെ ചുറ്റും കെണികള്‍ ഇരിക്കുന്നു. പെട്ടെന്ന് ഭയം നിന്നെ ഭ്രമിപ്പിക്കുന്നു."},{"number":11,"verse":"അല്ല, നീ അന്ധകാരത്തെയും നിന്നെ മൂടുന്ന പെരുവെള്ളത്തെയും കാണുന്നില്ലയോ?"},{"number":12,"verse":"ദൈവം സ്വര്‍ഗോന്നതത്തിൽ ഇല്ലയോ? നക്ഷത്രങ്ങള്‍ എത്ര ഉയര്‍ന്നിരിക്കുന്നു എന്നു നോക്കുക."},{"number":13,"verse":"എന്നാൽ നീ: ദൈവം എന്തറിയുന്നു? കൂരിരുട്ടിൽ അവന്‍ ന്യായം വിധിക്കുമോ?"},{"number":14,"verse":"കാണാതവണ്ണം മേഘങ്ങള്‍ അവനു മറ ആയിരിക്കുന്നു; ആകാശമണ്ഡലത്തിൽ അവന്‍ ഉലാവുന്നു എന്നു പറയുന്നു."},{"number":15,"verse":"ദുഷ്ടമനുഷ്യര്‍ നടന്നിരിക്കുന്ന പുരാതനമാര്‍ഗം നീ പ്രമാണിക്കുമോ?"},{"number":16,"verse":"കാലം തികയും മുമ്പേ അവര്‍ പിടിപെട്ടുപോയി; അവരുടെ അടിസ്ഥാനം നദിപോലെ ഒഴുകിപ്പോയി."},{"number":17,"verse":"അവര്‍ ദൈവത്തോട്: ഞങ്ങളെ വിട്ടുപോക; സര്‍വശക്തന്‍ ഞങ്ങളോട് എന്തു ചെയ്യും എന്നു പറഞ്ഞു."},{"number":18,"verse":"അവനോ അവരുടെ വീടുകളെ നന്മകൊണ്ടു നിറച്ചു; ദുഷ്ടന്മാരുടെ ആലോചന എന്നോട് അകന്നിരിക്കുന്നു."},{"number":19,"verse":"നീതിമാന്മാര്‍ കണ്ടു സന്തോഷിക്കുന്നു; കുറ്റമില്ലാത്തവന്‍ അവരെ പരിഹസിച്ചു:"},{"number":20,"verse":"ഞങ്ങളുടെ എതിരാളികള്‍ മുടിഞ്ഞുപോയി; അവരുടെ ശേഷിപ്പ് തീക്കിരയായി എന്നു പറയുന്നു."},{"number":21,"verse":"നീ അവനോടിണങ്ങി സമാധാനമായിരിക്ക; അതിനാൽ നിനക്കു നന്മ വരും."},{"number":22,"verse":"അവന്‍റെ വായിൽനിന്ന് ഉപദേശം കൈക്കൊള്‍ക; അവന്‍റെ വചനങ്ങളെ നിന്‍റെ ഹൃദയത്തിൽ സംഗ്രഹിക്ക."},{"number":23,"verse":"സര്‍വശക്തങ്കലേക്കു തിരിഞ്ഞാൽ നീ അഭിവൃദ്ധി പ്രാപിക്കും; നീതികേട് നിന്‍റെ കൂടാരങ്ങളിൽനിന്ന് അകറ്റിക്കളയും."},{"number":24,"verse":"നിന്‍റെ പൊന്ന് പൊടിയിലും ഓഫീര്‍ തങ്കം തോട്ടിലെ കല്ലിന്നിടയിലും ഇട്ടുകളക."},{"number":25,"verse":"അപ്പോള്‍ സര്‍വശക്തന്‍ നിന്‍റെ പൊന്നും നിനക്കു വെള്ളിവാളവും ആയിരിക്കും."},{"number":26,"verse":"അന്നു നീ സര്‍വശക്തനിൽ പ്രമോദിക്കും; ദൈവത്തിങ്കലേക്കു നിന്‍റെ മുഖം ഉയര്‍ത്തും."},{"number":27,"verse":"നീ അവനോടു പ്രാര്‍ഥിക്കും; അവന്‍ നിന്‍റെ പ്രാര്‍ഥന കേള്‍ക്കും; നീ നിന്‍റെ നേര്‍ച്ചകളെ കഴിക്കും."},{"number":28,"verse":"നീ ഒരു കാര്യം നിരൂപിക്കും; അതു നിനക്കു സാധിക്കും; നിന്‍റെ വഴികളിൽ വെളിച്ചം പ്രകാശിക്കും."},{"number":29,"verse":"നിന്നെ താഴ്ത്തുമ്പോള്‍ ഉയര്‍ച്ച എന്നു നീ പറയും; താഴ്മയുള്ളവനെ അവന്‍ രക്ഷിക്കും."},{"number":30,"verse":"നിര്‍ദോഷിയല്ലാത്തവനെപ്പോലും അവന്‍ വിടുവിക്കും; നിന്‍റെ കൈകളുടെ വെടിപ്പിനാൽ അവന്‍ വിടുവിക്കപ്പെടും."}]}
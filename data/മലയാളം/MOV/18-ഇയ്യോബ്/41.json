{"bibleAbbr":"MOV","bookName":"ഇയ്യോബ്","bookEnglishName":"Job","chapterNumber":41,"verses":[{"number":1,"verse":"മഹാനക്രത്തെ ചൂണ്ടലിട്ടു പിടിക്കാമോ? അതിന്‍റെ നാക്ക് കയറുകൊണ്ട് അമര്‍ത്താമോ?"},{"number":2,"verse":"അതിന്‍റെ മൂക്കിൽ കയറു കോര്‍ക്കാമോ? അതിന്‍റെ അണയിൽ കൊളുത്തു കടത്താമോ?"},{"number":3,"verse":"അതു നിന്നോട് ഏറിയ യാചന കഴിക്കുമോ? സാവധാനവാക്ക് നിന്നോടു പറയുമോ?"},{"number":4,"verse":"അതിനെ എന്നും ദാസനാക്കിക്കൊള്ളേണ്ടതിന് അതു നിന്നോട് ഉടമ്പടി ചെയ്യുമോ?"},{"number":5,"verse":"പക്ഷിയോട് എന്നപോലെ നീ അതിനോടു കളിക്കുമോ? അതിനെ പിടിച്ചു നിന്‍റെ ബാലമാര്‍ക്കായി കെട്ടിയിടുമോ?"},{"number":6,"verse":"മീന്‍പിടിക്കൂറ്റുകാര്‍ അതിനെക്കൊണ്ടു വ്യാപാരം ചെയ്യുമോ? അതിനെ കച്ചവടക്കാര്‍ക്കു പകുത്തു വില്ക്കുമോ?"},{"number":7,"verse":"നിനക്ക് അതിന്‍റെ തോലിൽ നിറച്ച് അസ്ത്രവും തലയിൽ നിറച്ചു ചാട്ടുളിയും തറയ്ക്കാമോ?"},{"number":8,"verse":"അതിനെ ഒന്ന് തൊടുക; പോര്‍ തിട്ടം എന്ന് ഓര്‍ത്തുകൊള്‍ക; പിന്നെ നീ അതിന് തുനികയില്ല."},{"number":9,"verse":"അവന്‍റെ ആശയ്ക്കു ഭംഗം വരുന്നു; അതിനെ കാണുമ്പോള്‍തന്നെ അവന്‍ വീണുപോകുമല്ലോ."},{"number":10,"verse":"അതിനെ ഇളക്കുവാന്‍ തക്ക ശൂരനില്ല; പിന്നെ എന്നോട് എതിര്‍ത്തു നില്ക്കുന്നവന്‍ ആര്‍?"},{"number":11,"verse":"ഞാന്‍ മടക്കിക്കൊടുക്കേണ്ടതിന് എനിക്കു മുമ്പുകൂട്ടി തന്നതാര്‍? ആകാശത്തിന്‍കീഴെയുള്ളതൊക്കെയും എന്‍റേതല്ലയോ?"},{"number":12,"verse":"അതിന്‍റെ അവയവങ്ങളെയും മഹാശക്തിയെയും അതിന്‍റെ ചേലൊത്ത രൂപത്തെയുംപറ്റി ഞാന്‍ മിണ്ടാതിരിക്കയില്ല."},{"number":13,"verse":"അതിന്‍റെ പുറങ്കുപ്പായം ഊരാകുന്നവനാര്‍? അതിന്‍റെ ഇരട്ടനിരപ്പല്ലിനിടയിൽ ആര്‍ ചെല്ലും?"},{"number":14,"verse":"അതിന്‍റെ മുഖത്തെ കതക് ആര്‍ തുറക്കും? അതിന്‍റെ പല്ലിനു ചുറ്റും ഭീഷണം ഉണ്ട്."},{"number":15,"verse":"ചെതുമ്പൽനിര അതിന്‍റെ ഡംഭമാകുന്നു; അതു മുദ്രവച്ച് മുറുക്കി അടച്ചിരിക്കുന്നു."},{"number":16,"verse":"അത് ഒന്നോടൊന്നു പറ്റിയിരിക്കുന്നു; ഇടയിൽ കാറ്റുകടക്കയില്ല."},{"number":17,"verse":"ഒന്നോടൊന്നു ചേര്‍ന്നിരിക്കുന്നു; വേര്‍പെടുത്തിക്കൂടാതവണ്ണം തമ്മിൽ പറ്റിയിരിക്കുന്നു."},{"number":18,"verse":"അതു തുമ്മുമ്പോള്‍ വെളിച്ചം മിന്നുന്നു; അതിന്‍റെ കണ്ണ് ഉഷസ്സിന്‍റെ കണ്ണിമപോലെ ആകുന്നു."},{"number":19,"verse":"അതിന്‍റെ വായിൽനിന്നു തീപ്പന്തങ്ങള്‍ പുറപ്പെടുകയും തീപ്പൊരികള്‍ തെറിക്കയും ചെയ്യുന്നു."},{"number":20,"verse":"തിളയ്ക്കുന്ന കലത്തിൽനിന്നും കത്തുന്ന പോട്ടപ്പുല്ലിൽനിന്നും എന്നപോലെ അതിന്‍റെ മൂക്കിൽനിന്നു പുക പുറപ്പെടുന്നു."},{"number":21,"verse":"അതിന്‍റെ ശ്വാസം കനൽ ജ്വലിപ്പിക്കുന്നു; അതിന്‍റെ വായിൽനിന്നു ജ്വാല പുറപ്പെടുന്നു."},{"number":22,"verse":"അതിന്‍റെ കഴുത്തിൽ ബലം വസിക്കുന്നു; അതിന്‍റെ മുമ്പിൽ നിരാശ നൃത്തം ചെയ്യുന്നു."},{"number":23,"verse":"അതിന്‍റെ മാംസദശകള്‍ തമ്മിൽ പറ്റിയിരിക്കുന്നു; അവ ഇളകിപ്പോകാതവണ്ണം അതിന്മേൽ ഉറച്ചിരിക്കുന്നു."},{"number":24,"verse":"അതിന്‍റെ ഹൃദയം കല്ലുപോലെ ഉറപ്പുള്ളത് തിരികല്ലിന്‍റെ അടിക്കല്ലുപോലെ ഉറപ്പുള്ളതു തന്നെ."},{"number":25,"verse":"അത് പൊങ്ങുമ്പോള്‍ ബലശാലികള്‍ പേടിക്കുന്നു; ഭയം ഹേതുവായിട്ട് അവര്‍ പരവശരായിത്തീരുന്നു."},{"number":26,"verse":"വാള്‍കൊണ്ട് അതിനെ എതിര്‍ക്കുന്നത് അസാധ്യം; കുന്തം, അസ്ത്രം, വേൽ എന്നിവകൊണ്ടും ആവതില്ല."},{"number":27,"verse":"ഇരുമ്പിനെ അതു വൈക്കോൽപോലെയും താമ്രത്തെ ദ്രവിച്ച മരംപോലെയും വിചാരിക്കുന്നു."},{"number":28,"verse":"അസ്ത്രം അതിനെ ഓടിക്കയില്ല; കവിണക്കല്ല് അതിനു താളടിയായിരിക്കുന്നു."},{"number":29,"verse":"ഗദ അതിനു താളടിപോലെ തോന്നുന്നു; വേൽ ചാടുന്ന ഒച്ച കേട്ടിട്ട് അതു ചിരിക്കുന്നു."},{"number":30,"verse":"അതിന്‍റെ അധോഭാഗം മൂര്‍ച്ചയുള്ള ഓട്ടുകഷണംപോലെയാകുന്നു; അതു ചെളിമേൽ പല്ലിത്തടിപോലെ വലിയുന്നു."},{"number":31,"verse":"കലത്തെപ്പോലെ അത് ആഴിയെ തിളപ്പിക്കുന്നു; സമുദ്രത്തെ അതു തൈലം പോലെയാക്കിത്തീര്‍ക്കുന്നു."},{"number":32,"verse":"അതിന്‍റെ പിന്നാലെ ഒരു പാത മിന്നുന്നു; ആഴി നരച്ചതുപോലെ തോന്നുന്നു."},{"number":33,"verse":"ഭൂമിയിൽ അതിനു തുല്യമായിട്ടൊന്നും ഇല്ല; അതിനെ ഭയമില്ലാത്തതായി ഉണ്ടാക്കിയിരിക്കുന്നു."},{"number":34,"verse":"അത് ഉന്നതമായുള്ളതിനെയൊക്കെയും നോക്കിക്കാണുന്നു; മദിച്ച ജന്തുക്കള്‍ക്കെല്ലാം അതു രാജാവായിരിക്കുന്നു."}]}
{"bibleAbbr":"MOV","bookName":"ഇയ്യോബ്","bookEnglishName":"Job","chapterNumber":4,"verses":[{"number":1,"verse":"അതിനു തേമാന്യനായ എലീഫസ് ഉത്തരം പറഞ്ഞതെന്തെന്നാൽ:"},{"number":2,"verse":"നിന്നോടു സംസാരിപ്പാന്‍ തുനിഞ്ഞാൽ നീ മുഷിയുമോ? എന്നാൽ വാക്കടക്കുവാന്‍ ആര്‍ക്കു കഴിയും?"},{"number":3,"verse":"നീ പലരേയും ഉപദേശിച്ചു തളര്‍ന്ന കൈകളെ ശക്തീകരിച്ചിരിക്കുന്നു."},{"number":4,"verse":"വീഴുന്നവനെ നിന്‍റെ വാക്കു താങ്ങി കുഴയുന്ന മുഴംകാൽ നീ ഉറപ്പിച്ചിരിക്കുന്നു."},{"number":5,"verse":"ഇപ്പോള്‍ നിനക്കതു ഭവിച്ചിട്ടു നീ വിഷാദിക്കുന്നു; നിനക്കതു തട്ടിയിട്ടു നീ ഭ്രമിച്ചു പോകുന്നു."},{"number":6,"verse":"നിന്‍റെ ഭക്തി നിന്‍റെ ആശ്രയമല്ലയോ? നിന്‍റെ നടപ്പിന്‍റെ നിര്‍മ്മലത നിന്‍റെ പ്രത്യാശയല്ലയോ?"},{"number":7,"verse":"ഓര്‍ത്തുനോക്കുക: നിര്‍ദോഷിയായി നശിച്ചവന്‍ ആര്‍? നേരുള്ളവര്‍ എവിടെ മുടിഞ്ഞുപോയിട്ടുള്ളൂ?"},{"number":8,"verse":"ഞാന്‍ കണ്ടേടത്തോളം അന്യായം ഉഴുതു കഷ്ടത വിതയ്ക്കുന്നവര്‍ അതുതന്നെ കൊയ്യുന്നു."},{"number":9,"verse":"ദൈവത്തിന്‍റെ ശ്വാസത്താൽ അവര്‍ നശിക്കുന്നു; അവന്‍റെ കോപത്തിന്‍റെ ഊത്തിനാൽ മുടിഞ്ഞുപോകുന്നു."},{"number":10,"verse":"സിംഹത്തിന്‍റെ ഗര്‍ജനവും കേസരിയുടെ നാദവും ബാലസിംഹങ്ങളുടെ ദന്തങ്ങളും അറ്റുപോയി."},{"number":11,"verse":"സിംഹം ഇരയില്ലായ്കയാൽ നശിക്കുന്നു; സിംഹിയുടെ കുട്ടികള്‍ ചിതറിപ്പോകുന്നു."},{"number":12,"verse":"എന്‍റെ അടുക്കൽ ഒരു ഗൂഢവചനം എത്തി; അതിന്‍റെ മന്ദസ്വരം എന്‍റെ ചെവിയിൽ കടന്നു."},{"number":13,"verse":"മനുഷ്യര്‍ക്ക് ഗാഢനിദ്ര പിടിക്കുന്നേരം രാത്രിദര്‍ശനങ്ങളാലുള്ള മനോഭാവനകളിൽ"},{"number":14,"verse":"ഭയവും നടുക്കവും എന്നെ പിടിച്ചു. എന്‍റെ അസ്ഥികളൊക്കെയും കുലുങ്ങിപ്പോയി."},{"number":15,"verse":"ഒരാത്മാവ് എന്‍റെ മുഖത്തിനെതിരേ കടന്നു എന്‍റെ ദേഹത്തിനു രോമഹര്‍ഷം ഭവിച്ചു."},{"number":16,"verse":"ഒരു പ്രതിമ എന്‍റെ കണ്ണിനെതിരേ നിന്നു; എങ്കിലും അതിന്‍റെ രൂപം ഞാന്‍ തിരിച്ചറിഞ്ഞില്ല; മന്ദമായൊരു സ്വരം ഞാന്‍ കേട്ടതെന്തെന്നാൽ:"},{"number":17,"verse":"മര്‍ത്യന്‍ ദൈവത്തിലും നീതിമാന്‍ ആകുമോ? നരന്‍ സ്രഷ്ടാവിലും നിര്‍മ്മലനാകുമോ?"},{"number":18,"verse":"ഇതാ, സ്വദാസന്മാരിലും അവനു വിശ്വാസമില്ല; തന്‍റെ ദൂതന്മാരിലും അവന്‍ കുറ്റം ആരോപിക്കുന്നു."},{"number":19,"verse":"പൊടിയിൽനിന്നുദ്ഭവിച്ചു മണ്‍പുരകളിൽ പാര്‍ത്തു പുഴുപോലെ ചതഞ്ഞു പോകുന്നവരിൽ എത്ര അധികം!"},{"number":20,"verse":"ഉഷസ്സിനും സന്ധ്യക്കും മധ്യേ അവര്‍ തകര്‍ന്നുപോകുന്നു; ആരും ഗണ്യമാക്കാതെ അവര്‍ എന്നേക്കും നശിക്കുന്നു."},{"number":21,"verse":"അവരുടെ കൂടാരക്കയര്‍ അറ്റുപോയിട്ട് അവര്‍ ജ്ഞാനഹീനരായി മരിക്കുന്നില്ലയോ?"}]}
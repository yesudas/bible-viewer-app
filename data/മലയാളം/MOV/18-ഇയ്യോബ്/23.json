{"bibleAbbr":"MOV","bookName":"ഇയ്യോബ്","bookEnglishName":"Job","chapterNumber":23,"verses":[{"number":1,"verse":"അതിന് ഇയ്യോബ് ഉത്തരം പറഞ്ഞതെന്തെന്നാൽ:"},{"number":2,"verse":"ഇന്നും എന്‍റെ സങ്കടം കൊടിയതാകുന്നു; അവന്‍റെ കൈ എന്‍റെ ഞരക്കത്തിന്മേൽ ഭാരമാകുന്നു."},{"number":3,"verse":"അവനെ എവിടെ കാണുമെന്നറിഞ്ഞെങ്കിൽ കൊള്ളായിരുന്നു; അവന്‍റെ ന്യായാസനത്തിങ്കൽ ഞാന്‍ ചെല്ലുമായിരുന്നു."},{"number":4,"verse":"ഞാന്‍ അവന്‍റെ മുമ്പിൽ എന്‍റെ ന്യായം വിവരിക്കുമായിരുന്നു; ന്യായവാദം കോരിച്ചൊരിയുമായിരുന്നു."},{"number":5,"verse":"അവന്‍റെ ഉത്തരം അറിയാമായിരുന്നു; അവന്‍ എന്തു പറയുമെന്നും ഗ്രഹിക്കാമായിരുന്നു."},{"number":6,"verse":"അവന്‍ ബലാധിക്യത്തോടെ എന്നോടു വ്യവഹരിക്കുമോ? ഇല്ല; അവന്‍ എന്നെ ആദരിക്കേയുള്ളൂ."},{"number":7,"verse":"അവിടെ നേരുള്ളവന്‍ അവനോടു വാദിക്കുമായിരുന്നു; ഞാന്‍ സദാകാലത്തേക്കും എന്‍റെ ന്യായാധിപന്‍റെ കൈയിൽനിന്നു രക്ഷപെടുമായിരുന്നു."},{"number":8,"verse":"ഞാന്‍ കിഴക്കോട്ടു ചെന്നാൽ അവന്‍ അവിടെ ഇല്ല; പടിഞ്ഞാറോട്ടു ചെന്നാൽ അവനെ കാണുകയില്ല."},{"number":9,"verse":"വടക്ക് അവന്‍ പ്രവര്‍ത്തിക്കയിൽ നോക്കിയിട്ട് അവനെ കാണുന്നില്ല; തെക്കോട്ട് അവന്‍ തിരിയുന്നു; അവനെ കാണുന്നില്ലതാനും."},{"number":10,"verse":"എന്നാൽ ഞാന്‍ നടക്കുന്ന വഴി അവന്‍ അറിയുന്നു; എന്നെ ശോധന കഴിച്ചാൽ ഞാന്‍ പൊന്നുപോലെ പുറത്തുവരും."},{"number":11,"verse":"എന്‍റെ കാലടി അവന്‍റെ ചുവടു തുടര്‍ന്നു ചെല്ലുന്നു; ഞാന്‍ വിട്ടുമാറാതെ അവന്‍റെ വഴി പ്രമാണിക്കുന്നു."},{"number":12,"verse":"ഞാന്‍ അവന്‍റെ അധരങ്ങളുടെ കല്പന വിട്ടു പിന്മാറിയിട്ടില്ല; അവന്‍റെ വായിലെ വചനങ്ങളെ എന്‍റെ ആഹാരത്തെക്കാള്‍ സൂക്ഷിച്ചിരിക്കുന്നു."},{"number":13,"verse":"അവനോ അനന്യന്‍; അവനെ തടുക്കുന്നത് ആര്‍? തിരുവുള്ളത്തിന്‍റെ താൽപര്യം അവന്‍ അനുഷ്ഠിക്കും."},{"number":14,"verse":"എനിക്കു നിയമിച്ചിരിക്കുന്നത് അവന്‍ നിവര്‍ത്തിക്കുന്നു; ഇങ്ങനെയുള്ള പലതും അവന്‍റെ പക്കൽ ഉണ്ട്."},{"number":15,"verse":"അതുകൊണ്ട് ഞാന്‍ അവന്‍റെ സാന്നിധ്യത്തിങ്കൽ ഭ്രമിക്കുന്നു; ഓര്‍ത്തുനോക്കുമ്പോള്‍ ഞാന്‍ അവനെ ഭയപ്പെടുന്നു."},{"number":16,"verse":"ദൈവം എനിക്കു ധൈര്യക്ഷയം വരുത്തി, സര്‍വശക്തന്‍ എന്നെ ഭ്രമിപ്പിച്ചിരിക്കുന്നു."},{"number":17,"verse":"ഞാന്‍ പരവശനായിരിക്കുന്നത് അന്ധകാരം നിമിത്തമല്ല, കൂരിരുട്ട് എന്‍റെ മുഖത്തെ മൂടുന്നതുകൊണ്ടുമല്ല."}]}
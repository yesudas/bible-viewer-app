{"bibleAbbr":"MOV","bookName":"ഇയ്യോബ്","bookEnglishName":"Job","chapterNumber":15,"verses":[{"number":1,"verse":"അതിനു തേമാന്യനായ എലീഫസ് ഉത്തരം പറഞ്ഞതെന്തെന്നാൽ:"},{"number":2,"verse":"ജ്ഞാനിയായവന്‍ വ്യര്‍ഥജ്ഞാനം പ്രസ്താവിക്കുമോ? അവന്‍ കിഴക്കന്‍കാറ്റുകൊണ്ടു വയറു നിറയ്ക്കുമോ?"},{"number":3,"verse":"അവന്‍ പ്രയോജനമില്ലാത്ത വാക്കുകളാലും ഉപകാരമില്ലാത്ത മൊഴികളാലും തര്‍ക്കിക്കുമോ?"},{"number":4,"verse":"നീ ഭക്തി വെടിഞ്ഞു ദൈവസന്നിധിയിലെ ധ്യാനം മുടക്കിക്കളയുന്നു."},{"number":5,"verse":"നിന്‍റെ അകൃത്യം നിന്‍റെ വായെ പഠിപ്പിക്കുന്നു; ഉപായികളുടെ നാവു നീ തിരഞ്ഞെടുത്തിരിക്കുന്നു."},{"number":6,"verse":"ഞാനല്ല, നിന്‍റെ സ്വന്തവായ് നിന്നെ കുറ്റം വിധിക്കുന്നു; നിന്‍റെ അധരങ്ങള്‍ തന്നെ നിന്‍റെ നേരേ സാക്ഷീകരിക്കുന്നു."},{"number":7,"verse":"നീയോ ആദ്യം ജനിച്ച മനുഷ്യന്‍? ഗിരികള്‍ക്കുംമുമ്പേ നീ പിറന്നുവോ?"},{"number":8,"verse":"നീ ദൈവത്തിന്‍റെ മന്ത്രിസഭയിൽ കൂടിയിട്ടുണ്ടോ? ജ്ഞാനത്തെ നീ കുത്തക പിടിച്ചിരിക്കുന്നുവോ?"},{"number":9,"verse":"ഞങ്ങള്‍ അറിയാത്തതായി നീ എന്ത് അറിയുന്നു? ഞങ്ങള്‍ക്കു വശം ഇല്ലാത്തതായി എന്തൊന്നു നീ ഗ്രഹിച്ചിരിക്കുന്നു?"},{"number":10,"verse":"ഞങ്ങളുടെ ഇടയിൽ നരച്ചവരും വൃദ്ധന്മാരും ഉണ്ട്; നിന്‍റെ അപ്പനെക്കാള്‍ പ്രായം ചെന്നവര്‍ തന്നെ."},{"number":11,"verse":"ദൈവത്തിന്‍റെ ആശ്വാസങ്ങളും സ്വന്തമായി പറഞ്ഞുതരുന്ന വാക്കും നിനക്കു പോരയോ?"},{"number":12,"verse":"നിന്‍റെ ഹൃദയം നിന്നെ പതറിക്കുന്നതെന്ത്? നീ കണ്ണ് ഉരുട്ടുന്നതെന്ത്?"},{"number":13,"verse":"നീ ദൈവത്തിന്‍റെ നേരേ ചീറുകയും നിന്‍റെ വായിൽനിന്നു മൊഴികളെ പുറപ്പെടുവിക്കയും ചെയ്യുന്നു."},{"number":14,"verse":"മര്‍ത്യന്‍ ശുദ്ധിമാനായിരിക്കുന്നതെങ്ങനെ? സ്ത്രീ പ്രസവിച്ചവന്‍ നീതിമാനായിരിക്കുന്നതെങ്ങനെ?"},{"number":15,"verse":"തന്‍റെ വിശുദ്ധന്മാരിലും അവനു വിശ്വാസമില്ലല്ലോ; സ്വര്‍ഗവും തൃക്കണ്ണിനു നിര്‍മ്മലമല്ല."},{"number":16,"verse":"പിന്നെ മ്ലേച്ഛതയും വഷളത്തവുമുള്ളവനായി വെള്ളംപോലെ അകൃത്യം കുടിക്കുന്ന മനുഷ്യന്‍ എങ്ങനെ?"},{"number":17,"verse":"ഞാന്‍ നിന്നെ ഉപദേശിക്കാം, കേട്ടുകൊള്‍ക; ഞാന്‍ കണ്ടിട്ടുള്ളതു വിവരിച്ചു പറയാം."},{"number":18,"verse":"ജ്ഞാനികള്‍ തങ്ങളുടെ പിതാക്കന്മാരോടു കേള്‍ക്കയും മറച്ചുവയ്ക്കാതെ അറിയിക്കയും ചെയ്തതുതന്നെ."},{"number":19,"verse":"അവര്‍ക്കു മാത്രമല്ലോ ദേശം നല്കിയിരുന്നത്; അന്യന്‍ അവരുടെ ഇടയിൽ കടക്കുന്നതുമില്ല."},{"number":20,"verse":"ദുഷ്ടന്‍ ജീവപര്യന്തം അതിവേദനയോടെ ഇരിക്കുന്നു; നിഷ്ഠുരനു വച്ചിരിക്കുന്ന ആണ്ടുകള്‍ തികയുവോളം തന്നെ."},{"number":21,"verse":"ഘോരനാദം അവന്‍റെ ചെവിയിൽ മുഴങ്ങുന്നു; സുഖമായിരിക്കയിൽ കവര്‍ച്ചക്കാരന്‍ അവന്‍റെ നേരേ വരുന്നു."},{"number":22,"verse":"അന്ധകാരത്തിൽനിന്നു മടങ്ങിവരുമെന്ന് അവന്‍ വിശ്വസിക്കുന്നില്ല; അവന്‍ വാളിനിരയായി നിയമിക്കപ്പെട്ടിരിക്കുന്നു."},{"number":23,"verse":"അവന്‍ അപ്പം തെണ്ടിനടക്കുന്നു; അത് എവിടെ കിട്ടും? അനര്‍ഥദിവസം തനിക്ക് അടുത്തിരിക്കുന്നു എന്ന് അവന്‍ അറിയുന്നു."},{"number":24,"verse":"കഷ്ടവും വ്യാകുലവും അവനെ അരട്ടുന്നു; പടയ്ക്കൊരുങ്ങിയ രാജാവെന്നപോലെ അവനെ ആക്രമിക്കുന്നു."},{"number":25,"verse":"അവന്‍ ദൈവത്തിനു വിരോധമായി കൈ നീട്ടി, സര്‍വശക്തനോടു ധിക്കാരം കാട്ടിയതുകൊണ്ടുതന്നെ."},{"number":26,"verse":"തന്‍റെ പരിചകളുടെ തുടിച്ച മുഴകളോടുകൂടെ അവന്‍ ശാഠ്യംകാണിച്ച് അവന്‍റെ നേരേ പാഞ്ഞുചെല്ലുന്നു."},{"number":27,"verse":"അവന്‍ തന്‍റെ മുഖത്തെ മേദസ്സുകൊണ്ടു മൂടുന്നു; തന്‍റെ കടിപ്രദേശത്തു കൊഴുപ്പു കൂട്ടുന്നു."},{"number":28,"verse":"അവന്‍ ശൂന്യനഗരങ്ങളിലും ആരും പാര്‍ക്കാതെ കൽക്കൂമ്പാരങ്ങളായിത്തീരുവാനുള്ള വീടുകളിലും പാര്‍ക്കുന്നു."},{"number":29,"verse":"അവന്‍ ധനവാനാകയില്ല; അവന്‍റെ സമ്പത്തു നിലനില്ക്കയില്ല; അവരുടെ വിളവു നിലത്തേക്കു കുലച്ചുമറികയുമില്ല."},{"number":30,"verse":"ഇരുളിൽനിന്ന് അവന്‍ തെറ്റിപ്പോകയില്ല; അഗ്നിജ്വാല അവന്‍റെ കൊമ്പുകളെ ഉണക്കിക്കളയും; തിരുവായിലെ ശ്വാസംകൊണ്ട് അവന്‍ കെട്ടുപോകും."},{"number":31,"verse":"അവന്‍ വ്യാജത്തിൽ ആശ്രയിക്കരുത്; അതു സ്വയവഞ്ചനയത്രേ; അവന്‍റെ പ്രതിഫലം വ്യാജംതന്നെ ആയിരിക്കും."},{"number":32,"verse":"അവന്‍റെ ദിവസം വരുംമുമ്പേ അതു നിവൃത്തിയാകും; അവന്‍റെ പനമ്പട്ട പച്ചയായിരിക്കയില്ല."},{"number":33,"verse":"മുന്തിരിവള്ളിപോലെ അവന്‍ പിഞ്ച് ഉതിര്‍ക്കും; ഒലിവുവൃക്ഷംപോലെ പൂ പൊഴിക്കും"},{"number":34,"verse":"വഷളന്മാരുടെ കൂട്ടം വന്ധ്യത പ്രാപിക്കും; കൈക്കൂലിയുടെ കൂടാരങ്ങള്‍ തീക്കിരയാകും."},{"number":35,"verse":"അവര്‍ കഷ്ടത്തെ ഗര്‍ഭം ധരിച്ച് അനര്‍ഥത്തെ പ്രസവിക്കുന്നു; അവരുടെ ഉദരം വഞ്ചനയെ ഉരുവാക്കുന്നു."}]}
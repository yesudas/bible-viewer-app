{"bibleAbbr":"MOV","bookName":"2 ശമൂവേൽ","bookEnglishName":"2 Samuel","chapterNumber":23,"verses":[{"number":1,"verse":"ദാവീദിന്‍റെ അന്ത്യവാക്യങ്ങളാവിത്: യിശ്ശായിപ്പുത്രന്‍ ദാവീദ് ചൊല്ലുന്നു; ഔന്നത്യം പ്രാപിച്ച പുരുഷന്‍ ചൊല്ലുന്നു; യാക്കോബിന്‍ ദൈവത്താൽ അഭിഷിക്തന്‍, യിസ്രായേലിന്‍ മധുരഗായകന്‍ തന്നെ."},{"number":2,"verse":"യഹോവയുടെ ആത്മാവ് എന്നിൽ സംസാരിക്കുന്നു; അവന്‍റെ വചനം എന്‍റെ നാവിന്മേൽ ഇരിക്കുന്നു."},{"number":3,"verse":"യിസ്രായേലിന്‍റെ ദൈവം കല്പിച്ചു; യിസ്രായേലിന്‍പാറ എന്നോട് അരുളിച്ചെയ്തു: മനുഷ്യരെ നീതിമാനായി ഭരിക്കുന്നവന്‍, ദൈവഭയത്തോടെ വാഴുന്നവന്‍,"},{"number":4,"verse":"മേഘമില്ലാത്ത പ്രഭാതകാലത്ത് സൂര്യോദയത്തിങ്കലെ പ്രകാശത്തിനു തുല്യന്‍; മഴയ്ക്ക് പിമ്പു സൂര്യകാന്തിയാൽ ഭൂമിയിൽ മുളയ്ക്കുന്ന ഇളമ്പുല്ലിനു തുല്യന്‍."},{"number":5,"verse":"ദൈവസന്നിധിയിൽ എന്‍റെ ഗൃഹം അതുപോലെയല്ലയോ? അവന്‍ എന്നോട് ഒരു ശാശ്വതനിയമം ചെയ്തുവല്ലോ: അത് എല്ലാറ്റിലും സ്ഥാപിതവും സ്ഥിരവുമായിരിക്കുന്നു. അവന്‍ എനിക്കു സകല രക്ഷയും വാഞ്ഛയും തഴപ്പിക്കയില്ലയോ?"},{"number":6,"verse":"എന്നാൽ സകല നീചന്മാരും എറിഞ്ഞു കിടക്കുന്നതും കൈകൊണ്ടു പിടിച്ചുകൂടാത്തതുമായ മുള്ളുപോലെ ആകുന്നു."},{"number":7,"verse":"അവയെ തൊടുവാന്‍ തുനിയുന്നവന്‍ ഇരുമ്പും കുന്തപ്പിടിയും ധരിച്ചിരിക്കേണം; അവയെ അവ കിടക്കുന്നേടത്തു തന്നെ തീവച്ചു ചുട്ടുകളയേണം."},{"number":8,"verse":"ദാവീദിന് ഉണ്ടായിരുന്ന വീരന്മാരുടെ പേരുകളാവിത്: തഹ്കെമോന്യന്‍ യോശേബ്-ബശ്ശേബെത്ത്; അവന്‍ നായകന്മാരിൽ തലവന്‍; എണ്ണൂറു പേരെ ഒരേ സമയത്ത് ആക്രമിച്ചു കൊന്ന എസ്ന്യന്‍ അദീനോ ഇവന്‍തന്നെ."},{"number":9,"verse":"അവന്‍റെശേഷം ഒരു അഹോഹ്യന്‍റെ മകനായ ദോദായിയുടെ മകന്‍ എലെയാസാര്‍; അവന്‍ ഫെലിസ്ത്യര്‍ യുദ്ധത്തിനു കൂടിയിരുന്ന സ്ഥലത്തുനിന്ന് യിസ്രായേല്യര്‍ പൊയ്ക്കളഞ്ഞപ്പോള്‍ ദാവീദിനോടുകൂടെ നിന്ന് ഫെലിസ്ത്യരെ വെല്ലുവിളിച്ച മൂന്നു വീരന്മാരിൽ ഒരുത്തന്‍ ആയിരുന്നു."},{"number":10,"verse":"അവന്‍ എഴുന്നേറ്റു കൈ തളര്‍ന്നു വാളോടു പറ്റിപ്പോകുംവരെ ഫെലിസ്ത്യരെ വെട്ടി; അന്ന് യഹോവ വലിയൊരു ജയം നല്കി; കൊള്ളയിടുവാന്‍ മാത്രമേ പടജ്ജനം അവന്‍റെ അടുക്കൽ മടങ്ങിവന്നുള്ളൂ."},{"number":11,"verse":"അവന്‍റെ ശേഷം ഹാരാര്യനായ ആഗേയുടെ മകനായ ശമ്മാ; ഒരിക്കൽ ചെറുപയര്‍ ഉള്ളോരു വയലിൽ കവര്‍ച്ചയ്ക്കു ഫെലിസ്ത്യര്‍ കൂടിവന്നപ്പോള്‍ ജനം ഫെലിസ്ത്യരുടെ മുമ്പിൽനിന്ന് ഓടിപ്പോയി."},{"number":12,"verse":"അവനോ വയലിന്‍റെ നടുവിൽനിന്ന് അതിനെ കാത്തു ഫെലിസ്ത്യരെ വെട്ടി; യഹോവ വലിയൊരു ജയം നല്കി."},{"number":13,"verse":"മുപ്പതു നായകന്മാരിൽ മൂന്നു പേര്‍ കൊയ്ത്തുകാലത്ത് അദുല്ലാംഗുഹയിൽ ദാവീദിന്‍റെ അടുക്കൽ ചെന്നു; ഫെലിസ്ത്യരുടെ സൈന്യം രെഫായീംതാഴ്വരയിൽ പാളയമിറങ്ങിയിരുന്നു."},{"number":14,"verse":"അന്ന് ദാവീദ് ദുര്‍ഗത്തിൽ ആയിരുന്നു; ഫെലിസ്ത്യര്‍ക്കു ബേത്‍ലഹേമിൽ അക്കാലത്ത് ഒരു കാവൽപ്പട്ടാളം ഉണ്ടായിരുന്നു."},{"number":15,"verse":"ബേത്‍ലഹേം പട്ടണവാതിൽക്കലെ കിണറ്റിൽനിന്നും വെള്ളം എനിക്കു കുടിപ്പാന്‍ ആര്‍ കൊണ്ടുവന്നു തരും എന്നു ദാവീദ് ആര്‍ത്തിപൂണ്ടു പറഞ്ഞു."},{"number":16,"verse":"അപ്പോള്‍ ആ മൂന്നു വീരന്മാരും ഫെലിസ്ത്യരുടെ പാളയത്തിൽക്കൂടി കടന്നുചെന്നു ബേത്‍ലഹേം പട്ടണവാതിൽക്കലെ കിണറ്റിൽനിന്നു വെള്ളം കോരി ദാവീദിന്‍റെ അടുക്കൽ കൊണ്ടുവന്നു; അവനോ അതു കുടിപ്പാന്‍ മനസ്സില്ലാതെ യഹോവയ്ക്കു നിവേദിച്ച് ഒഴിച്ചു:"},{"number":17,"verse":"യഹോവേ, തങ്ങളുടെ പ്രാണനെ ഉപേക്ഷിച്ചുപോയ പുരുഷന്മാരുടെ രക്തം ഞാന്‍ കുടിക്കയോ? ഇതു ചെയ്‍വാന്‍ എനിക്കു സംഗതി വരരുതേ എന്നു പറഞ്ഞു; അതു കുടിപ്പാന്‍ അവനു മനസ്സില്ലായിരുന്നു. ഇതാകുന്നു ഈ മൂന്നു വീരന്മാര്‍ ചെയ്തത്."},{"number":18,"verse":"യോവാബിന്‍റെ സഹോദരനും സെരൂയയുടെ മകനുമായ അബീശായി മൂന്നു പേരിൽ തലവന്‍ ആയിരുന്നു. അവന്‍ തന്‍റെ കുന്തത്തെ മുന്നൂറു പേരുടെ നേരേ ഓങ്ങി, അവരെ കൊന്നു; അതുകൊണ്ട് അവന്‍ മൂവരിൽവച്ചു കീര്‍ത്തി പ്രാപിച്ചു."},{"number":19,"verse":"അവന്‍ മൂവരിലും മാനം ഏറിയവന്‍ ആയിരുന്നു; അവര്‍ക്കു തലവനായിത്തീര്‍ന്നു. എന്നാൽ അവന്‍ മറ്റേ മൂവരോളം വരികയില്ല."},{"number":20,"verse":"കബ്സേലിൽ ഒരു പരാക്രമശാലിയുടെ മകനായ യെഹോയാദയുടെ മകന്‍ ബെനായാവും വീര്യപ്രവൃത്തികള്‍ ചെയ്തു; അവന്‍ മോവാബിലെ അരീയേലിന്‍റെ രണ്ടു പുത്രന്മാരെ സംഹരിച്ചതുമല്ലാതെ ഹിമകാലത്ത് ഒരു ഗുഹയിൽ ചെന്ന് ഒരു സിംഹത്തെയും കൊന്നുകളഞ്ഞു."},{"number":21,"verse":"അവന്‍ കോമളനായ ഒരു മിസ്രയീമ്യനെയും സംഹരിച്ചു; മിസ്രയീമ്യന്‍റെ കൈയിൽ ഒരു കുന്തം ഉണ്ടായിരുന്നു; അവനോ ഒരു വടിയുംകൊണ്ട് അവന്‍റെ അടുക്കൽ ചെന്നു മിസ്രയീമ്യന്‍റെ കൈയിൽനിന്നു കുന്തം പിടിച്ചുപറിച്ചു കുന്തംകൊണ്ട് അവനെ കൊന്നു."},{"number":22,"verse":"ഇതു യെഹോയാദയുടെ മകനായ ബെനായാവു ചെയ്തു, മൂന്നു വീരന്മാരിൽ കീര്‍ത്തി പ്രാപിച്ചു."},{"number":23,"verse":"അവന്‍ മുപ്പതു പേരിൽ മാനമേറിയവനായിരുന്നു എങ്കിലും മറ്റേ മൂന്നു പേരോളം വരികയില്ല. ദാവീദ് അവനെ അകമ്പടിനായകനാക്കി."},{"number":24,"verse":"യോവാബിന്‍റെ സഹോദരനായ അസാഹേൽ മുപ്പതു പേരിൽ ഒരുത്തന്‍ ആയിരുന്നു; അവര്‍ ആരെന്നാൽ: ബേത്‍ലഹേമ്യനായ ദോദോവിന്‍റെ മകന്‍ എൽഹാനാന്‍,"},{"number":25,"verse":"ഹരോദ്യന്‍ ശമ്മാ, ഹരോദ്യന്‍ എലീക്കാ,"},{"number":26,"verse":"പൽത്യന്‍ ഹേലെസ്, തെക്കോവ്യനായ ഇക്കേശിന്‍റെ മകന്‍ ഈരാ,"},{"number":27,"verse":"അനഥോത്യന്‍ അബീയേസെര്‍, ഹൂശാത്യന്‍ മെബുന്നായി,"},{"number":28,"verse":"അഹോഹ്യന്‍ സൽമോന്‍, നെത്തോഫാത്യന്‍ മഹരായി,"},{"number":29,"verse":"നെത്തോഫാത്യനായ ബാനയുടെ മകന്‍ ഹേലെബ്, ബെന്യാമീന്യരുടെ ഗിബെയയിൽനിന്നുള്ള രീബായിയുടെ മകന്‍ ഇത്ഥായി,"},{"number":30,"verse":"പിരാതോന്യന്‍ ബെനായ്യാവ്, നഹലേഗാശുകാരന്‍ ഹിദ്ദായി,"},{"number":31,"verse":"അര്‍ബാത്യന്‍ അബീ-അൽബോന്‍, ബര്‍ഹൂമ്യന്‍ അസ്മാവെത്ത്,"},{"number":32,"verse":"ശാൽബോന്യന്‍ എല്യഹ്ബാ, യാശേന്‍റെ പുത്രന്മാര്‍: യോനാഥാന്‍,"},{"number":33,"verse":"ഹരാര്യന്‍ ശമ്മാ, അരാര്യനായ ശാരാരിന്‍റെ മകന്‍ അഹീരാം,"},{"number":34,"verse":"മാഖാത്യന്‍റെ മകനായ അഹശ്ബായിയുടെ മകന്‍ എലീഫേലെത്, ഗിലോന്യനായ അഹീഥോഫെലിന്‍റെ മകന്‍ എലീയാം,"},{"number":35,"verse":"കര്‍മ്മേല്യന്‍ ഹെസ്രോ, അര്‍ബ്യന്‍ പാറായി,"},{"number":36,"verse":"സോബക്കാരനായ നാഥാന്‍റെ മകന്‍ യിഗാൽ, ഗാദ്യന്‍ ബാനി,"},{"number":37,"verse":"സെരൂയയുടെ മകനായ യോവാബിന്‍റെ ആയുധവാഹകന്മാരായ അമ്മോന്യന്‍ സേലെക്, ബെരോത്യന്‍ നഹരായി."},{"number":38,"verse":"യിത്രിയന്‍ ഈരാ, യിത്രിയന്‍ ഗാരേബ്,"},{"number":39,"verse":"ഹിത്യന്‍ ഊരീയാവ് ഇങ്ങനെ ആകെ മുപ്പത്തിയേഴു പേര്‍."}]}
{"bibleAbbr":"MOV","bookName":"2 ശമൂവേൽ","bookEnglishName":"2 Samuel","chapterNumber":11,"verses":[{"number":1,"verse":"പിറ്റേ ആണ്ടിൽ രാജാക്കന്മാര്‍ യുദ്ധത്തിനു പുറപ്പെടുംകാലം ദാവീദ് യോവാബിനെയും അവനോടുകൂടെ തന്‍റെ ചേവകരെയും എല്ലാ യിസ്രായേലിനെയും അയച്ചു; അവര്‍ അമ്മോന്യദേശം ശൂന്യമാക്കി രബ്ബാപട്ടണം നിരോധിച്ചു. ദാവീദോ യെരൂശലേമിൽ തന്നെ താമസിച്ചിരുന്നു."},{"number":2,"verse":"ഒരുനാള്‍ സന്ധ്യയാകാറായ സമയത്തു ദാവീദ് മെത്തയിൽനിന്ന് എഴുന്നേറ്റു രാജധാനിയുടെ മാളികമേൽ ഉലാത്തിക്കൊണ്ടിരിക്കുമ്പോള്‍ ഒരു സ്ത്രീ കുളിക്കുന്നതു മാളികയിൽനിന്നു കണ്ടു; ആ സ്ത്രീ അതിസുന്ദരി ആയിരുന്നു."},{"number":3,"verse":"ദാവീദ് ആളയച്ച് ആ സ്ത്രീയെപ്പറ്റി അന്വേഷിപ്പിച്ചു. അവള്‍ എലീയാമിന്‍റെ മകളും ഹിത്യനായ ഊരീയാവിന്‍റെ ഭാര്യയുമായ ബത്ത്-ശേബ എന്ന് അറിഞ്ഞു."},{"number":4,"verse":"ദാവീദ് ദൂതന്മാരെ അയച്ച് അവളെ വരുത്തി; അവള്‍ അവന്‍റെ അടുക്കൽ വന്നു; അവള്‍ക്കു ഋതുശുദ്ധി വന്നിരുന്നതുകൊണ്ട് അവന്‍ അവളോടുകൂടെ ശയിച്ചു; അവള്‍ തന്‍റെ വീട്ടിലേക്കു മടങ്ങിപ്പോയി."},{"number":5,"verse":"ആ സ്ത്രീ ഗര്‍ഭം ധരിച്ചു, താന്‍ ഗര്‍ഭിണി ആയിരിക്കുന്നു എന്നു ദാവീദിനു വര്‍ത്തമാനം അയച്ചു."},{"number":6,"verse":"അപ്പോള്‍ ദാവീദ് ഹിത്യനായ ഊരീയാവെ തന്‍റെ അടുക്കൽ അയപ്പാന്‍ യോവാബിനു കല്പന അയച്ചു."},{"number":7,"verse":"ഊരീയാവ് തന്‍റെ അടുക്കൽ വന്നപ്പോള്‍ ദാവീദ് അവനോടു യോവാബിന്‍റെയും പടജ്ജനത്തിന്‍റെയും സുഖവര്‍ത്തമാനവും യുദ്ധത്തിന്‍റെ വസ്തുതയും ചോദിച്ചു."},{"number":8,"verse":"പിന്നെ ദാവീദ് ഊരീയാവോട്: നീ വീട്ടിൽ ചെന്നു കാലുകളെ കഴുകുക എന്നു പറഞ്ഞു. ഊരീയാവ് രാജധാനിയിൽനിന്നു പുറപ്പെട്ടപ്പോള്‍ രാജാവിന്‍റെ സമ്മാനം അവന്‍റെ പിന്നാലെ ചെന്നു."},{"number":9,"verse":"ഊരീയാവോ തന്‍റെ വീട്ടിൽ പോകാതെ യജമാനന്‍റെ സകല ഭൃത്യന്മാരോടുംകൂടെ രാജധാനിയുടെ വാതിൽക്കൽ കിടന്നുറങ്ങി."},{"number":10,"verse":"ഊരീയാവ് വീട്ടിൽ പോയില്ല എന്നറിഞ്ഞപ്പോള്‍ ദാവീദ് ഊരീയാവിനോട്: നീ യാത്രയിൽനിന്നു വന്നവനല്ലയോ? നിന്‍റെ വീട്ടിൽ പോകാതെ ഇരുന്നത് എന്ത് എന്നു ചോദിച്ചു."},{"number":11,"verse":"ഊരീയാവ് ദാവീദിനോട്: പെട്ടകവും യിസ്രായേലും യെഹൂദായും കൂടാരങ്ങളിൽ വസിക്കുന്നു; എന്‍റെ യജമാനനായ യോവാബും യജമാനന്‍റെ ഭൃത്യന്മാരും വെളിമ്പ്രദേശത്തു പാളയമിറങ്ങിക്കിടക്കുന്നു; അങ്ങനെയിരിക്കെ ഞാന്‍ ഭക്ഷിപ്പാനും കുടിപ്പാനും എന്‍റെ ഭാര്യയോടുകൂടെ ശയിപ്പാനും എന്‍റെ വീട്ടിൽ കടക്കുമോ? നിന്നാണ, നിന്‍റെ ജീവനാണ, അതു ഞാന്‍ ചെയ്കയില്ല എന്നു പറഞ്ഞു."},{"number":12,"verse":"അപ്പോള്‍ ദാവീദ് ഊരീയാവിനോട്: നീ ഇന്നും ഇവിടെ താമസിക്ക; നാളെ ഞാന്‍ നിന്നെ പറഞ്ഞയയ്ക്കും എന്നു പറഞ്ഞു. അങ്ങനെ ഊരീയാവ് അന്നും യെരൂശലേമിൽ താമസിച്ചു."},{"number":13,"verse":"പിറ്റന്നാള്‍ ദാവീദ് അവനെ വിളിച്ചു; അവന്‍ അവന്‍റെ മുമ്പാകെ ഭക്ഷിച്ചു പാനംചെയ്തു; അവന്‍ അവനെ ലഹരി പിടിപ്പിച്ചു; എങ്കിലും അവന്‍ വീട്ടിലേക്കു പോകാതെ സന്ധ്യക്കു ചെന്നു യജമാനന്‍റെ ഭൃത്യന്മാരോടുകൂടെ തന്‍റെ വിരിപ്പിൽ കിടന്നു."},{"number":14,"verse":"രാവിലെ ദാവീദ് യോവാബിന് ഒരു എഴുത്ത് എഴുതി ഊരീയാവിന്‍റെ കൈയിൽ കൊടുത്തയച്ചു."},{"number":15,"verse":"എഴുത്തിൽ: പട കഠിനമായിരിക്കുന്നേടത്തു ഊരീയാവെ മുന്നണിയിൽ നിര്‍ത്തി അവന്‍ വെട്ടുകൊണ്ടു മരിക്കത്തക്കവണ്ണം അവനെ വിട്ടു പിന്മാറുവിന്‍ എന്ന് എഴുതിയിരുന്നു."},{"number":16,"verse":"അങ്ങനെ തന്നെ യോവാബ് ആ പട്ടണത്തെ സൂക്ഷിച്ചുനോക്കിയിട്ട് ശൂരന്മാര്‍ നില്ക്കുന്നതായി കണ്ട സ്ഥലത്ത് ഊരീയാവെ നിര്‍ത്തി."},{"number":17,"verse":"പട്ടണക്കാര്‍ പുറപ്പെട്ടു യോവാബിനോടു പടവെട്ടിയപ്പോള്‍ ദാവീദിന്‍റെ ചേവകരായ പടജ്ജനത്തിൽ ചിലര്‍ പട്ടുപോയി; ഹിത്യനായ ഊരീയാവും മരിച്ചു."},{"number":18,"verse":"പിന്നെ യോവാബ് ആ യുദ്ധവര്‍ത്തമാനമൊക്കെയും ദാവീദിനോട് അറിയിപ്പാന്‍ ആളയച്ചു."},{"number":19,"verse":"അവന്‍ ദൂതനോടു കല്പിച്ചത് എന്തെന്നാൽ: നീ യുദ്ധ വര്‍ത്തമാനമൊക്കെയും രാജാവിനോടു പറഞ്ഞു തീരുമ്പോള്‍ രാജാവിന്‍റെ കോപം ജ്വലിച്ചു:"},{"number":20,"verse":"നിങ്ങള്‍ പട്ടണത്തോട് ഇത്ര അടുത്തുചെന്നു പടവെട്ടിയത് എന്ത്? മതിലിന്മേൽനിന്ന് അവര്‍ എയ്യുമെന്നു നിങ്ങള്‍ക്ക് അറിഞ്ഞുകൂടയോ?"},{"number":21,"verse":"യെരൂബ്ബേശെത്തിന്‍റെ മകനായ അബീമേലെക്കിനെ കൊന്നത് ആര്‍? ഒരു സ്ത്രീ മതിലിന്മേൽനിന്നു തിരികല്ലിന്‍പിള്ള അവന്‍റെമേൽ ഇട്ടതുകൊണ്ടല്ലയോ അവന്‍ തേബെസിൽവച്ചു മരിച്ചത്? നിങ്ങള്‍ മതിലിനോട് ഇത്ര അടുത്തുചെന്നത് എന്ത് എന്നിങ്ങനെ നിന്നോടു പറഞ്ഞാൽ: നിന്‍റെ ഭൃത്യന്‍ ഹിത്യനായ ഊരീയാവും മരിച്ചുപോയി എന്നു പറക."},{"number":22,"verse":"ദൂതന്‍ ചെന്നു യോവാബ് പറഞ്ഞയച്ച വര്‍ത്തമാനമൊക്കെയും ദാവീദിനെ അറിയിച്ചു."},{"number":23,"verse":"ദൂതന്‍ ദാവീദിനോടു പറഞ്ഞത് എന്തെന്നാൽ: ആ കൂട്ടര്‍ പ്രാബല്യം പ്രാപിച്ചു വെളിമ്പ്രദേശത്തേക്കു ഞങ്ങളുടെ നേരേ പുറപ്പെട്ടു വന്നതിനാൽ ഞങ്ങള്‍ പട്ടണവാതിൽക്കലോളം അവരെ പിന്തുടര്‍ന്നടുത്തുപോയി."},{"number":24,"verse":"അപ്പോള്‍ വില്ലാളികള്‍ മതിലിന്മേൽനിന്നു നിന്‍റെ ചേവകരെ എയ്തു, രാജാവിന്‍റെ ചേവകരിൽ ചിലര്‍ പട്ടുപോയി, നിന്‍റെ ഭൃത്യന്‍ ഹിത്യനായ ഊരീയാവും മരിച്ചു."},{"number":25,"verse":"അതിനു ദാവീദ് ദൂതനോട്: ഈ കാര്യത്തിൽ വ്യസനം തോന്നരുത്; വാള്‍ അങ്ങും ഇങ്ങും നാശം ചെയ്യും; പട്ടണത്തിന്‍റെ നേരേ ശക്തിയോടെ പൊരുതി അതിനെ നശിപ്പിച്ചുകളക എന്നു നീ യോവാബിനോടു പറഞ്ഞ് അവനെ ധൈര്യപ്പെടുത്തേണം എന്നു കല്പിച്ചു."},{"number":26,"verse":"ഊരീയാവിന്‍റെ ഭാര്യ തന്‍റെ ഭര്‍ത്താവായ ഊരീയാവ് മരിച്ചുപോയി എന്നു കേട്ടപ്പോള്‍ ഭര്‍ത്താവിനെക്കുറിച്ചു വിലപിച്ചു."},{"number":27,"verse":"വിലാപകാലം കഴിഞ്ഞശേഷം ദാവീദ് ആളയച്ച് അവളെ അരമനയിൽ വരുത്തി; അവള്‍ അവന്‍റെ ഭാര്യയായി, അവന് ഒരു മകനെ പ്രസവിച്ചു. എന്നാൽ ദാവീദ് ചെയ്തതു യഹോവയ്ക്ക് അനിഷ്ടമായിരുന്നു."}]}
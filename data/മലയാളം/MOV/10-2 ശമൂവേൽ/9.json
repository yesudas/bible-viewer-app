{"bibleAbbr":"MOV","bookName":"2 ശമൂവേൽ","bookEnglishName":"2 Samuel","chapterNumber":9,"verses":[{"number":1,"verse":"അനന്തരം ദാവീദ്: ഞാന്‍ യോനാഥാന്‍റെ നിമിത്തം ദയ കാണിക്കേണ്ടതിനു ശൗലിന്‍റെ കുടുംബത്തിൽ ആരെങ്കിലും ശേഷിച്ചിരിക്കുന്നുവോ എന്ന് അന്വേഷിച്ചു."},{"number":2,"verse":"എന്നാൽ ശൗലിന്‍റെ ഗൃഹത്തിൽ സീബ എന്നു പേരുള്ള ഒരു ഭൃത്യന്‍ ഉണ്ടായിരുന്നു; അവനെ ദാവീദിന്‍റെ അടുക്കൽ വിളിച്ചുവരുത്തി; രാജാവ് അവനോട്: നീ സീബയോ എന്നു ചോദിച്ചു. അടിയന്‍ എന്ന് അവന്‍ പറഞ്ഞു."},{"number":3,"verse":"ഞാന്‍ ദൈവത്തിന്‍റെ ദയ കാണിക്കേണ്ടതിനു ശൗലിന്‍റെ കുടുംബത്തിൽ ആരെങ്കിലും ഉണ്ടോ എന്നു രാജാവ് ചോദിച്ചതിന്: രണ്ടു കാലും മുടന്തായിട്ട് യോനാഥാന്‍റെ ഒരു മകന്‍ ഉണ്ട് എന്നു സീബ രാജാവിനോടു പറഞ്ഞു."},{"number":4,"verse":"അവന്‍ എവിടെ എന്നു രാജാവ് ചോദിച്ചതിന്: ലോദെബാരിൽ അമ്മീയേലിന്‍റെ മകനായ മാഖീരിന്‍റെ വീട്ടിലുണ്ട് എന്നു സീബ രാജാവിനോടു പറഞ്ഞു."},{"number":5,"verse":"അപ്പോള്‍ ദാവീദുരാജാവ് ആളയച്ചു, ലോദെബാരിൽ അമ്മീയേലിന്‍റെ മകനായ മാഖീരിന്‍റെ വീട്ടിൽനിന്ന് അവനെ വരുത്തി."},{"number":6,"verse":"ശൗലിന്‍റെ മകനായ യോനാഥാന്‍റെ മകന്‍ മെഫീബോശെത്ത് ദാവീദിന്‍റെ അടുക്കൽ വന്നു സാഷ്ടാംഗം വീണു നമസ്കരിച്ചു. ദാവീദ്: മെഫീബോശെത്തേ എന്നു വിളിച്ചതിന് അടിയന്‍ എന്ന് അവന്‍ പറഞ്ഞു."},{"number":7,"verse":"ദാവീദ് അവനോട്: ഭയപ്പെടേണ്ടാ; നിന്‍റെ അപ്പനായ യോനാഥാന്‍റെ നിമിത്തം ഞാന്‍ നിന്നോടു ദയ കാണിച്ചു നിന്‍റെ അപ്പനായ ശൗലിന്‍റെ നിലം ഒക്കെയും നിനക്കു മടക്കിത്തരുന്നു; നീയോ നിത്യം എന്‍റെ മേശയിങ്കൽ ഭക്ഷണം കഴിച്ചുകൊള്ളേണം എന്നു പറഞ്ഞു."},{"number":8,"verse":"അവന്‍ നമസ്കരിച്ചുംകൊണ്ട്: ചത്ത നായെപ്പോലെ ഇരിക്കുന്ന അടിയനെ നീ കടാക്ഷിപ്പാന്‍ അടിയന്‍ എന്തുള്ളൂ എന്നു പറഞ്ഞു."},{"number":9,"verse":"അപ്പോള്‍ രാജാവ് ശൗലിന്‍റെ ഭൃത്യനായ സീബയെ വിളിപ്പിച്ച് അവനോടു കല്പിച്ചത്: ശൗലിനും അവന്‍റെ സകല ഗൃഹത്തിനുമുള്ളതൊക്കെയും ഞാന്‍ നിന്‍റെ യജമാനന്‍റെ മകനു കൊടുത്തിരിക്കുന്നു."},{"number":10,"verse":"നീയും നിന്‍റെ പുത്രന്മാരും വേലക്കാരും നിന്‍റെ യജമാനന്‍റെ മകനു ഭക്ഷിപ്പാന്‍ ആഹാരമുണ്ടാകേണ്ടതിന് അവനുവേണ്ടി ആ നിലം കൃഷിചെയ്ത് അനുഭവം എടുക്കേണം; നിന്‍റെ യജമാനന്‍റെ മകനായ മെഫീബോശെത്ത് നിത്യം എന്‍റെ മേശയിങ്കൽ ഭക്ഷണം കഴിച്ചുകൊള്ളും. എന്നാൽ സീബയ്ക്കു പതിനഞ്ചു പുത്രന്മാരും ഇരുപതു വേലക്കാരും ഉണ്ടായിരുന്നു."},{"number":11,"verse":"രാജാവായ യജമാനന്‍ അടിയനോടു കല്പിക്കുന്നതൊക്കെയും അടിയന്‍ ചെയ്യും എന്നു സീബ രാജാവിനോടു പറഞ്ഞു. മെഫീബോശെത്തോ രാജകുമാരന്മാരിൽ ഒരുത്തന്‍ എന്നപോലെ ദാവീദിന്‍റെ മേശയിങ്കൽ ഭക്ഷണം കഴിച്ചുപോന്നു."},{"number":12,"verse":"മെഫീബോശെത്തിന് ഒരു ചെറിയ മകന്‍ ഉണ്ടായിരുന്നു; അവന് മീഖാ എന്നു പേര്‍. സീബയുടെ വീട്ടിലുള്ളവരൊക്കെയും മെഫീബോശെത്തിനു ഭൃത്യന്മാരായിത്തീര്‍ന്നു."},{"number":13,"verse":"ഇങ്ങനെ മെഫീബോശെത്ത് യെരൂശലേമിൽ തന്നെ വസിച്ചു രാജാവിന്‍റെ മേശയിങ്കൽ ഭക്ഷണം കഴിച്ചുപോന്നു; അവനു കാലു രണ്ടും മുടന്തായിരുന്നു."}]}
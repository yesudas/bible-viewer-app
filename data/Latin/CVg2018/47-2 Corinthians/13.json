{"bibleAbbr":"CVg2018","bookName":"2 Corinthians","bookEnglishName":"2 Corinthians","chapterNumber":13,"verses":[{"number":1,"verse":"Ecce tertio hoc venio ad vos : in ore duorum vel trium testium stabit omne verbum."},{"number":2,"verse":"Prædixi, et prædico, ut præsens, et nunc absens iis qui ante peccaverunt, et ceteris omnibus, quoniam si venero iterum, non parcam."},{"number":3,"verse":"An experimentum quæritis ejus, qui in me loquitur Christus, qui in vobis non infirmatur, sed potens est in vobis ?"},{"number":4,"verse":"Nam etsi crucifixus est ex infirmitate : sed vivit ex virtute Dei. Nam et nos infirmi sumus in illo : sed vivemus cum eo ex virtute Dei in vobis."},{"number":5,"verse":"Vosmetipsos tentate si estis in fide : ipsi vos probate. An non cognoscitis vosmetipsos quia Christus Jesus in vobis est ? nisi forte reprobi estis."},{"number":6,"verse":"Spero autem quod cognoscetis, quia nos non sumus reprobi."},{"number":7,"verse":"Oramus autem Deum ut nihil mali faciatis, non ut nos probati appareamus, sed ut vos quod bonum est faciatis : nos autem ut reprobi simus."},{"number":8,"verse":"Non enim possumus aliquid adversus veritatem, sed pro veritate."},{"number":9,"verse":"Gaudemus enim, quoniam nos infirmi sumus, vos autem potentes estis. Hoc et oramus, vestram consummationem."},{"number":10,"verse":"Ideo hæc absens scribo, ut non præsens durius agam secundum potestatem, quam Dominus dedit mihi in ædificationem, et non in destructionem."},{"number":11,"verse":"De cetero, fratres, gaudete, perfecti estote, exhortamini, idem sapite, pacem habete, et Deus pacis et dilectionis erit vobiscum."},{"number":12,"verse":"Salutate invicem in osculo sancto. Salutant vos omnes sancti."},{"number":13,"verse":"Gratia Domini nostri Jesu Christi, et caritas Dei, et communicatio Sancti Spiritus sit cum omnibus vobis. Amen."}]}
{"bibleAbbr":"CVg2018","bookName":"2 Corinthians","bookEnglishName":"2 Corinthians","chapterNumber":9,"verses":[{"number":1,"verse":"Nam de ministerio, quod fit in sanctos ex abundanti est mihi scribere vobis."},{"number":2,"verse":"Scio enim promptum animum vestrum : pro quo de vobis glorior apud Macedones. Quoniam et Achaia parata est ab anno præterito, et vestra æmulatio provocavit plurimos."},{"number":3,"verse":"Misi autem fratres : ut ne quod gloriamur de vobis, evacuetur in hac parte, ut (quemadmodum dixi) parati sitis :"},{"number":4,"verse":"ne cum venerint Macedones mecum, et invenerint vos imparatos, erubescamus nos (ut non dicamus vos) in hac substantia."},{"number":5,"verse":"Necessarium ergo existimavi rogare fratres, ut præveniant ad vos, et præparent repromissam benedictionem hanc paratam esse sic, quasi benedictionem, non tamquam avaritiam."},{"number":6,"verse":"Hoc autem dico : qui parce seminat, parce et metet : et qui seminat in benedictionibus, de benedictionibus et metet."},{"number":7,"verse":"Unusquisque, prout destinavit in corde suo, non ex tristitia, aut ex necessitate : hilarem enim datorem diligit Deus."},{"number":8,"verse":"Potens est autem Deus omnem gratiam abundare facere in vobis : ut in omnibus semper omnem sufficientiam habentes, abundetis in omne opus bonum,"},{"number":9,"verse":"sicut scriptum est : Dispersit, dedit pauperibus : justitia ejus manet in sæculum sæculi."},{"number":10,"verse":"Qui autem administrat semen seminanti : et panem ad manducandum præstabit, et multiplicabit semen vestrum, et augebit incrementa frugum justitiæ vestræ :"},{"number":11,"verse":"ut in omnibus locupletati abundetis in omnem simplicitatem, quæ operatur per nos gratiarum actionem Deo."},{"number":12,"verse":"Quoniam ministerium hujus officii non solum supplet ea quæ desunt sanctis, sed etiam abundat per multas gratiarum actiones in Domino,"},{"number":13,"verse":"per probationem ministerii hujus, glorificantes Deum in obedientia confessionis vestræ, in Evangelium Christi, et simplicitate communicationis in illos, et in omnes,"},{"number":14,"verse":"et in ipsorum obsecratione pro vobis, desiderantium vos propter eminentem gratiam Dei in vobis."},{"number":15,"verse":"Gratias Deo super inenarrabili dono ejus."}]}
{"bibleAbbr":"CVg2018","bookName":"John","bookEnglishName":"John","chapterNumber":1,"verses":[{"number":1,"verse":"In principio erat Verbum, et Verbum erat apud Deum, et Deus erat Verbum."},{"number":2,"verse":"Hoc erat in principio apud Deum."},{"number":3,"verse":"Omnia per ipsum facta sunt : et sine ipso factum est nihil, quod factum est."},{"number":4,"verse":"In ipso vita erat, et vita erat lux hominum :"},{"number":5,"verse":"et lux in tenebris lucet, et tenebræ eam non comprehenderunt."},{"number":6,"verse":"Fuit homo missus a Deo, cui nomen erat Joannes."},{"number":7,"verse":"Hic venit in testimonium ut testimonium perhiberet de lumine, ut omnes crederent per illum."},{"number":8,"verse":"Non erat ille lux, sed ut testimonium perhiberet de lumine."},{"number":9,"verse":"Erat lux vera, quæ illuminat omnem hominem venientem in hunc mundum."},{"number":10,"verse":"In mundo erat, et mundus per ipsum factus est, et mundus eum non cognovit."},{"number":11,"verse":"In propria venit, et sui eum non receperunt."},{"number":12,"verse":"Quotquot autem receperunt eum, dedit eis potestatem filios Dei fieri, his qui credunt in nomine ejus :"},{"number":13,"verse":"qui non ex sanguinibus, neque ex voluntate carnis, neque ex voluntate viri, sed ex Deo nati sunt."},{"number":14,"verse":"Et Verbum caro factum est, et habitavit in nobis : et vidimus gloriam ejus, gloriam quasi unigeniti a Patre plenum gratiæ et veritatis."},{"number":15,"verse":"Joannes testimonium perhibet de ipso, et clamat dicens : Hic erat quem dixi : Qui post me venturus est, ante me factus est : quia prior me erat."},{"number":16,"verse":"Et de plenitudine ejus nos omnes accepimus, et gratiam pro gratia :"},{"number":17,"verse":"quia lex per Moysen data est, gratia et veritas per Jesum Christum facta est."},{"number":18,"verse":"Deum nemo vidit umquam : unigenitus Filius, qui est in sinu Patris, ipse enarravit."},{"number":19,"verse":"Et hoc est testimonium Joannis, quando miserunt Judæi ab Jerosolymis sacerdotes et Levitas ad eum ut interrogarent eum : Tu quis es ?"},{"number":20,"verse":"Et confessus est, et non negavit, et confessus est : Quia non sum ego Christus."},{"number":21,"verse":"Et interrogaverunt eum : Quid ergo ? Elias es tu ? Et dixit : Non sum. Propheta es tu ? Et respondit : Non."},{"number":22,"verse":"Dixerunt ergo ei : Quis es ut responsum demus his qui miserunt nos ? quid dicis de teipso ?"},{"number":23,"verse":"Ait : Ego vox clamantis in deserto : Dirigite viam Domini, sicut dixit Isaias propheta."},{"number":24,"verse":"Et qui missi fuerant, erant ex pharisæis."},{"number":25,"verse":"Et interrogaverunt eum, et dixerunt ei : Quid ergo baptizas, si tu non es Christus, neque Elias, neque propheta ?"},{"number":26,"verse":"Respondit eis Joannes, dicens : Ego baptizo in aqua : medius autem vestrum stetit, quem vos nescitis."},{"number":27,"verse":"Ipse est qui post me venturus est, qui ante me factus est : cujus ego non sum dignus ut solvam ejus corrigiam calceamenti."},{"number":28,"verse":"Hæc in Bethania facta sunt trans Jordanem, ubi erat Joannes baptizans."},{"number":29,"verse":"Altera die vidit Joannes Jesum venientem ad se, et ait : Ecce agnus Dei, ecce qui tollit peccatum mundi."},{"number":30,"verse":"Hic est de quo dixi : Post me venit vir qui ante me factus est : quia prior me erat :"},{"number":31,"verse":"et ego nesciebam eum, sed ut manifestetur in Israël, propterea veni ego in aqua baptizans."},{"number":32,"verse":"Et testimonium perhibuit Joannes, dicens : Quia vidi Spiritum descendentem quasi columbam de cælo, et mansit super eum."},{"number":33,"verse":"Et ego nesciebam eum : sed qui misit me baptizare in aqua, ille mihi dixit : Super quem videris Spiritum descendentem, et manentem super eum, hic est qui baptizat in Spiritu Sancto."},{"number":34,"verse":"Et ego vidi : et testimonium perhibui quia hic est Filius Dei."},{"number":35,"verse":"Altera die iterum stabat Joannes, et ex discipulis ejus duo."},{"number":36,"verse":"Et respiciens Jesum ambulantem, dicit : Ecce agnus Dei."},{"number":37,"verse":"Et audierunt eum duo discipuli loquentem, et secuti sunt Jesum."},{"number":38,"verse":"Conversus autem Jesus, et videns eos sequentes se, dicit eis : Quid quæritis ? Qui dixerunt ei : Rabbi (quod dicitur interpretatum Magister), ubi habitas ?"},{"number":39,"verse":"Dicit eis : Venite et videte. Venerunt, et viderunt ubi maneret, et apud eum manserunt die illo : hora autem erat quasi decima."},{"number":40,"verse":"Erat autem Andreas, frater Simonis Petri, unus ex duobus qui audierant a Joanne, et secuti fuerant eum."},{"number":41,"verse":"Invenit hic primum fratrem suum Simonem, et dicit ei : Invenimus Messiam (quod est interpretatum Christus)."},{"number":42,"verse":"Et adduxit eum ad Jesum. Intuitus autem eum Jesus, dixit : Tu es Simon, filius Jona ; tu vocaberis Cephas, quod interpretatur Petrus."},{"number":43,"verse":"In crastinum voluit exire in Galilæam, et invenit Philippum. Et dicit ei Jesus : Sequere me."},{"number":44,"verse":"Erat autem Philippus a Bethsaida, civitate Andreæ et Petri."},{"number":45,"verse":"Invenit Philippus Nathanaël, et dicit ei : Quem scripsit Moyses in lege, et prophetæ, invenimus Jesum filium Joseph a Nazareth."},{"number":46,"verse":"Et dixit ei Nathanaël : A Nazareth potest aliquid boni esse ? Dicit ei Philippus : Veni et vide."},{"number":47,"verse":"Vidit Jesus Nathanaël venientem ad se, et dicit de eo : Ecce vere Israëlita, in quo dolus non est."},{"number":48,"verse":"Dicit ei Nathanaël : Unde me nosti ? Respondit Jesus, et dixit ei : Priusquam te Philippus vocavit, cum esses sub ficu, vidi te."},{"number":49,"verse":"Respondit ei Nathanaël, et ait : Rabbi, tu es Filius Dei, tu es rex Israël."},{"number":50,"verse":"Respondit Jesus, et dixit ei : Quia dixi tibi : Vidi te sub ficu, credis ; majus his videbis."},{"number":51,"verse":"Et dicit ei : Amen, amen dico vobis, videbitis cælum apertum, et angelos Dei ascendentes, et descendentes supra Filium hominis."}]}
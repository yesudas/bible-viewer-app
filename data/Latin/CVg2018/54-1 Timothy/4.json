{"bibleAbbr":"CVg2018","bookName":"1 Timothy","bookEnglishName":"1 Timothy","chapterNumber":4,"verses":[{"number":1,"verse":"Spiritus autem manifeste dicit, quia in novissimis temporibus discedent quidam a fide, attendentes spiritibus erroris, et doctrinis dæmoniorum,"},{"number":2,"verse":"in hypocrisi loquentium mendacium, et cauteriatam habentium suam conscientiam,"},{"number":3,"verse":"prohibentium nubere, abstinere a cibis, quod Deus creavit ad percipiendum cum gratiarum actione fidelibus, et iis qui cognoverunt veritatem."},{"number":4,"verse":"Quia omnis creatura Dei bona est, et nihil rejiciendum quod cum gratiarum actione percipitur :"},{"number":5,"verse":"sanctificatur enim per verbum Dei, et orationem."},{"number":6,"verse":"Hæc proponens fratribus, bonus eris minister Christi Jesu enutritus verbis fidei, et bonæ doctrinæ, quam assecutus es."},{"number":7,"verse":"Ineptas autem, et aniles fabulas devita : exerce autem teipsum ad pietatem."},{"number":8,"verse":"Nam corporalis exercitatio, ad modicum utilis est : pietas autem ad omnia utilis est, promissionem habens vitæ, quæ nunc est, et futuræ."},{"number":9,"verse":"Fidelis sermo, et omni acceptione dignus."},{"number":10,"verse":"In hoc enim laboramus, et maledicimur, quia speramus in Deum vivum, qui est Salvator omnium hominum, maxime fidelium."},{"number":11,"verse":"Præcipe hæc, et doce."},{"number":12,"verse":"Nemo adolescentiam tuam contemnat : sed exemplum esto fidelium in verbo, in conversatione, in caritate, in fide, in castitate."},{"number":13,"verse":"Dum venio, attende lectioni, exhortationi, et doctrinæ."},{"number":14,"verse":"Noli negligere gratiam, quæ in te est, quæ data est tibi per prophetiam, cum impositione manuum presbyterii."},{"number":15,"verse":"Hæc meditare, in his esto : ut profectus tuus manifestus sit omnibus."},{"number":16,"verse":"Attende tibi, et doctrinæ : insta in illis. Hoc enim faciens, et teipsum salvum facies, et eos qui te audiunt."}]}
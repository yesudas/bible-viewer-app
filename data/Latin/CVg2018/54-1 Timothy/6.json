{"bibleAbbr":"CVg2018","bookName":"1 Timothy","bookEnglishName":"1 Timothy","chapterNumber":6,"verses":[{"number":1,"verse":"Quicumque sunt sub jugo servi, dominos suos omni honore dignos arbitrentur, ne nomen Domini et doctrina blasphemetur."},{"number":2,"verse":"Qui autem fideles habent dominos, non contemnant, quia fratres sunt : sed magis serviant, quia fideles sunt et dilecti, qui beneficii participes sunt. Hæc doce, et exhortare."},{"number":3,"verse":"Si quis aliter docet, et non acquiescit sanis sermonibus Domini nostri Jesu Christi, et ei, quæ secundum pietatem est, doctrinæ :"},{"number":4,"verse":"superbus est, nihil sciens, sed languens circa quæstiones, et pugnas verborum : ex quibus oriuntur invidiæ, contentiones, blasphemiæ, suspiciones malæ,"},{"number":5,"verse":"conflictationes hominum mente corruptorum, et qui veritate privati sunt, existimantium quæstum esse pietatem."},{"number":6,"verse":"Est autem quæstus magnus pietas cum sufficientia."},{"number":7,"verse":"Nihil enim intulimus in hunc mundum : haud dubium quod nec auferre quid possumus."},{"number":8,"verse":"Habentes autem alimenta, et quibus tegamur, his contenti simus."},{"number":9,"verse":"Nam qui volunt divites fieri, incidunt in tentationem, et in laqueum diaboli, et desideria multa inutilia, et nociva, quæ mergunt homines in interitum et perditionem."},{"number":10,"verse":"Radix enim omnium malorum est cupiditas : quam quidam appetentes erraverunt a fide, et inseruerunt se doloribus multis."},{"number":11,"verse":"Tu autem, o homo Dei, hæc fuge : sectare vero justitiam, pietatem, fidem, caritatem, patientiam, mansuetudinem."},{"number":12,"verse":"Certa bonum certamen fidei, apprehende vitam æternam, in qua vocatus es, et confessus bonam confessionem coram multis testibus."},{"number":13,"verse":"Præcipio tibi coram Deo, qui vivificat omnia, et Christo Jesu, qui testimonium reddidit sub Pontio Pilato, bonam confessionem,"},{"number":14,"verse":"ut serves mandatum sine macula, irreprehensibile usque in adventum Domini nostri Jesu Christi,"},{"number":15,"verse":"quem suis temporibus ostendet beatus et solus potens, Rex regum, et Dominus dominantium :"},{"number":16,"verse":"qui solus habet immortalitatem, et lucem inhabitat inaccessibilem : quem nullus hominum vidit, sed nec videre potest : cui honor, et imperium sempiternum. Amen."},{"number":17,"verse":"Divitibus hujus sæculi præcipe non sublime sapere, neque sperare in incerto divitiarum, sed in Deo vivo (qui præstat nobis omnia abunde ad fruendum)"},{"number":18,"verse":"bene agere, divites fieri in bonis operibus, facile tribuere, communicare,"},{"number":19,"verse":"thesaurizare sibi fundamentum bonum in futurum, ut apprehendant veram vitam."},{"number":20,"verse":"O Timothee, depositum custodi, devitans profanas vocum novitates, et oppositiones falsi nominis scientiæ,"},{"number":21,"verse":"quam quidam promittentes, circa fidem exciderunt. Gratia tecum. Amen."}]}
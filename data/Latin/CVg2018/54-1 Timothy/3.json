{"bibleAbbr":"CVg2018","bookName":"1 Timothy","bookEnglishName":"1 Timothy","chapterNumber":3,"verses":[{"number":1,"verse":"Fidelis sermo : si quis episcopatum desiderat, bonum opus desiderat."},{"number":2,"verse":"Oportet ergo episcopum irreprehensibilem esse, unius uxoris virum, sobrium, prudentem, ornatum, pudicum, hospitalem, doctorem,"},{"number":3,"verse":"non vinolentum, non percussorem, sed modestum : non litigiosum, non cupidum, sed"},{"number":4,"verse":"suæ domui bene præpositum : filios habentem subditos cum omni castitate."},{"number":5,"verse":"Si quis autem domui suæ præesse nescit, quomodo ecclesiæ Dei diligentiam habebit ?"},{"number":6,"verse":"Non neophytum : ne in superbiam elatus, in judicium incidat diaboli."},{"number":7,"verse":"Oportet autem illum et testimonium habere bonum ab iis qui foris sunt, ut non in opprobrium incidat, et in laqueum diaboli."},{"number":8,"verse":"Diaconos similiter pudicos, non bilingues, non multo vino deditos, non turpe lucrum sectantes :"},{"number":9,"verse":"habentes mysterium fidei in conscientia pura."},{"number":10,"verse":"Et hi autem probentur primum : et sic ministrent, nullum crimen habentes."},{"number":11,"verse":"Mulieres similiter pudicas, non detrahentes, sobrias, fideles in omnibus."},{"number":12,"verse":"Diaconi sint unius uxoris viri, qui filiis suis bene præsint, et suis domibus."},{"number":13,"verse":"Qui enim bene ministraverint, gradum bonum sibi acquirent, et multam fiduciam in fide, quæ est in Christo Jesu."},{"number":14,"verse":"Hæc tibi scribo, sperans me ad te venire cito :"},{"number":15,"verse":"si autem tardavero, ut scias quomodo oporteat te in domo Dei conversari, quæ est ecclesia Dei vivi, columna et firmamentum veritatis."},{"number":16,"verse":"Et manifeste magnum est pietatis sacramentum, quod manifestatum est in carne, justificatum est in spiritu, apparuit angelis, prædicatum est gentibus, creditum est in mundo, assumptum est in gloria."}]}
{"bibleAbbr":"CVg2018","bookName":"Nehemiah","bookEnglishName":"Nehemiah","chapterNumber":7,"verses":[{"number":1,"verse":"Postquam autem ædificatus est murus, et posui valvas, et recensui janitores, et cantores, et Levitas,"},{"number":2,"verse":"præcepi Hanani fratri meo, et Hananiæ principi domus de Jerusalem (ipse enim quasi vir verax et timens Deum plus ceteris videbatur),"},{"number":3,"verse":"et dixi eis : Non aperiantur portæ Jerusalem usque ad calorem solis. Cumque adhuc assisterent, clausæ portæ sunt, et oppilatæ : et posui custodes de habitatoribus Jerusalem, singulos per vices suas, et unumquemque contra domum suam."},{"number":4,"verse":"Civitas autem erat lata nimis et grandis, et populus parvus in medio ejus, et non erant domus ædificatæ."},{"number":5,"verse":"Deus autem dedit in corde meo, et congregavi optimates, et magistratus, et vulgus, ut recenserem eos : et inveni librum census eorum qui ascenderant primum, et inventum est scriptum in eo."},{"number":6,"verse":"Isti filii provinciæ, qui ascenderunt de captivitate migrantium, quos transtulerat Nabuchodonosor rex Babylonis, et reversi sunt in Jerusalem et in Judæam, unusquisque in civitatem suam."},{"number":7,"verse":"Qui venerunt cum Zorobabel, Josue, Nehemias, Azarias, Raamias, Nahamani, Mardochæus, Belsam, Mespharath, Begoai, Nahum, Baana. Numerus virorum populi Israël :"},{"number":8,"verse":"filii Pharos, duo millia centum septuaginta duo :"},{"number":9,"verse":"filii Saphatia, trecenti septuaginta duo :"},{"number":10,"verse":"filii Area, sexcenti quinquaginta duo :"},{"number":11,"verse":"filii Phahathmoab filiorum Josue et Joab, duo millia octingenti decem et octo :"},{"number":12,"verse":"filii Ælam, mille ducenti quinquaginta quatuor :"},{"number":13,"verse":"filii Zethua, octingenti quadraginta quinque :"},{"number":14,"verse":"filii Zachai, septingenti sexaginta :"},{"number":15,"verse":"filii Bannui, sexcenti quadraginta octo :"},{"number":16,"verse":"filii Bebai, sexcenti viginti octo :"},{"number":17,"verse":"filii Azgad, duo millia trecenti viginti duo :"},{"number":18,"verse":"filii Adonicam, sexcenti sexaginta septem :"},{"number":19,"verse":"filii Beguai, duo millia sexaginta septem :"},{"number":20,"verse":"filii Adin, sexcenti quinquaginta quinque :"},{"number":21,"verse":"filii Ater, filii Hezeciæ, nonaginta octo :"},{"number":22,"verse":"filii Hasem, trecenti viginti octo :"},{"number":23,"verse":"filii Besai, trecenti viginti quatuor :"},{"number":24,"verse":"filii Hareph, centum duodecim :"},{"number":25,"verse":"filii Gabaon, nonaginta quinque :"},{"number":26,"verse":"filii Bethlehem et Netupha, centum octoginta octo."},{"number":27,"verse":"Viri Anathoth, centum viginti octo."},{"number":28,"verse":"Viri Bethazmoth, quadraginta duo."},{"number":29,"verse":"Viri Cariathiarim, Cephira, et Beroth, septingenti quadraginta tres."},{"number":30,"verse":"Viri Rama et Geba, sexcenti viginti unus."},{"number":31,"verse":"Viri Machmas, centum viginti duo."},{"number":32,"verse":"Viri Bethel et Hai, centum viginti tres."},{"number":33,"verse":"Viri Nebo alterius, quinquaginta duo."},{"number":34,"verse":"Viri Ælam alterius, mille ducenti quinquaginta quatuor."},{"number":35,"verse":"Filii Harem, trecenti viginti."},{"number":36,"verse":"Filii Jericho, trecenti quadraginta quinque."},{"number":37,"verse":"Filii Lod Hadid et Ono, septingenti viginti unus."},{"number":38,"verse":"Filii Senaa, tria millia nongenti triginta."},{"number":39,"verse":"Sacerdotes : filii Idaia in domo Josue, nongenti septuaginta tres."},{"number":40,"verse":"Filii Emmer, mille quinquaginta duo."},{"number":41,"verse":"Filii Phashur, mille ducenti quadraginta septem."},{"number":42,"verse":"Filii Arem, mille decem et septem. Levitæ :"},{"number":43,"verse":"filii Josue et Cedmihel filiorum"},{"number":44,"verse":"Oduiæ, septuaginta quatuor. Cantores :"},{"number":45,"verse":"filii Asaph, centum quadraginta octo."},{"number":46,"verse":"Janitores : filii Sellum, filii Ater, filii Telmon, filii Accub, filii Hatita, filii Sobai : centum triginta octo."},{"number":47,"verse":"Nathinæi : filii Soha, filii Hasupha, filii Tebbaoth,"},{"number":48,"verse":"filii Ceros, filii Siaa, filii Phadon, filii Lebana, filii Hagaba, filii Selmai,"},{"number":49,"verse":"filii Hanan, filii Geddel, filii Gaher,"},{"number":50,"verse":"filii Raaia, filii Rasin, filii Necoda,"},{"number":51,"verse":"filii Gezem, filii Aza, filii Phasea,"},{"number":52,"verse":"filii Besai, filii Munim, filii Nephussim,"},{"number":53,"verse":"filii Bacbuc, filii Hacupha, filii Harhur,"},{"number":54,"verse":"filii Besloth, filii Mahida, filii Harsa,"},{"number":55,"verse":"filii Bercos, filii Sisara, filii Thema,"},{"number":56,"verse":"filii Nasia, filii Hatipha,"},{"number":57,"verse":"filii servorum Salomonis, filii Sothai, filii Sophereth, filii Pharida,"},{"number":58,"verse":"filii Jahala, filii Darcon, filii Jeddel,"},{"number":59,"verse":"filii Saphatia, filii Hatil, filii Phochereth, qui erat ortus ex Sabaim filio Amon."},{"number":60,"verse":"Omnes Nathinæi, et filii servorum Salomonis, trecenti nonaginta duo."},{"number":61,"verse":"Hi sunt autem qui ascenderunt de Thelmela, Thelharsa, Cherub, Addon, et Emmer : et non potuerunt indicare domum patrum suorum, et semen suum, utrum ex Israël essent,"},{"number":62,"verse":"filii Dalaia, filii Tobia, filii Necoda, sexcenti quadraginta duo."},{"number":63,"verse":"Et de sacerdotibus, filii Habia, filii Accos, filii Berzellai, qui accepit de filiabus Berzellai Galaaditis uxorem, et vocatus est nomine eorum."},{"number":64,"verse":"Hi quæsierunt scripturam suam in censu, et non invenerunt : et ejecti sunt de sacerdotio."},{"number":65,"verse":"Dixitque Athersatha eis ut non manducarent de Sanctis sanctorum, donec staret sacerdos doctus et eruditus."},{"number":66,"verse":"Omnis multitudo quasi vir unus quadraginta duo millia trecenti sexaginta,"},{"number":67,"verse":"absque servis et ancillis eorum, qui erant septem millia trecenti triginta septem, et inter eos cantores et cantatrices, ducenti quadraginta quinque."},{"number":68,"verse":"Equi eorum, septingenti triginta sex : muli eorum, ducenti quadraginta quinque :"},{"number":69,"verse":"cameli eorum, quadringenti triginta quinque : asini, sex millia septingenti viginti."},{"number":70,"verse":"Nonnulli autem de principibus familiarum dederunt in opus. Athersatha dedit in thesaurum auri drachmas mille, phialas quinquaginta, tunicas sacerdotales quingentas triginta."},{"number":71,"verse":"Et de principibus familiarum dederunt in thesaurum operis, auri drachmas viginti millia, et argenti mnas duo millia ducentas."},{"number":72,"verse":"Et quod dedit reliquus populus, auri drachmas viginti millia, et argenti mnas duo millia, et tunicas sacerdotales sexaginta septem."},{"number":73,"verse":"Habitaverunt autem sacerdotes, et Levitæ, et janitores, et cantores, et reliquum vulgus, et Nathinæi, et omnis Israël, in civitatibus suis."}]}
{"bibleAbbr":"CVg2018","bookName":"Nehemiah","bookEnglishName":"Nehemiah","chapterNumber":11,"verses":[{"number":1,"verse":"Habitaverunt autem principes populi in Jerusalem : reliqua vero plebs misit sortem, ut tollerent unam partem de decem qui habitaturi essent in Jerusalem civitate sancta, novem vero partes in civitatibus."},{"number":2,"verse":"Benedixit autem populus omnibus viris qui se sponte obtulerant ut habitarent in Jerusalem."},{"number":3,"verse":"Hi sunt itaque principes provinciæ qui habitaverunt in Jerusalem, et in civitatibus Juda. Habitavit autem unusquisque in possessione sua, in urbibus suis, Israël, sacerdotes, Levitæ, Nathinæi, et filii servorum Salomonis."},{"number":4,"verse":"Et in Jerusalem habitaverunt de filiis Juda, et de filiis Benjamin : de filiis Juda, Athaias filius Aziam, filii Zachariæ, filii Amariæ, filii Saphatiæ, filii Melaleel : de filiis Phares,"},{"number":5,"verse":"Maasia filius Baruch, filius Cholhoza, filius Hazia, filius Adaia, filius Jojarib, filius Zachariæ, filius Silonitis :"},{"number":6,"verse":"omnes hi filii Phares, qui habitaverunt in Jerusalem, quadringenti sexaginta octo viri fortes."},{"number":7,"verse":"Hi sunt autem filii Benjamin : Sellum filius Mosollam, filius Joëd, filius Phadaia, filius Colaia, filius Masia, filius Etheel, filius Isaia,"},{"number":8,"verse":"et post eum Gebbai, Sellai, nongenti viginti octo,"},{"number":9,"verse":"et Joël filius Zechri præpositus eorum, et Judas filius Senua super civitatem secundus."},{"number":10,"verse":"Et de sacerdotibus, Idaia filius Joarib, Jachin,"},{"number":11,"verse":"Saraia filius Helciæ, filius Mosollam, filius Sadoc, filius Meraioth, filius Achitob princeps domus Dei,"},{"number":12,"verse":"et fratres eorum facientes opera templi : octingenti viginti duo. Et Adaia filius Jeroham, filius Phelelia, filius Amsi, filius Zachariæ, filius Pheshur, filius Melchiæ,"},{"number":13,"verse":"et fratres ejus principes patrum : ducenti quadraginta duo. Et Amassai filius Azreel, filius Ahazi, filius Mosollamoth, filius Emmer,"},{"number":14,"verse":"et fratres eorum potentes nimis : centum viginti octo, et præpositus eorum Zabdiel filius potentium."},{"number":15,"verse":"Et de Levitis, Semeia filius Hasub, filius Azaricam, filius Hasabia, filius Boni,"},{"number":16,"verse":"et Sabathai et Jozabed, super omnia opera quæ erant forinsecus in domo Dei, a principibus Levitarum."},{"number":17,"verse":"Et Mathania filius Micha, filius Zebedei, filius Asaph, princeps ad laudandum et ad confitendum in oratione, et Becbecia secundus de fratribus ejus, et Abda filius Samua, filius Galal, filius Idithun :"},{"number":18,"verse":"omnes Levitæ in civitate sancta ducenti octoginta quatuor."},{"number":19,"verse":"Et janitores, Accub, Telmon, et fratres eorum, qui custodiebant ostia : centum septuaginta duo."},{"number":20,"verse":"Et reliqui ex Israël sacerdotes et Levitæ in universis civitatibus Juda, unusquisque in possessione sua."},{"number":21,"verse":"Et Nathinæi, qui habitabant in Ophel, et Siaha, et Gaspha de Nathinæis."},{"number":22,"verse":"Et episcopus Levitarum in Jerusalem, Azzi filius Bani, filius Hasabiæ, filius Mathaniæ, filius Michæ. De filiis Asaph, cantores in ministerio domus Dei."},{"number":23,"verse":"Præceptum quippe regis super eos erat, et ordo in cantoribus per dies singulos,"},{"number":24,"verse":"et Phathahia filius Mesezebel, de filiis Zara filii Juda in manu regis, juxta omne verbum populi,"},{"number":25,"verse":"et in domibus per omnes regiones eorum. De filiis Juda habitaverunt in Cariatharbe et in filiabus ejus : et in Dibon, et in filiabus ejus : et in Cabseel, et in viculis ejus :"},{"number":26,"verse":"et in Jesue, et in Molada, et in Bethphaleth,"},{"number":27,"verse":"et in Hasersual, et in Bersabee, et in filiabus ejus,"},{"number":28,"verse":"et in Siceleg, et in Mochona, et in filiabus ejus,"},{"number":29,"verse":"et in Remmon, et in Saraa, et in Jerimuth,"},{"number":30,"verse":"Zanoa, Odollam, et in villis earum, Lachis et regionibus ejus, et Azeca, et filiabus ejus. Et manserunt in Bersabee usque ad vallem Ennom."},{"number":31,"verse":"Filii autem Benjamin, a Geba, Mechmas, et Hai, et Bethel, et filiabus ejus"},{"number":32,"verse":"Anathoth, Nob, Anania,"},{"number":33,"verse":"Asor, Rama, Gethaim,"},{"number":34,"verse":"Hadid, Seboim, et Neballat, Lod,"},{"number":35,"verse":"et Ono valle artificum."},{"number":36,"verse":"Et de Levitis portiones Judæ et Benjamin."}]}
{"bibleAbbr":"CVg2018","bookName":"2 Kings","bookEnglishName":"2 Kings","chapterNumber":11,"verses":[{"number":1,"verse":"Athalia vero mater Ochoziæ, videns mortuum filium suum, surrexit, et interfecit omne semen regium."},{"number":2,"verse":"Tollens autem Josaba filia regis Joram, soror Ochoziæ, Joas filium Ochoziæ, furata est eum de medio filiorum regis qui interficiebantur, et nutricem ejus de triclinio : et abscondit eum a facie Athaliæ ut non interficeretur."},{"number":3,"verse":"Eratque cum ea sex annis clam in domo Domini : porro Athalia regnavit super terram."},{"number":4,"verse":"Anno autem septimo misit Jojada, et assumens centuriones et milites, introduxit ad se in templum Domini, pepigitque cum eis fœdus : et adjurans eos in domo Domini, ostendit eis filium regis :"},{"number":5,"verse":"et præcepit illis, dicens : Iste est sermo, quem facere debetis :"},{"number":6,"verse":"tertia pars vestrum introëat sabbato, et observet excubias domus regis. Tertia autem pars sit ad portam Sur, et tertia pars sit ad portam quæ est post habitaculum scutariorum : et custodietis excubias domus Messa."},{"number":7,"verse":"Duæ vero partes e vobis, omnes egredientes sabbato, custodiant excubias domus Domini circa regem."},{"number":8,"verse":"Et vallabitis eum, habentes arma in manibus vestris : si quis autem ingressus fuerit septum templi, interficiatur : eritisque cum rege introëunte et egrediente."},{"number":9,"verse":"Et fecerunt centuriones juxta omnia quæ præceperat eis Jojada sacerdos : et assumentes singuli viros suos qui ingrediebantur sabbatum, cum his qui egrediebantur sabbato, venerunt ad Jojadam sacerdotem."},{"number":10,"verse":"Qui dedit eis hastas et arma regis David, quæ erant in domo Domini."},{"number":11,"verse":"Et steterunt singuli habentes arma in manu sua, a parte templi dextera usque ad partem sinistram altaris et ædis, circum regem."},{"number":12,"verse":"Produxitque filium regis, et posuit super eum diadema et testimonium : feceruntque eum regem, et unxerunt : et plaudentes manu, dixerunt : Vivat rex."},{"number":13,"verse":"Audivit autem Athalia vocem populi currentis : et ingressa ad turbas in templum Domini,"},{"number":14,"verse":"vidit regem stantem super tribunal juxta morem, et cantores, et tubas prope eum, omnemque populum terræ lætantem, et canentem tubis : et scidit vestimenta sua, clamavitque : Conjuratio, conjuratio."},{"number":15,"verse":"Præcepit autem Jojada centurionibus qui erant super exercitum, et ait eis : Educite eam extra septa templi, et quicumque eam secutus fuerit, feriatur gladio. Dixerat enim sacerdos : Non occidatur in templo Domini."},{"number":16,"verse":"Imposueruntque ei manus, et impegerunt eam per viam introitus equorum, juxta palatium, et interfecta est ibi."},{"number":17,"verse":"Pepigit ergo Jojada fœdus inter Dominum, et inter regem, et inter populum, ut esset populus Domini : et inter regem et populum."},{"number":18,"verse":"Ingressusque est omnis populus terræ templum Baal, et destruxerunt aras ejus, et imagines contriverunt valide : Mathan quoque sacerdotem Baal occiderunt coram altari. Et posuit sacerdos custodias in domo Domini."},{"number":19,"verse":"Tulitque centuriones, et Cerethi et Phelethi legiones, et omnem populum terræ, deduxeruntque regem de domo Domini : et venerunt per viam portæ scutariorum in palatium, et sedit super thronum regum."},{"number":20,"verse":"Lætatusque est omnis populus terræ, et civitas conquievit : Athalia autem occisa est gladio in domo regis."},{"number":21,"verse":"Septemque annorum erat Joas, cum regnare cœpisset."}]}
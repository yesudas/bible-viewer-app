{"bibleAbbr":"CVg2018","bookName":"James","bookEnglishName":"James","chapterNumber":3,"verses":[{"number":1,"verse":"Nolite plures magistri fieri fratres mei, scientes quoniam majus judicium sumitis."},{"number":2,"verse":"In multis enim offendimus omnes. Si quis in verbo non offendit, hic perfectus est vir : potest etiam freno circumducere totum corpus."},{"number":3,"verse":"Si autem equis frena in ora mittimus ad consentiendum nobis, et omne corpus illorum circumferimus."},{"number":4,"verse":"Ecce et naves, cum magnæ sint, et a ventis validis minentur, circumferuntur a modico gubernaculo ubi impetus dirigentis voluerit."},{"number":5,"verse":"Ita et lingua modicum quidem membrum est, et magna exaltat. Ecce quantus ignis quam magnam silvam incendit !"},{"number":6,"verse":"Et lingua ignis est, universitas iniquitatis. Lingua constituitur in membris nostris, quæ maculat totum corpus, et inflammat rotam nativitatis nostræ inflammata a gehenna."},{"number":7,"verse":"Omnis enim natura bestiarum, et volucrum, et serpentium, et ceterorum domantur, et domita sunt a natura humana :"},{"number":8,"verse":"linguam autem nullus hominum domare potest : inquietum malum, plena veneno mortifero."},{"number":9,"verse":"In ipsa benedicimus Deum et Patrem : et in ipsa maledicimus homines, qui ad similitudinem Dei facti sunt."},{"number":10,"verse":"Ex ipso ore procedit benedictio et maledictio. Non oportet, fratres mei, hæc ita fieri."},{"number":11,"verse":"Numquid fons de eodem foramine emanat dulcem et amaram aquam ?"},{"number":12,"verse":"Numquid potest, fratres mei, ficus uvas facere, aut vitis ficus ? Sic neque salsa dulcem potest facere aquam."},{"number":13,"verse":"Quis sapiens et disciplinatus inter vos ? Ostendat ex bona conversatione operationem suam in mansuetudine sapientiæ."},{"number":14,"verse":"Quod si zelum amarum habetis, et contentiones sint in cordibus vestris : nolite gloriari, et mendaces esse adversus veritatem :"},{"number":15,"verse":"non est enim ista sapientia desursum descendens : sed terrena, animalis, diabolica."},{"number":16,"verse":"Ubi enim zelus et contentio, ibi inconstantia et omne opus pravum."},{"number":17,"verse":"Quæ autem desursum est sapientia, primum quidem pudica est, deinde pacifica, modesta, suadibilis, bonis consentiens, plena misericordia et fructibus bonis, non judicans, sine simulatione."},{"number":18,"verse":"Fructus autem justitiæ, in pace seminatur, facientibus pacem."}]}
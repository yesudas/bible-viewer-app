{"bibleAbbr":"CVg2018","bookName":"Hosea","bookEnglishName":"Hosea","chapterNumber":2,"verses":[{"number":1,"verse":"Dicite fratribus vestris : Populus meus ; et sorori vestræ : Misericordiam consecuta."},{"number":2,"verse":"Judicate matrem vestram, judicate, quoniam ipsa non uxor mea, et ego non vir ejus. Auferat fornicationes suas a facie sua, et adulteria sua de medio uberum suorum ;"},{"number":3,"verse":"ne forte expoliem eam nudam, et statuam eam secundum diem nativitatis suæ, et ponam eam quasi solitudinem, et statuam eam velut terram inviam, et interficiam eam siti."},{"number":4,"verse":"Et filiorum illius non miserebor, quoniam filii fornicationum sunt."},{"number":5,"verse":"Quia fornicata est mater eorum, confusa est quæ concepit eos ; quia dixit : Vadam post amatores meos, qui dant panes mihi, et aquas meas, lanam meam, et linum meum, oleum meum, et potum meum."},{"number":6,"verse":"Propter hoc ecce ego sepiam viam tuam spinis, et sepiam eam maceria, et semitas suas non inveniet."},{"number":7,"verse":"Et sequetur amatores suos, et non apprehendet eos ; et quæret eos, et non inveniet : et dicet : Vadam, et revertar ad virum meum priorem, quia bene mihi erat tunc magis quam nunc."},{"number":8,"verse":"Et hæc nescivit, quia ego dedi ei frumentum, et vinum, et oleum, et argentum multiplicavi ei, et aurum, quæ fecerunt Baal."},{"number":9,"verse":"Idcirco convertar, et sumam frumentum meum in tempore suo, et vinum meum in tempore suo. Et liberabo lanam meam et linum meum, quæ operiebant ignominiam ejus."},{"number":10,"verse":"Et nunc revelabo stultitiam ejus in oculis amatorum ejus ; et vir non eruet eam de manu mea ;"},{"number":11,"verse":"et cessare faciam omne gaudium ejus, solemnitatem ejus, neomeniam ejus, sabbatum ejus, et omnia festa tempora ejus."},{"number":12,"verse":"Et corrumpam vineam ejus, et ficum ejus, de quibus dixit : Mercedes hæ meæ sunt, quas dederunt mihi amatores mei ; et ponam eam in saltum, et comedet eam bestia agri."},{"number":13,"verse":"Et visitabo super eam dies Baalim, quibus accendebat incensum, et ornabatur in aure sua, et monili suo. Et ibat post amatores suos, et mei obliviscebatur, dicit Dominus."},{"number":14,"verse":"Propter hoc ecce ego lactabo eam, et ducam eam in solitudinem, et loquar ad cor ejus."},{"number":15,"verse":"Et dabo ei vinitores ejus ex eodem loco, et vallem Achor, ad aperiendam spem ; et canet ibi juxta dies juventutis suæ, et juxta dies ascensionis suæ de terra Ægypti."},{"number":16,"verse":"Et erit in die illa, ait Dominus : vocabit me, Vir meus, et non vocabit me ultra Baali."},{"number":17,"verse":"Et auferam nomina Baalim de ore ejus, et non recordabitur ultra nominis eorum."},{"number":18,"verse":"Et percutiam cum eis fœdus in die illa, cum bestia agri, et cum volucre cæli, et cum reptili terræ ; et arcum, et gladium, et bellum conteram de terra, et dormire eos faciam fiducialiter."},{"number":19,"verse":"Et sponsabo te mihi in sempiternum ; et sponsabo te mihi in justitia, et judicio, et in misericordia, et in miserationibus."},{"number":20,"verse":"Et sponsabo te mihi in fide ; et scies quia ego Dominus."},{"number":21,"verse":"Et erit in die illa : exaudiam, dicit Dominus, exaudiam cælos, et illi exaudient terram."},{"number":22,"verse":"Et terra exaudiet triticum, et vinum, et oleum, et hæc exaudient Jezrahel."},{"number":23,"verse":"Et seminabo eam mihi in terra, et miserebor ejus quæ fuit Absque misericordia. (24)Et dicam Non populo meo : Populus meus es tu ; et ipse dicet : Deus meus es tu."}]}
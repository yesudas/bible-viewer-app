{"bibleAbbr":"CVg2018","bookName":"Hosea","bookEnglishName":"Hosea","chapterNumber":1,"verses":[{"number":1,"verse":"Verbum Domini, quod factum est ad Osee, filium Beeri, in diebus Oziæ, Joathan, Achaz, Ezechiæ, regum Juda ; et in diebus Jeroboam, filii Joas, regis Israël."},{"number":2,"verse":"Principium loquendi Domino in Osee. Et dixit Dominus ad Osee : Vade, sume tibi uxorem fornicationum, et fac tibi filios fornicationum, quia fornicans fornicabitur terra a Domino."},{"number":3,"verse":"Et abiit, et accepit Gomer, filiam Debelaim : et concepit, et peperit ei filium."},{"number":4,"verse":"Et dixit Dominus ad eum : Voca nomen ejus Jezrahel, quoniam adhuc modicum, et visitabo sanguinem Jezrahel super domum Jehu, et quiescere faciam regnum domus Israël."},{"number":5,"verse":"Et in illa die conteram arcum Israël in valle Jezrahel."},{"number":6,"verse":"Et concepit adhuc, et peperit filiam. Et dixit ei : Voca nomen ejus, Absque misericordia, quia non addam ultra misereri domui Israël, sed oblivione obliviscar eorum."},{"number":7,"verse":"Et domui Juda miserebor, et salvabo eos in Domino Deo suo ; et non salvabo eos in arcu et gladio, et in bello, et in equis, et in equitibus."},{"number":8,"verse":"Et ablactavit eam quæ erat Absque misericordia. Et concepit, et peperit filium."},{"number":9,"verse":"Et dixit : Voca nomen ejus, Non populus meus, quia vos non populus meus, et ego non ero vester."},{"number":10,"verse":"Et erit numerus filiorum Israël quasi arena maris, quæ sine mensura est, et non numerabitur. Et erit in loco ubi dicetur eis : Non populus meus vos : dicetur eis : Filii Dei viventis."},{"number":11,"verse":"Et congregabuntur filii Juda et filii Israël pariter ; et ponent sibimet caput unum, et ascendent de terra, quia magnus dies Jezrahel."}]}
{"bibleAbbr":"CVg2018","bookName":"Hosea","bookEnglishName":"Hosea","chapterNumber":11,"verses":[{"number":1,"verse":"Sicut mane transiit, pertransiit rex Israël. Quia puer Israël, et dilexi eum ; et ex Ægypto vocavi filium meum."},{"number":2,"verse":"Vocaverunt eos, sic abierunt a facie eorum ; Baalim immolabant, et simulacris sacrificabant."},{"number":3,"verse":"Et ego quasi nutritius Ephraim : portabam eos in brachiis meis, et nescierunt quod curarem eos."},{"number":4,"verse":"In funiculis Adam traham eos, in vinculis caritatis ; et ero eis quasi exaltans jugum super maxillas eorum, et declinavi ad eum ut vesceretur."},{"number":5,"verse":"Non revertetur in terram Ægypti, et Assur ipse rex ejus, quoniam noluerunt converti."},{"number":6,"verse":"Cœpit gladius in civitatibus ejus, et consumet electos ejus, et comedet capita eorum."},{"number":7,"verse":"Et populus meus pendebit ad reditum meum ; jugum autem imponetur eis simul, quod non auferetur."},{"number":8,"verse":"Quomodo dabo te, Ephraim ? protegam te, Israël ? Quomodo dabo te sicut Adama, ponam te ut Seboim ? Conversum est in me cor meum, pariter conturbata est pœnitudo mea."},{"number":9,"verse":"Non faciam furorem iræ meæ ; non convertar ut disperdam Ephraim, quoniam Deus ego, et non homo ; in medio tui sanctus, et non ingrediar civitatem."},{"number":10,"verse":"Post Dominum ambulabunt ; quasi leo rugiet, quia ipse rugiet, et formidabunt filii maris."},{"number":11,"verse":"Et avolabunt quasi avis ex Ægypto, et quasi columba de terra Assyriorum : et collocabo eos in domibus suis, dicit Dominus."},{"number":12,"verse":"Circumdedit me in negatione Ephraim, et in dolo domus Israël ; Judas autem testis descendit cum Deo, et cum sanctis fidelis."}]}
{"bibleAbbr":"CVg2018","bookName":"1 Thessalonians","bookEnglishName":"1 Thessalonians","chapterNumber":2,"verses":[{"number":1,"verse":"Nam ipsi scitis, fratres, introitum nostrum ad vos, quia non inanis fuit :"},{"number":2,"verse":"sed ante passi, et contumeliis affecti (sicut scitis) in Philippis, fiduciam habuimus in Deo nostro, loqui ad vos Evangelium Dei in multa sollicitudine."},{"number":3,"verse":"Exhortatio enim nostra non de errore, neque de immunditia, neque in dolo,"},{"number":4,"verse":"sed sicut probati sumus a Deo ut crederetur nobis Evangelium : ita loquimur non quasi hominibus placentes, sed Deo, qui probat corda nostra."},{"number":5,"verse":"Neque enim aliquando fuimus in sermone adulationis, sicut scitis : neque in occasione avaritiæ : Deus testis est :"},{"number":6,"verse":"nec quærentes ab hominibus gloriam, neque a vobis, neque ab aliis."},{"number":7,"verse":"Cum possemus vobis oneri esse ut Christi apostoli : sed facti sumus parvuli in medio vestrum, tamquam si nutrix foveat filios suos."},{"number":8,"verse":"Ita desiderantes vos, cupide volebamus tradere vobis non solum Evangelium Dei, sed etiam animas nostras : quoniam carissimi nobis facti estis."},{"number":9,"verse":"Memores enim estis, fratres, laboris nostri, et fatigationis : nocte ac die operantes, ne quem vestrum gravaremus, prædicavimus in vobis Evangelium Dei."},{"number":10,"verse":"Vos testes estis, et Deus, quam sancte, et juste, et sine querela, vobis, qui credidistis, fuimus :"},{"number":11,"verse":"sicut scitis, qualiter unumquemque vestrum (sicut pater filios suos)"},{"number":12,"verse":"deprecantes vos, et consolantes, testificati sumus, ut ambularetis digne Deo, qui vocavit vos in suum regnum et gloriam."},{"number":13,"verse":"Ideo et nos gratias agimus Deo sine intermissione : quoniam cum accepissetis a nobis verbum auditus Dei, accepistis illud, non ut verbum hominum, sed (sicut est vere) verbum Dei, qui operatur in vobis, qui credidistis :"},{"number":14,"verse":"vos enim imitatores facti estis, fratres, ecclesiarum Dei, quæ sunt in Judæa in Christo Jesu : quia eadem passi estis et vos a contribulibus vestris, sicut et ipsi a Judæis :"},{"number":15,"verse":"qui et Dominum occiderunt Jesum, et prophetas, et nos persecuti sunt, et Deo non placent, et omnibus hominibus adversantur,"},{"number":16,"verse":"prohibentes nos gentibus loqui ut salvæ fiant, ut impleant peccata sua semper : pervenit enim ira Dei super illos usque in finem."},{"number":17,"verse":"Nos autem fratres desolati a vobis ad tempus horæ, aspectu, non corde, abundantius festinavimus faciem vestram videre cum multo desiderio :"},{"number":18,"verse":"quoniam voluimus venire ad vos, ego quidem Paulus, et semel, et iterum : sed impedivit nos Satanas."},{"number":19,"verse":"Quæ est enim nostra spes aut gaudium, aut corona gloriæ ? nonne vos ante Dominum nostrum Jesum Christum estis in adventu ejus ?"},{"number":20,"verse":"vos enim estis gloria nostra et gaudium."}]}
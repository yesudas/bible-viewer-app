{"bibleAbbr":"CVg2018","bookName":"Habakkuk","bookEnglishName":"Habakkuk","chapterNumber":1,"verses":[{"number":1,"verse":"Onus quod vidit Habacuc propheta."},{"number":2,"verse":"Usquequo, Domine, clamabo, et non exaudies ? vociferabor ad te, vim patiens, et non salvabis ?"},{"number":3,"verse":"Quare ostendisti mihi iniquitatem et laborem, videre prædam et injustitiam contra me ? Et factum est judicium, et contradictio potentior."},{"number":4,"verse":"Propter hoc lacerata est lex, et non pervenit usque ad finem judicium ; quia impius prævalet adversus justum, propterea egreditur judicium perversum."},{"number":5,"verse":"Aspicite in gentibus, et videte ; admiramini, et obstupescite : quia opus factum est in diebus vestris, quod nemo credet cum narrabitur."},{"number":6,"verse":"Quia ecce ego suscitabo Chaldæos, gentem amaram et velocem, ambulantem super latitudinem terræ, ut possideat tabernacula non sua."},{"number":7,"verse":"Horribilis et terribilis est : ex semetipsa judicium et onus ejus egredietur."},{"number":8,"verse":"Leviores pardis equi ejus, et velociores lupis vespertinis : et diffundentur equites ejus : equites namque ejus de longe venient ; volabunt quasi aquila festinans ad comedendum."},{"number":9,"verse":"Omnes ad prædam venient, facies eorum ventus urens ; et congregabit quasi arenam captivitatem."},{"number":10,"verse":"Et ipse de regibus triumphabit, et tyranni ridiculi ejus erunt ; ipse super omnem munitionem ridebit, et comportabit aggerem, et capiet eam."},{"number":11,"verse":"Tunc mutabitur spiritus, et pertransibit, et corruet : hæc est fortitudo ejus dei sui."},{"number":12,"verse":"Numquid non tu a principio, Domine, Deus meus, sancte meus, et non moriemur ? Domine, in judicium posuisti eum, et fortem, ut corriperes, fundasti eum."},{"number":13,"verse":"Mundi sunt oculi tui, ne videas malum, et respicere ad iniquitatem non poteris. Quare respicis super iniqua agentes, et taces devorante impio justiorem se ?"},{"number":14,"verse":"Et facies homines quasi pisces maris, et quasi reptile non habens principem."},{"number":15,"verse":"Totum in hamo sublevavit, traxit illud in sagena sua, et congregavit in rete suum. Super hoc lætabitur, et exsultabit."},{"number":16,"verse":"Propterea immolabit sagenæ suæ, et sacrificabit reti suo, quia in ipsis incrassata est pars ejus, et cibus ejus electus."},{"number":17,"verse":"Propter hoc ergo expandit sagenam suam, et semper interficere gentes non parcet."}]}
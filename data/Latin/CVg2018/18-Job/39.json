{"bibleAbbr":"CVg2018","bookName":"Job","bookEnglishName":"Job","chapterNumber":39,"verses":[{"number":1,"verse":"Numquid nosti tempus partus ibicum in petris, vel parturientes cervas observasti ?"},{"number":2,"verse":"Dinumerasti menses conceptus earum, et scisti tempus partus earum ?"},{"number":3,"verse":"Incurvantur ad fœtum, et pariunt, et rugitus emittunt."},{"number":4,"verse":"Separantur filii earum, et pergunt ad pastum : egrediuntur, et non revertuntur ad eas."},{"number":5,"verse":"Quis dimisit onagrum liberum, et vincula ejus quis solvit ?"},{"number":6,"verse":"cui dedi in solitudine domum, et tabernacula ejus in terra salsuginis."},{"number":7,"verse":"Contemnit multitudinem civitatis : clamorem exactoris non audit."},{"number":8,"verse":"Circumspicit montes pascuæ suæ, et virentia quæque perquirit."},{"number":9,"verse":"Numquid volet rhinoceros servire tibi, aut morabitur ad præsepe tuum ?"},{"number":10,"verse":"Numquid alligabis rhinocerota ad arandum loro tuo, aut confringet glebas vallium post te ?"},{"number":11,"verse":"Numquid fiduciam habebis in magna fortitudine ejus, et derelinques ei labores tuos ?"},{"number":12,"verse":"Numquid credes illi quod sementem reddat tibi, et aream tuam congreget ?"},{"number":13,"verse":"Penna struthionis similis est pennis herodii et accipitris."},{"number":14,"verse":"Quando derelinquit ova sua in terra, tu forsitan in pulvere calefacies ea ?"},{"number":15,"verse":"Obliviscitur quod pes conculcet ea, aut bestia agri conterat."},{"number":16,"verse":"Duratur ad filios suos, quasi non sint sui : frustra laboravit, nullo timore cogente."},{"number":17,"verse":"Privavit enim eam Deus sapientia, nec dedit illi intelligentiam."},{"number":18,"verse":"Cum tempus fuerit, in altum alas erigit : deridet equum et ascensorem ejus."},{"number":19,"verse":"Numquid præbebis equo fortitudinem, aut circumdabis collo ejus hinnitum ?"},{"number":20,"verse":"Numquid suscitabis eum quasi locustas ? gloria narium ejus terror."},{"number":21,"verse":"Terram ungula fodit ; exultat audacter : in occursum pergit armatis."},{"number":22,"verse":"Contemnit pavorem, nec cedit gladio."},{"number":23,"verse":"Super ipsum sonabit pharetra ; vibrabit hasta et clypeus :"},{"number":24,"verse":"fervens et fremens sorbet terram, nec reputat tubæ sonare clangorem."},{"number":25,"verse":"Ubi audierit buccinam, dicit : Vah ! procul odoratur bellum : exhortationem ducum, et ululatum exercitus."},{"number":26,"verse":"Numquid per sapientiam tuam plumescit accipiter, expandens alas suas ad austrum ?"},{"number":27,"verse":"Numquid ad præceptum tuum elevabitur aquila, et in arduis ponet nidum suum ?"},{"number":28,"verse":"In petris manet, et in præruptis silicibus commoratur, atque inaccessis rupibus."},{"number":29,"verse":"Inde contemplatur escam, et de longe oculi ejus prospiciunt."},{"number":30,"verse":"Pulli ejus lambent sanguinem : et ubicumque cadaver fuerit, statim adest. (31) Et adjecit Dominus, et locutus est ad Job : (32) Numquid qui contendit cum Deo, tam facile conquiescit ? utique qui arguit Deum, debet respondere ei. (33) Respondens autem Job Domino, dixit : (34) Qui leviter locutus sum, respondere quid possum ? manum meam ponam super os meum. (35)Unum locutus sum, quod utinam non dixissem : et alterum, quibus ultra non addam."}]}
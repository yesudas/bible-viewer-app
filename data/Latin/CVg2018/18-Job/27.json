{"bibleAbbr":"CVg2018","bookName":"Job","bookEnglishName":"Job","chapterNumber":27,"verses":[{"number":1,"verse":"Addidit quoque Job, assumens parabolam suam, et dixit :"},{"number":2,"verse":"Vivit Deus, qui abstulit judicium meum, et Omnipotens, qui ad amaritudinem adduxit animam meam."},{"number":3,"verse":"Quia donec superest halitus in me, et spiritus Dei in naribus meis,"},{"number":4,"verse":"non loquentur labia mea iniquitatem, nec lingua mea meditabitur mendacium."},{"number":5,"verse":"Absit a me ut justos vos esse judicem : donec deficiam, non recedam ab innocentia mea."},{"number":6,"verse":"Justificationem meam, quam cœpi tenere, non deseram : neque enim reprehendit me cor meum in omni vita mea."},{"number":7,"verse":"Sit ut impius, inimicus meus, et adversarius meus quasi iniquus."},{"number":8,"verse":"Quæ est enim spes hypocritæ, si avare rapiat, et non liberet Deus animam ejus ?"},{"number":9,"verse":"Numquid Deus audiet clamorem ejus, cum venerit super eum angustia ?"},{"number":10,"verse":"aut poterit in Omnipotente delectari, et invocare Deum omni tempore ?"},{"number":11,"verse":"Docebo vos per manum Dei quæ Omnipotens habeat, nec abscondam."},{"number":12,"verse":"Ecce vos omnes nostis : et quid sine causa vana loquimini ?"},{"number":13,"verse":"Hæc est pars hominis impii apud Deum, et hæreditas violentorum, quam ob Omnipotente suscipient."},{"number":14,"verse":"Si multiplicati fuerint filii ejus, in gladio erunt, et nepotes ejus non saturabuntur pane :"},{"number":15,"verse":"qui reliqui fuerint ex eo sepelientur in interitu, et viduæ illius non plorabunt."},{"number":16,"verse":"Si comportaverit quasi terram argentum, et sicut lutum præparaverit vestimenta :"},{"number":17,"verse":"præparabit quidem, sed justus vestietur illis, et argentum innocens dividet."},{"number":18,"verse":"Ædificavit sicut tinea domum suam, et sicut custos fecit umbraculum."},{"number":19,"verse":"Dives, cum dormierit, nihil secum auferet : aperiet oculos suos, et nihil inveniet."},{"number":20,"verse":"Apprehendet eum quasi aqua inopia : nocte opprimet eum tempestas."},{"number":21,"verse":"Tollet eum ventus urens, et auferet, et velut turbo rapiet eum de loco suo."},{"number":22,"verse":"Et mittet super eum, et non parcet : de manu ejus fugiens fugiet."},{"number":23,"verse":"Stringet super eum manus suas, et sibilabit super illum, intuens locum ejus."}]}
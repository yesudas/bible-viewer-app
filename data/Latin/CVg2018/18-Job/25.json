{"bibleAbbr":"CVg2018","bookName":"Job","bookEnglishName":"Job","chapterNumber":25,"verses":[{"number":1,"verse":"Respondens autem Baldad Suhites, dixit :"},{"number":2,"verse":"Potestas et terror apud eum est, qui facit concordiam in sublimibus suis."},{"number":3,"verse":"Numquid est numerus militum ejus ? et super quem non surget lumen illius ?"},{"number":4,"verse":"Numquid justificari potest homo comparatus Deo ? aut apparere mundus natus de muliere ?"},{"number":5,"verse":"Ecce luna etiam non splendet, et stellæ non sunt mundæ in conspectu ejus :"},{"number":6,"verse":"quanto magis homo putredo, et filius hominis vermis ?"}]}
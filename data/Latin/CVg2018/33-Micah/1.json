{"bibleAbbr":"CVg2018","bookName":"Micah","bookEnglishName":"Micah","chapterNumber":1,"verses":[{"number":1,"verse":"Verbum Domini, quod factum est ad Michæam Morasthiten, in diebus Joathan, Achaz, et Ezechiæ, regum Juda, quod vidit super Samariam et Jerusalem."},{"number":2,"verse":"Audite, populi omnes, et attendat terra, et plenitudo ejus : et sit Dominus Deus vobis in testem, Dominus de templo sancto suo."},{"number":3,"verse":"Quia ecce Dominus egredietur de loco suo, et descendet, et calcabit super excelsa terræ."},{"number":4,"verse":"Et consumentur montes subtus eum, et valles scindentur sicut cera a facie ignis, et sicut aquæ quæ decurrunt in præceps."},{"number":5,"verse":"In scelere Jacob omne istud, et in peccatis domus Israël. Quod scelus Jacob ? nonne Samaria ? et quæ excelsa Judæ ? nonne Jerusalem ?"},{"number":6,"verse":"Et ponam Samariam quasi acervum lapidum in agro, cum plantatur vinea ; et detraham in vallem lapides ejus, et fundamenta ejus revelabo."},{"number":7,"verse":"Et omnia sculptilia ejus concidentur, et omnes mercedes ejus comburentur igne, et omnia idola ejus ponam in perditionem, quia de mercedibus meretricis congregata sunt, et usque ad mercedem meretricis revertentur."},{"number":8,"verse":"Super hoc plangam, et ululabo ; vadam spoliatus, et nudus ; faciam planctum velut draconum, et luctum quasi struthionum :"},{"number":9,"verse":"quia desperata est plaga ejus, quia venit usque ad Judam ; tetigit portam populi mei usque ad Jerusalem."},{"number":10,"verse":"In Geth nolite annuntiare ; lacrimis ne ploretis ; in domo pulveris pulvere vos conspergite."},{"number":11,"verse":"Et transite vobis, habitatio pulchra, confusa ignominia : non est egressa quæ habitat in exitu : planctum domus vicina accipiet ex vobis, quæ stetit sibimet."},{"number":12,"verse":"Quia infirmata est in bonum, quæ habitat in amaritudinibus ; quia descendit malum a Domino in portam Jerusalem."},{"number":13,"verse":"Tumultus quadrigæ stuporis habitanti Lachis : principium peccati est filiæ Sion, quia in te inventa sunt scelera Israël."},{"number":14,"verse":"Propterea dabit emissarios super hæreditatem Geth, domus mendacii in deceptionem regibus Israël."},{"number":15,"verse":"Adhuc hæredem adducam tibi quæ habitas in Maresa ; usque ad Odollam veniet gloria Israël."},{"number":16,"verse":"Decalvare, et tondere super filios deliciarum tuarum ; dilata calvitium tuum sicut aquila, quoniam captivi ducti sunt ex te."}]}
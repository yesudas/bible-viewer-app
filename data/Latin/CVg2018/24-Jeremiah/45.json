{"bibleAbbr":"CVg2018","bookName":"Jeremiah","bookEnglishName":"Jeremiah","chapterNumber":45,"verses":[{"number":1,"verse":"Verbum quod locutus est Jeremias propheta ad Baruch filium Neriæ, cum scripsisset verba hæc in libro ex ore Jeremiæ, anno quarto Joakim filii Josiæ regis Juda, dicens :"},{"number":2,"verse":"Hæc dicit Dominus Deus Israël ad te, Baruch :"},{"number":3,"verse":"Dixisti : Væ misero mihi ! quoniam addidit Dominus dolorem dolori meo : laboravi in gemitu meo, et requiem non inveni."},{"number":4,"verse":"Hæc dicit Dominus : Sic dices ad eum : Ecce quos ædificavi, ego destruo, et quos plantavi, ego evello, et universam terram hanc :"},{"number":5,"verse":"et tu quæris tibi grandia ? noli quærere, quia ecce ego adducam malum super omnem carnem, ait Dominus, et dabo tibi animam tuam in salutem in omnibus locis ad quæcumque perrexeris."}]}
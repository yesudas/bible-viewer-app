{"bibleAbbr":"CVg2018","bookName":"Galatians","bookEnglishName":"Galatians","chapterNumber":1,"verses":[{"number":1,"verse":"Paulus, Apostolus non ab hominibus, neque per hominem, sed per Jesum Christum, et Deum Patrem, qui suscitavit eum a mortuis :"},{"number":2,"verse":"et qui mecum sunt omnes fratres, ecclesiis Galatiæ."},{"number":3,"verse":"Gratia vobis, et pax a Deo Patre, et Domino nostro Jesu Christo,"},{"number":4,"verse":"qui dedit semetipsum pro peccatis nostris, ut eriperet nos de præsenti sæculo nequam, secundum voluntatem Dei et Patris nostri,"},{"number":5,"verse":"cui est gloria in sæcula sæculorum. Amen."},{"number":6,"verse":"Miror quod sic tam cito transferimini ab eo qui vos vocavit in gratiam Christi in aliud Evangelium :"},{"number":7,"verse":"quod non est aliud, nisi sunt aliqui qui vos conturbant, et volunt convertere Evangelium Christi."},{"number":8,"verse":"Sed licet nos aut angelus de cælo evangelizet vobis præterquam quod evangelizavimus vobis, anathema sit."},{"number":9,"verse":"Sicut prædiximus, et nunc iterum dico : si quis vobis evangelizaverit præter id quod accepistis, anathema sit."},{"number":10,"verse":"Modo enim hominibus suadeo, an Deo ? an quæro hominibus placere ? si adhuc hominibus placerem, Christi servus non essem."},{"number":11,"verse":"Notum enim vobis facio, fratres, Evangelium, quod evangelizatum est a me, quia non est secundum hominem :"},{"number":12,"verse":"neque enim ego ab homine accepi illud, neque didici, sed per revelationem Jesu Christi."},{"number":13,"verse":"Audistis enim conversationem meam aliquando in Judaismo : quoniam supra modum persequebar Ecclesiam Dei, et expugnabam illam,"},{"number":14,"verse":"et proficiebam in Judaismo supra multos coætaneos meos in genere meo, abundantius æmulator existens paternarum mearum traditionum."},{"number":15,"verse":"Cum autem placuit ei, qui me segregavit ex utero matris meæ, et vocavit per gratiam suam,"},{"number":16,"verse":"ut revelaret Filium suum in me, ut evangelizarem illum in gentibus : continuo non acquievi carni et sanguini,"},{"number":17,"verse":"neque veni Jerosolymam ad antecessores meos Apostolos : sed abii in Arabiam, et iterum reversus sum Damascum :"},{"number":18,"verse":"deinde post annos tres veni Jerosolymam videre Petrum, et mansi apud eum diebus quindecim :"},{"number":19,"verse":"alium autem Apostolorum vidi neminem, nisi Jacobum fratrem Domini."},{"number":20,"verse":"Quæ autem scribo vobis, ecce coram Deo, quia non mentior."},{"number":21,"verse":"Deinde veni in partes Syriæ, et Ciliciæ."},{"number":22,"verse":"Eram autem ignotus facie ecclesiis Judææ, quæ erant in Christo :"},{"number":23,"verse":"tantum autem auditum habebant quoniam qui persequebatur nos aliquando, nunc evangelizat fidem, quam aliquando expugnabat :"},{"number":24,"verse":"et in me clarificabant Deum."}]}
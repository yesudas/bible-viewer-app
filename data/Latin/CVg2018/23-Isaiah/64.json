{"bibleAbbr":"CVg2018","bookName":"Isaiah","bookEnglishName":"Isaiah","chapterNumber":64,"verses":[{"number":1,"verse":"Utinam dirumperes cælos, et descenderes ; a facie tua montes defluerent ;"},{"number":2,"verse":"sicut exustio ignis tabescerent, aquæ arderent igni : ut notum fieret nomen tuum inimicis tuis ; a facie tua gentes turbarentur."},{"number":3,"verse":"Cum feceris mirabilia, non sustinebimus ; descendisti, et a facie tua montes defluxerunt."},{"number":4,"verse":"A sæculo non audierunt, neque auribus perceperunt ; oculus non vidit, Deus, absque te, quæ præparasti exspectantibus te."},{"number":5,"verse":"Occurristi lætanti, et facienti justitiam ; in viis tuis recordabuntur tui. Ecce tu iratus es, et peccavimus ; in ipsis fuimus semper, et salvabimur."},{"number":6,"verse":"Et facti sumus ut immundus omnes nos, et quasi pannus menstruatæ universæ justitiæ nostræ ; et cecidimus quasi folium universi, et iniquitates nostræ quasi ventus abstulerunt nos."},{"number":7,"verse":"Non est qui invocet nomen tuum ; qui consurgat, et teneat te. Abscondisti faciem tuam a nobis, et allisisti nos in manu iniquitatis nostræ."},{"number":8,"verse":"Et nunc, Domine, pater noster es tu, nos vero lutum ; et fictor noster tu, et opera manuum tuarum omnes nos."},{"number":9,"verse":"Ne irascaris, Domine, satis, et ne ultra memineris iniquitatis nostræ ; ecce, respice, populus tuus omnes nos."},{"number":10,"verse":"Civitas Sancti tui facta est deserta, Sion deserta facta est, Jerusalem desolata est."},{"number":11,"verse":"Domus sanctificationis nostræ et gloriæ nostræ, ubi laudaverunt te patres nostri, facta est in exustionem ignis, et omnia desiderabilia nostra versa sunt in ruinas."},{"number":12,"verse":"Numquid super his continebis te, Domine ; tacebis, et affliges nos vehementer ?"}]}
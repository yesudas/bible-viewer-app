{"bibleAbbr":"CVg2018","bookName":"Isaiah","bookEnglishName":"Isaiah","chapterNumber":12,"verses":[{"number":1,"verse":"Et dices in die illa : Confitebor tibi, Domine, quoniam iratus es mihi ; conversus est furor tuus, et consolatus es me."},{"number":2,"verse":"Ecce Deus salvator meus ; fiducialiter agam, et non timebo : quia fortitudo mea et laus mea Dominus, et factus est mihi in salutem."},{"number":3,"verse":"Haurietis aquas in gaudio de fontibus salvatoris."},{"number":4,"verse":"Et dicetis in die illa : Confitemini Domino et invocate nomen ejus ; notas facite in populis adinventiones ejus ; mementote quoniam excelsum est nomen ejus."},{"number":5,"verse":"Cantate Domino, quoniam magnifice fecit ; annuntiate hoc in universa terra."},{"number":6,"verse":"Exsulta et lauda, habitatio Sion, quia magnus in medio tui Sanctus IsraÃ«l."}]}
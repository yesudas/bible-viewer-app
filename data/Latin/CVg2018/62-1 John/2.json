{"bibleAbbr":"CVg2018","bookName":"1 John","bookEnglishName":"1 John","chapterNumber":2,"verses":[{"number":1,"verse":"Filioli mei, hæc scribo vobis, ut non peccetis. Sed et si quis peccaverit, advocatum habemus apud Patrem, Jesum Christum justum :"},{"number":2,"verse":"et ipse est propitiatio pro peccatis nostris : non pro nostris autem tantum, sed etiam pro totius mundi."},{"number":3,"verse":"Et in hoc scimus quoniam cognovimus eum, si mandata ejus observemus."},{"number":4,"verse":"Qui dicit se nosse eum, et mandata ejus non custodit, mendax est, et in hoc veritas non est."},{"number":5,"verse":"Qui autem servat verbum ejus, vere in hoc caritas Dei perfecta est : et in hoc scimus quoniam in ipso sumus."},{"number":6,"verse":"Qui dicit se in ipso manere, debet, sicut ille ambulavit, et ipse ambulare."},{"number":7,"verse":"Carissimi, non mandatum novum scribo vobis, sed mandatum vetus, quod habuistis ab initio. Mandatum vetus est verbum, quod audistis."},{"number":8,"verse":"Iterum mandatum novum scribo vobis, quod verum est et in ipso, et in vobis : quia tenebræ transierunt, et verum lumen jam lucet."},{"number":9,"verse":"Qui dicit se in luce esse, et fratrem suum odit, in tenebris est usque adhuc."},{"number":10,"verse":"Qui diligit fratrem suum, in lumine manet, et scandalum in eo non est."},{"number":11,"verse":"Qui autem odit fratrem suum, in tenebris est, et in tenebris ambulat, et nescit quo eat : quia tenebræ obcæcaverunt oculos ejus."},{"number":12,"verse":"Scribo vobis, filioli, quoniam remittuntur vobis peccata propter nomen ejus."},{"number":13,"verse":"Scribo vobis, patres, quoniam cognovistis eum, qui ab initio est. Scribo vobis, adolescentes, quoniam vicistis malignum."},{"number":14,"verse":"Scribo vobis, infantes, quoniam cognovistis patrem. Scribo vobis juvenes, quoniam fortes estis, et verbum Dei manet in vobis, et vicistis malignum."},{"number":15,"verse":"Nolite diligere mundum, neque ea quæ in mundo sunt. Si quis diligit mundum, non est caritas Patris in eo :"},{"number":16,"verse":"quoniam omne quod est in mundo, concupiscentia carnis est, et concupiscentia oculorum, et superbia vitæ : quæ non est ex Patre, sed ex mundo est."},{"number":17,"verse":"Et mundus transit, et concupiscentia ejus : qui autem facit voluntatem Dei manet in æternum."},{"number":18,"verse":"Filioli, novissima hora est : et sicut audistis quia antichristus venit, et nunc antichristi multi facti sunt ; unde scimus, quia novissima hora est."},{"number":19,"verse":"Ex nobis prodierunt, sed non erant ex nobis, nam, si fuissent ex nobis, permansissent utique nobiscum : sed ut manifesti sint quoniam non sunt omnes ex nobis."},{"number":20,"verse":"Sed vos unctionem habetis a Sancto, et nostis omnia."},{"number":21,"verse":"Non scripsi vobis quasi ignorantibus veritatem, sed quasi scientibus eam : et quoniam omne mendacium ex veritate non est."},{"number":22,"verse":"Quis est mendax, nisi is qui negat quoniam Jesus est Christus ? Hic est antichristus, qui negat Patrem, et Filium."},{"number":23,"verse":"Omnis qui negat Filium, nec Patrem habet : qui confitetur Filium, et Patrem habet."},{"number":24,"verse":"Vos quod audistis ab initio, in vobis permaneat : si in vobis permanserit quod audistis ab initio, et vos in Filio et Patre manebitis."},{"number":25,"verse":"Et hæc est repromissio, quam ipse pollicitus est nobis, vitam æternam."},{"number":26,"verse":"Hæc scripsi vobis de his, qui seducant vos."},{"number":27,"verse":"Et vos unctionem, quam accepistis ab eo, maneat in vobis. Et non necesse habetis ut aliquis doceat vos : sed sicut unctio ejus docet vos de omnibus, et verum est, et non est mendacium. Et sicut docuit vos : manete in eo."},{"number":28,"verse":"Et nunc, filioli, manete in eo : ut cum apparuerit, habeamus fiduciam, et non confundamur ab eo in adventu ejus."},{"number":29,"verse":"Si scitis quoniam justus est, scitote quoniam et omnis, qui facit justitiam, ex ipso natus est."}]}
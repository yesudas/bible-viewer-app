{"bibleAbbr":"CVg2018","bookName":"Numbers","bookEnglishName":"Numbers","chapterNumber":34,"verses":[{"number":1,"verse":"Locutusque est Dominus ad Moysen, dicens :"},{"number":2,"verse":"Præcipe filiis Israël, et dices ad eos : Cum ingressi fueritis terram Chanaan, et in possessionem vobis sorte ceciderit, his finibus terminabitur."},{"number":3,"verse":"Pars meridiana incipiet a solitudine Sin, quæ est juxta Edom : et habebit terminos contra orientem mare salsissimum."},{"number":4,"verse":"Qui circuibunt australem plagam per ascensum Scorpionis, ita ut transeant in Senna, et perveniant a meridie usque ad Cadesbarne, unde egredientur confinia ad villam nomine Adar, et tendent usque ad Asemona."},{"number":5,"verse":"Ibitque per gyrum terminus ab Asemona usque ad torrentem Ægypti, et maris magni littore finietur."},{"number":6,"verse":"Plaga autem occidentalis a mari magno incipiet, et ipso fine claudetur."},{"number":7,"verse":"Porro ad septentrionalem plagam a mari magno termini incipient, pervenientes usque ad montem altissimum,"},{"number":8,"verse":"a quo venient in Emath usque ad terminos Sedada :"},{"number":9,"verse":"ibuntque confinia usque ad Zephrona, et villam Enan. Hi erunt termini in parte aquilonis."},{"number":10,"verse":"Inde metabuntur fines contra orientalem plagam de villa Enan usque Sephama,"},{"number":11,"verse":"et de Sephama descendent termini in Rebla contra fontem Daphnim : inde pervenient contra orientem ad mare Cenereth,"},{"number":12,"verse":"et tendent usque ad Jordanem, et ad ultimum salsissimo claudentur mari. Hanc habebitis terram per fines suos in circuitu."},{"number":13,"verse":"Præcepitque Moyses filiis Israël, dicens : Hæc erit terra, quam possidebitis sorte, et quam jussit Dominus dari novem tribubus, et dimidiæ tribui."},{"number":14,"verse":"Tribus enim filiorum Ruben per familias suas, et tribus filiorum Gad juxta cognationum numerum, media quoque tribus Manasse,"},{"number":15,"verse":"id est, duæ semis tribus, acceperunt partem suam trans Jordanem contra Jericho ad orientalem plagam."},{"number":16,"verse":"Et ait Dominus ad Moysen :"},{"number":17,"verse":"Hæc sunt nomina virorum qui terram vobis divident, Eleazar sacerdos, et Josue filius Nun,"},{"number":18,"verse":"et singuli principes de tribubus singulis,"},{"number":19,"verse":"quorum ista sunt vocabula. De tribu Juda, Caleb filius Jephone."},{"number":20,"verse":"De tribu Simeon, Samuel filius Ammiud."},{"number":21,"verse":"De tribu Benjamin, Elidad filius Chaselon."},{"number":22,"verse":"De tribu filiorum Dan, Bocci filius Jogli."},{"number":23,"verse":"Filiorum Joseph de tribu Manasse, Hanniel filius Ephod."},{"number":24,"verse":"De tribu Ephraim, Camuel filius Sephthan."},{"number":25,"verse":"De tribu Zabulon, Elisaphan filius Pharnach."},{"number":26,"verse":"De tribu Issachar, dux Phaltiel filius Ozan."},{"number":27,"verse":"De tribu Aser, Ahiud filius Salomi."},{"number":28,"verse":"De tribu Nephthali, Phedaël filius Ammiud."},{"number":29,"verse":"Hi sunt, quibus præcepit Dominus ut dividerent filiis Israël terram Chanaan."}]}
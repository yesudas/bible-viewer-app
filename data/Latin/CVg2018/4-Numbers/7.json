{"bibleAbbr":"CVg2018","bookName":"Numbers","bookEnglishName":"Numbers","chapterNumber":7,"verses":[{"number":1,"verse":"Factum est autem in die qua complevit Moyses tabernaculum, et erexit illud, unxitque et sanctificavit cum omnibus vasis suis, altare similiter et omnia vasa ejus :"},{"number":2,"verse":"obtulerunt principes Israël et capita familiarum, qui erant per singulas tribus, præfectique eorum, qui numerati fuerant,"},{"number":3,"verse":"munera coram Domino sex plaustra tecta cum duodecim bobus. Unum plaustrum obtulere duo duces, et unum bovem singuli, obtuleruntque ea in conspectu tabernaculi."},{"number":4,"verse":"Ait autem Dominus ad Moysen :"},{"number":5,"verse":"Suscipe ab eis ut serviant in ministerio tabernaculi, et trades ea Levitis juxta ordinem ministerii sui."},{"number":6,"verse":"Itaque cum suscepisset Moyses plaustra et boves, tradidit eos Levitis."},{"number":7,"verse":"Duo plaustra et quatuor boves dedit filiis Gerson, juxta id quod habebant necessarium."},{"number":8,"verse":"Quatuor alia plaustra et octo boves dedit filiis Merari secundum officia et cultum suum, sub manu Ithamar filii Aaron sacerdotis."},{"number":9,"verse":"Filiis autem Caath non dedit plaustra et boves : quia in sanctuario serviunt, et onera propriis portant humeris."},{"number":10,"verse":"Igitur obtulerunt duces in dedicationem altaris, die qua unctum est, oblationem suam ante altare."},{"number":11,"verse":"Dixitque Dominus ad Moysen : Singuli duces per singulos dies offerant munera in dedicationem altaris."},{"number":12,"verse":"Primo die obtulit oblationem suam Nahasson filius Aminadab de tribu Juda :"},{"number":13,"verse":"fueruntque in ea acetabulum argenteum pondo centum triginta siclorum, phiala argentea habens septuaginta siclos, juxta pondus sanctuarii, utrumque plenum simila conspersa oleo in sacrificium :"},{"number":14,"verse":"mortariolum ex decem siclis aureis plenum incenso :"},{"number":15,"verse":"bovem de armento, et arietem, et agnum anniculum in holocaustum :"},{"number":16,"verse":"hircumque pro peccato :"},{"number":17,"verse":"et in sacrificio pacificorum boves duos, arietes quinque, hircos quinque, agnos anniculos quinque. Hæc est oblatio Nahasson filii Aminadab."},{"number":18,"verse":"Secundo die obtulit Nathanaël filius Suar, dux de tribu Issachar,"},{"number":19,"verse":"acetabulum argenteum appendens centum triginta siclos, phialam argenteam habentem septuaginta siclos, juxta pondus sanctuarii, utrumque plenum simila conspersa oleo in sacrificium :"},{"number":20,"verse":"mortariolum aureum habens decem siclos plenum incenso :"},{"number":21,"verse":"bovem de armento, et arietem, et agnum anniculum in holocaustum :"},{"number":22,"verse":"hircumque pro peccato :"},{"number":23,"verse":"et in sacrificio pacificorum boves duos, arietes quinque, hircos quinque, agnos anniculos quinque. Hæc fuit oblatio Nathanaël filii Suar."},{"number":24,"verse":"Tertio die princeps filiorum Zabulon, Eliab filius Helon,"},{"number":25,"verse":"obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificium :"},{"number":26,"verse":"mortariolum aureum appendens decem siclos, plenum incenso :"},{"number":27,"verse":"bovem de armento, et arietem, et agnum anniculum in holocaustum :"},{"number":28,"verse":"hircumque pro peccato :"},{"number":29,"verse":"et in sacrificio pacificorum boves duos, arietes quinque, hircos quinque, agnos anniculos quinque. Hæc est oblatio Eliab filii Helon."},{"number":30,"verse":"Die quarto princeps filiorum Ruben, Elisur filius Sedeur,"},{"number":31,"verse":"obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum :"},{"number":32,"verse":"mortariolum aureum appendens decem siclos, plenum incenso :"},{"number":33,"verse":"bovem de armento, et arietem, et agnum anniculum in holocaustum :"},{"number":34,"verse":"hircumque pro peccato :"},{"number":35,"verse":"et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Elisur filii Sedeur."},{"number":36,"verse":"Die quinto princeps filiorum Simeon, Salamiel filius Surisaddai,"},{"number":37,"verse":"obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum :"},{"number":38,"verse":"mortariolum aureum appendens decem siclos, plenum incenso :"},{"number":39,"verse":"bovem de armento, et arietem, et agnum anniculum in holocaustum :"},{"number":40,"verse":"hircumque pro peccato :"},{"number":41,"verse":"et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Salamiel filii Surisaddai."},{"number":42,"verse":"Die sexto princeps filiorum Gad, Eliasaph filius Duel,"},{"number":43,"verse":"obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum :"},{"number":44,"verse":"mortariolum aureum appendens decem siclos, plenum incenso :"},{"number":45,"verse":"bovem de armento, et arietem, et agnum anniculum in holocaustum :"},{"number":46,"verse":"hircumque pro peccato :"},{"number":47,"verse":"et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Eliasaph filii Duel."},{"number":48,"verse":"Die septimo princeps filiorum Ephraim, Elisama filius Ammiud,"},{"number":49,"verse":"obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum :"},{"number":50,"verse":"mortariolum aureum appendens decem siclos, plenum incenso :"},{"number":51,"verse":"bovem de armento, et arietem, et agnum anniculum in holocaustum :"},{"number":52,"verse":"hircumque pro peccato :"},{"number":53,"verse":"et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Elisama filii Ammiud."},{"number":54,"verse":"Die octavo, princeps filiorum Manasse, Gamaliel filius Phadassur,"},{"number":55,"verse":"obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum :"},{"number":56,"verse":"mortariolum aureum appendens decem siclos, plenum incenso :"},{"number":57,"verse":"bovem de armento, et arietem, et agnum anniculum in holocaustum :"},{"number":58,"verse":"hircumque pro peccato :"},{"number":59,"verse":"et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Gamaliel filii Phadassur."},{"number":60,"verse":"Die nono princeps filiorum Benjamin, Abidan filius Gedeonis,"},{"number":61,"verse":"obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum :"},{"number":62,"verse":"et mortariolum aureum appendens decem siclos, plenum incenso :"},{"number":63,"verse":"bovem de armento, et arietem, et agnum anniculum in holocaustum :"},{"number":64,"verse":"hircumque pro peccato :"},{"number":65,"verse":"et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Abidan filii Gedeonis."},{"number":66,"verse":"Die decimo princeps filiorum Dan, Ahiezer filius Ammisaddai,"},{"number":67,"verse":"obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum :"},{"number":68,"verse":"mortariolum aureum appendens decem siclos, plenum incenso :"},{"number":69,"verse":"bovem de armento, et arietem, et agnum anniculum in holocaustum :"},{"number":70,"verse":"hircumque pro peccato :"},{"number":71,"verse":"et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Ahiezer filii Ammisaddai."},{"number":72,"verse":"Die undecimo princeps filiorum Aser, Phegiel filius Ochran,"},{"number":73,"verse":"obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum :"},{"number":74,"verse":"mortariolum aureum appendens decem siclos, plenum incenso :"},{"number":75,"verse":"bovem de armento, et arietem, et agnum anniculum in holocaustum :"},{"number":76,"verse":"hircumque pro peccato :"},{"number":77,"verse":"et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Phegiel filii Ochran."},{"number":78,"verse":"Die duodecimo princeps filiorum Nephthali, Ahira filius Enan,"},{"number":79,"verse":"obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila oleo conspersa in sacrificum :"},{"number":80,"verse":"mortariolum aureum appendens decem siclos, plenum incenso :"},{"number":81,"verse":"bovem de armento, et arietem, et agnum anniculum in holocaustum :"},{"number":82,"verse":"hircumque pro peccato :"},{"number":83,"verse":"et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Ahira filii Enan."},{"number":84,"verse":"Hæc in dedicatione altaris oblata sunt a principibus Israël, in die qua consecratum est : acetabula argentea duodecim : phialæ argenteæ duodecim : mortariola aurea duodecim :"},{"number":85,"verse":"ita ut centum triginta siclos argenti haberet unum acetabulum, et septuaginta siclos haberet una phiala : id est, in commune vasorum omnium ex argento sicli duo millia quadringenti, pondere sanctuarii :"},{"number":86,"verse":"mortariola aurea duodecim plena incenso, denos siclos appendentia pondere sanctuarii : id est, simul auri sicli centum viginti :"},{"number":87,"verse":"boves de armento in holocaustum duodecim, arietes duodecim, agni anniculi duodecim, et libamenta eorum : hirci duodecim pro peccato."},{"number":88,"verse":"In hostias pacificorum, boves viginti quatuor, arietes sexaginta, hirci sexaginta, agni anniculi sexaginta. Hæc oblata sunt in dedicatione altaris, quando unctum est."},{"number":89,"verse":"Cumque ingrederetur Moyses tabernaculum fœderis, ut consuleret oraculum, audiebat vocem loquentis ad se de propitiatorio quod erat super arcam testimonii inter duos cherubim, unde et loquebatur ei."}]}
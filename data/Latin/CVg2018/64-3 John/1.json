{"bibleAbbr":"CVg2018","bookName":"3 John","bookEnglishName":"3 John","chapterNumber":1,"verses":[{"number":1,"verse":"Senior Gajo carissimo, quem ego diligo in veritate."},{"number":2,"verse":"Carissime, de omnibus orationem facio prospere te ingredi, et valere sicut prospere agit anima tua."},{"number":3,"verse":"Gavisus sum valde venientibus fratribus, et testimonium perhibentibus veritati tuæ, sicut tu in veritate ambulas."},{"number":4,"verse":"Majorem horum non habeo gratiam, quam ut audiam filios meos in veritate ambulare."},{"number":5,"verse":"Carissime, fideliter facis quidquid operaris in fratres, et hoc in peregrinos,"},{"number":6,"verse":"qui testimonium reddiderunt caritati tuæ in conspectu ecclesiæ : quos, benefaciens, deduces digne Deo."},{"number":7,"verse":"Pro nomine enim ejus profecti sunt, nihil accipientes a gentibus."},{"number":8,"verse":"Nos ergo debemus suscipere hujusmodi, ut cooperatores simus veritatis."},{"number":9,"verse":"Scripsissem forsitan ecclesiæ : sed is qui amat primatum gerere in eis, Diotrephes, non recipit nos :"},{"number":10,"verse":"propter hoc si venero, commonebo ejus opera, quæ facit, verbis malignis garriens in nos : et quasi non ei ista sufficiant, neque ipse suscipit fratres : et eos qui suscipiunt, prohibet, et de ecclesia ejicit."},{"number":11,"verse":"Carissime, noli imitari malum, sed quod bonum est. Qui benefacit, ex Deo est : qui malefacit, non vidit Deum."},{"number":12,"verse":"Demetrio testimonium redditur ab omnibus, et ab ipsa veritate, sed et nos testimonium perhibemus : et nosti quoniam testimonium nostrum verum est."},{"number":13,"verse":"Multa habui tibi scribere : sed nolui per atramentum et calamum scribere tibi."},{"number":14,"verse":"Spero autem protinus te videre, et os ad os loquemur. Pax tibi. Salutant te amici. Saluta amicos nominatim."}]}
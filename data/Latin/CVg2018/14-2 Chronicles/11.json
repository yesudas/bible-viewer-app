{"bibleAbbr":"CVg2018","bookName":"2 Chronicles","bookEnglishName":"2 Chronicles","chapterNumber":11,"verses":[{"number":1,"verse":"Venit autem Roboam in Jerusalem, et convocavit universam domum Juda et Benjamin, centum octoginta millia electorum atque bellantium, ut dimicaret contra Israël, et converteret ad se regnum suum."},{"number":2,"verse":"Factusque est sermo Domini ad Semeiam hominem Dei, dicens :"},{"number":3,"verse":"Loquere ad Roboam filium Salomonis regem Juda, et ad universum Israël, qui est in Juda et Benjamin :"},{"number":4,"verse":"Hæc dicit Dominus : Non ascendetis, neque pugnabitis contra fratres vestros : revertatur unusquisque in domum suam, quia mea hoc gestum est voluntate. Qui cum audissent sermonem Domini, reversi sunt, nec perrexerunt contra Jeroboam."},{"number":5,"verse":"Habitavit autem Roboam in Jerusalem, et ædificavit civitates muratas in Juda."},{"number":6,"verse":"Exstruxitque Bethlehem, et Etam, et Thecue,"},{"number":7,"verse":"Bethsur quoque, et Socho, et Odollam,"},{"number":8,"verse":"necnon et Geth, et Maresa, et Ziph,"},{"number":9,"verse":"sed et Aduram, et Lachis, et Azeca,"},{"number":10,"verse":"Saraa quoque, et Ajalon, et Hebron, quæ erant in Juda et Benjamin, civitates munitissimas."},{"number":11,"verse":"Cumque clausisset eas muris, posuit in eis principes, ciborumque horrea, hoc est, olei, et vini."},{"number":12,"verse":"Sed et in singulis urbibus fecit armamentarium scutorum et hastarum, firmavitque eas summa diligentia, et imperavit super Judam et Benjamin."},{"number":13,"verse":"Sacerdotes autem et Levitæ qui erant in universo Israël, venerunt ad eum de cunctis sedibus suis,"},{"number":14,"verse":"relinquentes suburbana et possessiones suas, et transeuntes ad Judam et Jerusalem : eo quod abjecisset eos Jeroboam et posteri ejus, ne sacerdotio Domini fungerentur."},{"number":15,"verse":"Qui constituit sibi sacerdotes excelsorum, et dæmoniorum, vitulorumque quos fecerat."},{"number":16,"verse":"Sed et de cunctis tribubus Israël, quicumque dederant cor suum ut quærerent Dominum Deum Israël, venerunt in Jerusalem ad immolandum victimas suas coram Domino Deo patrum suorum."},{"number":17,"verse":"Et roboraverunt regnum Juda, et confirmaverunt Roboam filium Salomonis per tres annos : ambulaverunt enim in viis David et Salomonis, annis tantum tribus."},{"number":18,"verse":"Duxit autem Roboam uxorem Mahalath filiam Jerimoth filii David : Abihail quoque filiam Eliab filii Isai,"},{"number":19,"verse":"quæ peperit ei filios Jehus, et Somoriam, et Zoom."},{"number":20,"verse":"Post hanc quoque accepit Maacha filiam Absalom, quæ peperit ei Abia, et Ethai, et Ziza, et Salomith."},{"number":21,"verse":"Amavit autem Roboam Maacha filiam Absalom super omnes uxores suas et concubinas : nam uxores decem et octo duxerat, concubinas autem sexaginta : et genuit viginti octo filios, et sexaginta filias."},{"number":22,"verse":"Constituit vero in capite Abiam filium Maacha ducem super omnes fratres suos : ipsum enim regem facere cogitabat,"},{"number":23,"verse":"quia sapientior fuit, et potentior super omnes filios ejus, et in cunctis finibus Juda et Benjamin, et in universis civitatibus muratis : præbuitque eis escas plurimas, et multas petivit uxores."}]}
{"bibleAbbr":"CVg2018","bookName":"2 Chronicles","bookEnglishName":"2 Chronicles","chapterNumber":27,"verses":[{"number":1,"verse":"Viginti quinque annorum erat Joatham cum regnare cœpisset, et sedecim annis regnavit in Jerusalem : nomen matris ejus Jerusa filia Sadoc."},{"number":2,"verse":"Fecitque quod rectum erat coram Domino, juxta omnia quæ fecerat Ozias pater suus, excepto quod non est ingressus templum Domini : et adhuc populus delinquebat."},{"number":3,"verse":"Ipse ædificavit portam domus Domini excelsam, et in muro Ophel multa construxit."},{"number":4,"verse":"Urbes quoque ædificavit in montibus Juda, et in saltibus castella et turres."},{"number":5,"verse":"Ipse pugnavit contra regem filiorum Ammon, et vicit eos, dederuntque ei filii Ammon in tempore illo centum talenta argenti, et decem millia coros tritici, ac totidem coros hordei : hæc ei præbuerunt filii Ammon in anno secundo et tertio."},{"number":6,"verse":"Corroboratusque est Joatham, eo quod direxisset vias suas coram Domino Deo suo."},{"number":7,"verse":"Reliqua autem sermonum Joatham, et omnes pugnæ ejus et opera, scripta sunt in libro regum Israël et Juda."},{"number":8,"verse":"Viginti quinque annorum erat cum regnare cœpisset, et sedecim annis regnavit in Jerusalem."},{"number":9,"verse":"Dormivitque Joatham cum patribus suis, et sepelierunt eum in civitate David : et regnavit Achaz filius ejus pro eo."}]}
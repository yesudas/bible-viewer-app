{"bibleAbbr":"CVg2018","bookName":"Leviticus","bookEnglishName":"Leviticus","chapterNumber":15,"verses":[{"number":1,"verse":"Locutusque est Dominus ad Moysen et Aaron, dicens :"},{"number":2,"verse":"Loquimini filiis Israël, et dicite eis : Vir, qui patitur fluxum seminis, immundus erit."},{"number":3,"verse":"Et tunc judicabitur huic vitio subjacere, cum per singula momenta adhæserit carni ejus, atque concreverit fœdus humor."},{"number":4,"verse":"Omne stratum, in quo dormierit, immundum erit, et ubicumque sederit."},{"number":5,"verse":"Si quis hominum tetigerit lectum ejus, lavabit vestimenta sua, et ipse lotus aqua, immundus erit usque ad vesperum."},{"number":6,"verse":"Si sederit ubi ille sederat, et ipse lavabit vestimenta sua : et lotus aqua, immundus erit usque ad vesperum."},{"number":7,"verse":"Qui tetigerit carnem ejus, lavabit vestimenta sua : et ipse lotus aqua, immundus erit usque ad vesperum."},{"number":8,"verse":"Si salivam hujuscemodi homo jecerit super eum qui mundus est, lavabit vestimenta sua : et lotus aqua, immundus erit usque ad vesperum."},{"number":9,"verse":"Sagma, super quo sederit, immundum erit :"},{"number":10,"verse":"et quidquid sub eo fuerit, qui fluxum seminis patitur, pollutum erit usque ad vesperum. Qui portaverit horum aliquid, lavabit vestimenta sua : et ipse lotus aqua, immundus erit usque ad vesperum."},{"number":11,"verse":"Omnis, quem tetigerit qui talis est, non lotis ante manibus, lavabit vestimenta sua, et lotus aqua, immundus erit usque ad vesperum."},{"number":12,"verse":"Vas fictile quod tetigerit confringetur : vas autem ligneum lavabitur aqua."},{"number":13,"verse":"Si sanatus fuerit qui hujuscemodi sustinet passionem, numerabit septem dies post emundationem sui, et lotis vestibus et toto corpore in aquis viventibus, erit mundus."},{"number":14,"verse":"Die autem octavo sumet duos turtures, aut duos pullos columbæ, et veniet in conspectum Domini ad ostium tabernaculi testimonii, dabitque eos sacerdoti :"},{"number":15,"verse":"qui faciet unum pro peccato et alterum in holocaustum : rogabitque pro eo coram Domino, ut emundetur a fluxi seminis sui."},{"number":16,"verse":"Vir de quo egreditur semen coitus, lavabit aqua omne corpus suum : et immundus erit usque ad vesperum."},{"number":17,"verse":"Vestem et pellem, quam habuerit, lavabit aqua, et immunda erit usque ad vesperum."},{"number":18,"verse":"Mulier, cum qua coierit, lavabitur aqua, et immunda erit usque ad vesperum."},{"number":19,"verse":"Mulier, quæ redeunte mense patitur fluxum sanguinis, septem diebus separabitur."},{"number":20,"verse":"Omnis qui tetigerit eam, immundus erit usque ad vesperum :"},{"number":21,"verse":"et in quo dormierit vel sederit diebus separationis suæ, polluetur."},{"number":22,"verse":"Qui tetigerit lectum ejus, lavabit vestimenta sua : et ipse lotus aqua, immundus erit usque ad vesperum."},{"number":23,"verse":"Omne vas, super quo illa sederit, quisquis attigerit, lavabit vestimenta sua : et ipse lotus aqua, pollutus erit usque ad vesperum."},{"number":24,"verse":"Si coierit cum ea vir tempore sanguinis menstrualis, immundus erit septem diebus : et omne stratum, in quo dormierit, polluetur."},{"number":25,"verse":"Mulier, quæ patitur multis diebus fluxum sanguinis non in tempore menstruali, vel quæ post menstruum sanguinem fluere non cessat, quamdiu subjacet huic passioni, immunda erit quasi sit in tempore menstruo."},{"number":26,"verse":"Omne stratum, in quo dormierit, et vas in quo sederit, pollutum erit."},{"number":27,"verse":"Quicumque tetigerit ea, lavabit vestimenta sua : et ipse lotus aqua, immundus erit usque ad vesperam."},{"number":28,"verse":"Si steterit sanguis, et fluere cessaverit, numerabit septem dies purificationis suæ :"},{"number":29,"verse":"et die octavo offeret pro se sacerdoti duos turtures, aut duos pullos columbarum, ad ostium tabernaculi testimonii :"},{"number":30,"verse":"qui unum faciet pro peccato, et alterum in holocaustum, rogabitque pro ea coram Domino, et pro fluxu immunditiæ ejus."},{"number":31,"verse":"Docebitis ergo filios Israël ut caveant immunditiam, et non moriantur in sordibus suis, cum polluerint tabernaculum meum quod est inter eos."},{"number":32,"verse":"Ista est lex ejus, qui patitur fluxum seminis, et qui polluitur coitu,"},{"number":33,"verse":"et quæ menstruis temporibus separatur, vel quæ jugi fluit sanguine, et hominis qui dormierit cum ea."}]}
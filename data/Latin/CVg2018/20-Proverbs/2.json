{"bibleAbbr":"CVg2018","bookName":"Proverbs","bookEnglishName":"Proverbs","chapterNumber":2,"verses":[{"number":1,"verse":"Fili mi, si susceperis sermones meos, et mandata mea absconderis penes te :"},{"number":2,"verse":"ut audiat sapientiam auris tua, inclina cor tuum ad cognoscendam prudentiam."},{"number":3,"verse":"Si enim sapientiam invocaveris, et inclinaveris cor tuum prudentiæ ;"},{"number":4,"verse":"si quæsieris eam quasi pecuniam, et sicut thesauros effoderis illam :"},{"number":5,"verse":"tunc intelliges timorem Domini, et scientiam Dei invenies,"},{"number":6,"verse":"quia Dominus dat sapientiam, et ex ore ejus prudentia et scientia."},{"number":7,"verse":"Custodiet rectorum salutem, et proteget gradientes simpliciter,"},{"number":8,"verse":"servans semitas justitiæ, et vias sanctorum custodiens."},{"number":9,"verse":"Tunc intelliges justitiam, et judicium, et æquitatem, et omnem semitam bonam."},{"number":10,"verse":"Si intraverit sapientia cor tuum, et scientia animæ tuæ placuerit,"},{"number":11,"verse":"consilium custodiet te, et prudentia servabit te :"},{"number":12,"verse":"ut eruaris a via mala, et ab homine qui perversa loquitur ;"},{"number":13,"verse":"qui relinquunt iter rectum, et ambulant per vias tenebrosas ;"},{"number":14,"verse":"qui lætantur cum malefecerint, et exsultant in rebus pessimis ;"},{"number":15,"verse":"quorum viæ perversæ sunt, et infames gressus eorum."},{"number":16,"verse":"Ut eruaris a muliere aliena, et ab extranea quæ mollit sermones suos,"},{"number":17,"verse":"et relinquit ducem pubertatis suæ,"},{"number":18,"verse":"et pacti Dei sui oblita est. Inclinata est enim ad mortem domus ejus, et ad inferos semitæ ipsius."},{"number":19,"verse":"Omnes qui ingrediuntur ad eam non revertentur, nec apprehendent semitas vitæ."},{"number":20,"verse":"Ut ambules in via bona, et calles justorum custodias :"},{"number":21,"verse":"qui enim recti sunt habitabunt in terra, et simplices permanebunt in ea ;"},{"number":22,"verse":"impii vero de terra perdentur, et qui inique agunt auferentur ex ea."}]}
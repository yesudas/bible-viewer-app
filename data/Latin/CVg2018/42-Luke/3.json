{"bibleAbbr":"CVg2018","bookName":"Luke","bookEnglishName":"Luke","chapterNumber":3,"verses":[{"number":1,"verse":"Anno autem quintodecimo imperii Tiberii Cæsaris, procurante Pontio Pilato Judæam, tetrarcha autem Galilææ Herode, Philippo autem fratre ejus tetrarcha Iturææ, et Trachonitidis regionis, et Lysania Abilinæ tetrarcha,"},{"number":2,"verse":"sub principibus sacerdotum Anna et Caipha : factum est verbum Domini super Joannem, Zachariæ filium, in deserto."},{"number":3,"verse":"Et venit in omnem regionem Jordanis, prædicans baptismum pœnitentiæ in remissionem peccatorum,"},{"number":4,"verse":"sicut scriptum est in libro sermonum Isaiæ prophetæ : Vox clamantis in deserto : Parate viam Domini ; rectas facite semitas ejus :"},{"number":5,"verse":"omnis vallis implebitur, et omnis mons, et collis humiliabitur : et erunt prava in directa, et aspera in vias planas :"},{"number":6,"verse":"et videbit omnis caro salutare Dei."},{"number":7,"verse":"Dicebat ergo ad turbas quæ exibant ut baptizarentur ab ipso : Genimina viperarum, quis ostendit vobis fugere a ventura ira ?"},{"number":8,"verse":"Facite ergo fructus dignos pœnitentiæ, et ne cœperitis dicere : Patrem habemus Abraham. Dico enim vobis quia potens est Deus de lapidibus istis suscitare filios Abrahæ."},{"number":9,"verse":"Jam enim securis ad radicem arborum posita est. Omnis ergo arbor non faciens fructum bonum, excidetur, et in ignem mittetur."},{"number":10,"verse":"Et interrogabant eum turbæ, dicentes : Quid ergo faciemus ?"},{"number":11,"verse":"Respondens autem dicebat illis : Qui habet duas tunicas, det non habenti : et qui habet escas, similiter faciat."},{"number":12,"verse":"Venerunt autem et publicani ut baptizarentur, et dixerunt ad illum : Magister, quid faciemus ?"},{"number":13,"verse":"At ille dixit ad eos : Nihil amplius, quam quod constitutum est vobis, faciatis."},{"number":14,"verse":"Interrogabant autem eum et milites, dicentes : Quid faciemus et nos ? Et ait illis : Neminem concutiatis, neque calumniam faciatis : et contenti estote stipendiis vestris."},{"number":15,"verse":"Existimante autem populo, et cogitantibus omnibus in cordibus suis de Joanne, ne forte ipse esset Christus,"},{"number":16,"verse":"respondit Joannes, dicens omnibus : Ego quidem aqua baptizo vos : veniet autem fortior me, cujus non sum dignus solvere corrigiam calceamentorum ejus : ipse vos baptizabit in Spiritu Sancto et igni :"},{"number":17,"verse":"cujus ventilabrum in manu ejus, et purgabit aream suam, et congregabit triticum in horreum suum, paleas autem comburet igni inextinguibili."},{"number":18,"verse":"Multa quidem et alia exhortans evangelizabat populo."},{"number":19,"verse":"Herodes autem tetrarcha cum corriperetur ab illo de Herodiade uxore fratris sui, et de omnibus malis quæ fecit Herodes,"},{"number":20,"verse":"adjecit et hoc super omnia, et inclusit Joannem in carcere."},{"number":21,"verse":"Factum est autem cum baptizaretur omnis populus, et Jesu baptizato, et orante, apertum est cælum :"},{"number":22,"verse":"et descendit Spiritus Sanctus corporali specie sicut columba in ipsum : et vox de cælo facta est : Tu es filius meus dilectus, in te complacui mihi."},{"number":23,"verse":"Et ipse Jesus erat incipiens quasi annorum triginta, ut putabatur, filius Joseph, qui fuit Heli, qui fuit Mathat,"},{"number":24,"verse":"qui fuit Levi, qui fuit Melchi, qui fuit Janne, qui fuit Joseph,"},{"number":25,"verse":"qui fuit Mathathiæ, qui fuit Amos, qui fuit Nahum, qui fuit Hesli, qui fuit Nagge,"},{"number":26,"verse":"qui fuit Mahath, qui fuit Mathathiæ, qui fuit Semei, qui fuit Joseph, qui fuit Juda,"},{"number":27,"verse":"qui fuit Joanna, qui fuit Resa, qui fuit Zorobabel, qui fuit Salathiel, qui fuit Neri,"},{"number":28,"verse":"qui fuit Melchi, qui fuit Addi, qui fuit Cosan, qui fuit Elmadan, qui fuit Her,"},{"number":29,"verse":"qui fuit Jesu, qui fuit Eliezer, qui fuit Jorim, qui fuit Mathat, qui fuit Levi,"},{"number":30,"verse":"qui fuit Simeon, qui fuit Juda, qui fuit Joseph, qui fuit Jona, qui fuit Eliakim,"},{"number":31,"verse":"qui fuit Melea, qui fuit Menna, qui fuit Mathatha, qui fuit Natham, qui fuit David,"},{"number":32,"verse":"qui fuit Jesse, qui fuit Obed, qui fuit Booz, qui fuit Salmon, qui fuit Naasson,"},{"number":33,"verse":"qui fuit Aminadab, qui fuit Aram, qui fuit Esron, qui fuit Phares, qui fuit Judæ,"},{"number":34,"verse":"qui fuit Jacob, qui fuit Isaac, qui fuit Abrahæ, qui fuit Thare, qui fuit Nachor,"},{"number":35,"verse":"qui fuit Sarug, qui fuit Ragau, qui fuit Phaleg, qui fuit Heber, qui fuit Sale,"},{"number":36,"verse":"qui fuit Cainan, qui fuit Arphaxad, qui fuit Sem, qui fuit Noë, qui fuit Lamech,"},{"number":37,"verse":"qui fuit Methusale, qui fuit Henoch, qui fuit Jared, qui fuit Malaleel, qui fuit Cainan,"},{"number":38,"verse":"qui fuit Henos, qui fuit Seth, qui fuit Adam, qui fuit Dei."}]}
{"bibleAbbr":"CVg2018","bookName":"Psalms","bookEnglishName":"Psalms","chapterNumber":59,"verses":[{"number":1,"verse":"In finem, pro his qui immutabuntur, in tituli inscriptionem ipsi David, in doctrinam,"},{"number":2,"verse":"cum succendit Mesopotamiam Syriæ et Sobal, et convertit Joab, et percussit Idumæam in valle Salinarum duodecim millia."},{"number":3,"verse":"Deus, repulisti nos, et destruxisti nos ; iratus es, et misertus es nobis."},{"number":4,"verse":"Commovisti terram, et conturbasti eam ; sana contritiones ejus, quia commota est."},{"number":5,"verse":"Ostendisti populo tuo dura ; potasti nos vino compunctionis."},{"number":6,"verse":"Dedisti metuentibus te significationem, ut fugiant a facie arcus ; ut liberentur dilecti tui."},{"number":7,"verse":"Salvum fac dextera tua, et exaudi me."},{"number":8,"verse":"Deus locutus est in sancto suo : lætabor, et partibor Sichimam ; et convallem tabernaculorum metibor."},{"number":9,"verse":"Meus est Galaad, et meus est Manasses ; et Ephraim fortitudo capitis mei. Juda rex meus ;"},{"number":10,"verse":"Moab olla spei meæ. In Idumæam extendam calceamentum meum : mihi alienigenæ subditi sunt."},{"number":11,"verse":"Quis deducet me in civitatem munitam ? quis deducet me usque in Idumæam ?"},{"number":12,"verse":"nonne tu, Deus, qui repulisti nos ? et non egredieris, Deus, in virtutibus nostris ?"},{"number":13,"verse":"Da nobis auxilium de tribulatione, quia vana salus hominis."},{"number":14,"verse":"In Deo faciemus virtutem ; et ipse ad nihilum deducet tribulantes nos."}]}
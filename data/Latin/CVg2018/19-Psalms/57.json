{"bibleAbbr":"CVg2018","bookName":"Psalms","bookEnglishName":"Psalms","chapterNumber":57,"verses":[{"number":1,"verse":"In finem, ne disperdas. David in tituli inscriptionem."},{"number":2,"verse":"Si vere utique justitiam loquimini, recta judicate, filii hominum."},{"number":3,"verse":"Etenim in corde iniquitates operamini ; in terra injustitias manus vestræ concinnant."},{"number":4,"verse":"Alienati sunt peccatores a vulva ; erraverunt ab utero : locuti sunt falsa."},{"number":5,"verse":"Furor illis secundum similitudinem serpentis, sicut aspidis surdæ et obturantis aures suas,"},{"number":6,"verse":"quæ non exaudiet vocem incantantium, et venefici incantantis sapienter."},{"number":7,"verse":"Deus conteret dentes eorum in ore ipsorum ; molas leonum confringet Dominus."},{"number":8,"verse":"Ad nihilum devenient tamquam aqua decurrens ; intendit arcum suum donec infirmentur."},{"number":9,"verse":"Sicut cera quæ fluit auferentur ; supercecidit ignis, et non viderunt solem."},{"number":10,"verse":"Priusquam intelligerent spinæ vestræ rhamnum, sicut viventes sic in ira absorbet eos."},{"number":11,"verse":"Lætabitur justus cum viderit vindictam ; manus suas lavabit in sanguine peccatoris. (12)Et dicet homo : Si utique est fructus justo, utique est Deus judicans eos in terra."}]}
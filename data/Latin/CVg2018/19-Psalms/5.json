{"bibleAbbr":"CVg2018","bookName":"Psalms","bookEnglishName":"Psalms","chapterNumber":5,"verses":[{"number":1,"verse":"In finem, pro ea quæ hæreditatem consequitur. Psalmus David."},{"number":2,"verse":"Verba mea auribus percipe, Domine ; intellige clamorem meum."},{"number":3,"verse":"Intende voci orationis meæ, rex meus et Deus meus."},{"number":4,"verse":"Quoniam ad te orabo, Domine : mane exaudies vocem meam."},{"number":5,"verse":"Mane astabo tibi, et videbo quoniam non Deus volens iniquitatem tu es."},{"number":6,"verse":"Neque habitabit juxta te malignus, neque permanebunt injusti ante oculos tuos."},{"number":7,"verse":"Odisti omnes qui operantur iniquitatem ; perdes omnes qui loquuntur mendacium. Virum sanguinum et dolosum abominabitur Dominus."},{"number":8,"verse":"Ego autem in multitudine misericordiæ tuæ introibo in domum tuam ; adorabo ad templum sanctum tuum in timore tuo."},{"number":9,"verse":"Domine, deduc me in justitia tua : propter inimicos meos dirige in conspectu tuo viam meam."},{"number":10,"verse":"Quoniam non est in ore eorum veritas ; cor eorum vanum est."},{"number":11,"verse":"Sepulchrum patens est guttur eorum ; linguis suis dolose agebant : judica illos, Deus. Decidant a cogitationibus suis ; secundum multitudinem impietatum eorum expelle eos, quoniam irritaverunt te, Domine."},{"number":12,"verse":"Et lætentur omnes qui sperant in te ; in æternum exsultabunt, et habitabis in eis. Et gloriabuntur in te omnes qui diligunt nomen tuum, (13)quoniam tu benedices justo. Domine, ut scuto bonæ voluntatis tuæ coronasti nos."}]}
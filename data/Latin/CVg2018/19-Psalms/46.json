{"bibleAbbr":"CVg2018","bookName":"Psalms","bookEnglishName":"Psalms","chapterNumber":46,"verses":[{"number":1,"verse":"In finem, pro filiis Core. Psalmus."},{"number":2,"verse":"Omnes gentes, plaudite manibus ; jubilate Deo in voce exsultationis :"},{"number":3,"verse":"quoniam Dominus excelsus, terribilis, rex magnus super omnem terram."},{"number":4,"verse":"Subjecit populos nobis, et gentes sub pedibus nostris."},{"number":5,"verse":"Elegit nobis hæreditatem suam ; speciem Jacob quam dilexit."},{"number":6,"verse":"Ascendit Deus in jubilo, et Dominus in voce tubæ."},{"number":7,"verse":"Psallite Deo nostro, psallite ; psallite regi nostro, psallite :"},{"number":8,"verse":"quoniam rex omnis terræ Deus, psallite sapienter."},{"number":9,"verse":"Regnabit Deus super gentes ; Deus sedet super sedem sanctam suam."},{"number":10,"verse":"Principes populorum congregati sunt cum Deo Abraham, quoniam dii fortes terræ vehementer elevati sunt."}]}
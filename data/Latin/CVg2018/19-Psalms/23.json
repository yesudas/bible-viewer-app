{"bibleAbbr":"CVg2018","bookName":"Psalms","bookEnglishName":"Psalms","chapterNumber":23,"verses":[{"number":1,"verse":"Prima sabbati. Psalmus David. Domini est terra, et plenitudo ejus ; orbis terrarum, et universi qui habitant in eo."},{"number":2,"verse":"Quia ipse super maria fundavit eum, et super flumina præparavit eum."},{"number":3,"verse":"Quis ascendet in montem Domini ? aut quis stabit in loco sancto ejus ?"},{"number":4,"verse":"Innocens manibus et mundo corde, qui non accepit in vano animam suam, nec juravit in dolo proximo suo :"},{"number":5,"verse":"hic accipiet benedictionem a Domino, et misericordiam a Deo salutari suo."},{"number":6,"verse":"Hæc est generatio quærentium eum, quærentium faciem Dei Jacob. (7)Attollite portas, principes, vestras, et elevamini, portæ æternales, et introibit rex gloriæ. (8)Quis est iste rex gloriæ ? Dominus fortis et potens, Dominus potens in prælio. (9)Attollite portas, principes, vestras, et elevamini, portæ æternales, et introibit rex gloriæ. (10)Quis est iste rex gloriæ ? Dominus virtutum ipse est rex gloriæ."}]}
{"bibleAbbr":"CVg2018","bookName":"Psalms","bookEnglishName":"Psalms","chapterNumber":9,"verses":[{"number":1,"verse":"In finem, pro occultis filii. Psalmus David."},{"number":2,"verse":"Confitebor tibi, Domine, in toto corde meo ; narrabo omnia mirabilia tua."},{"number":3,"verse":"Lætabor et exsultabo in te ; psallam nomini tuo, Altissime."},{"number":4,"verse":"In convertendo inimicum meum retrorsum ; infirmabuntur, et peribunt a facie tua."},{"number":5,"verse":"Quoniam fecisti judicium meum et causam meam ; sedisti super thronum, qui judicas justitiam."},{"number":6,"verse":"Increpasti gentes, et periit impius : nomen eorum delesti in æternum, et in sæculum sæculi."},{"number":7,"verse":"Inimici defecerunt frameæ in finem, et civitates eorum destruxisti. Periit memoria eorum cum sonitu ;"},{"number":8,"verse":"et Dominus in æternum permanet. Paravit in judicio thronum suum,"},{"number":9,"verse":"et ipse judicabit orbem terræ in æquitate : judicabit populos in justitia."},{"number":10,"verse":"Et factus est Dominus refugium pauperi ; adjutor in opportunitatibus, in tribulatione."},{"number":11,"verse":"Et sperent in te qui noverunt nomen tuum, quoniam non dereliquisti quærentes te, Domine."},{"number":12,"verse":"Psallite Domino qui habitat in Sion ; annuntiate inter gentes studia ejus :"},{"number":13,"verse":"quoniam requirens sanguinem eorum recordatus est ; non est oblitus clamorem pauperum."},{"number":14,"verse":"Miserere mei, Domine : vide humilitatem meam de inimicis meis,"},{"number":15,"verse":"qui exaltas me de portis mortis, ut annuntiem omnes laudationes tuas in portis filiæ Sion :"},{"number":16,"verse":"exultabo in salutari tuo. Infixæ sunt gentes in interitu quem fecerunt ; in laqueo isto quem absconderunt comprehensus est pes eorum."},{"number":17,"verse":"Cognoscetur Dominus judicia faciens ; in operibus manuum suarum comprehensus est peccator."},{"number":18,"verse":"Convertantur peccatores in infernum, omnes gentes quæ obliviscuntur Deum."},{"number":19,"verse":"Quoniam non in finem oblivio erit pauperis ; patientia pauperum non peribit in finem."},{"number":20,"verse":"Exsurge, Domine ; non confortetur homo : judicentur gentes in conspectu tuo. (21)Constitue, Domine, legislatorem super eos, ut sciant gentes quoniam homines sunt. (22)Ut quid, Domine, recessisti longe ; despicis in opportunitatibus, in tribulatione ? (23)Dum superbit impius, incenditur pauper : comprehenduntur in consiliis quibus cogitant. (24)Quoniam laudatur peccator in desideriis animæ suæ, et iniquus benedicitur. (25)Exacerbavit Dominum peccator : secundum multitudinem iræ suæ, non quæret. (26)Non est Deus in conspectu ejus ; inquinatæ sunt viæ illius in omni tempore. Auferuntur judicia tua a facie ejus ; omnium inimicorum suorum dominabitur. (27)Dixit enim in corde suo : Non movebor a generatione in generationem, sine malo. (28)Cujus maledictione os plenum est, et amaritudine, et dolo ; sub lingua ejus labor et dolor. (29)Sedet in insidiis cum divitibus in occultis, ut interficiat innocentem. (30)Oculi ejus in pauperem respiciunt ; insidiatur in abscondito, quasi leo in spelunca sua. Insidiatur ut rapiat pauperem ; rapere pauperem dum attrahit eum. (31)In laqueo suo humiliabit eum ; inclinabit se, et cadet cum dominatus fuerit pauperum. (32)Dixit enim in corde suo : Oblitus est Deus ; avertit faciem suam, ne videat in finem. (33)Exsurge, Domine Deus, exaltetur manus tua ; ne obliviscaris pauperum. (34)Propter quid irritavit impius Deum ? dixit enim in corde suo : Non requiret. (35)Vides, quoniam tu laborem et dolorem consideras, ut tradas eos in manus tuas. Tibi derelictus est pauper ; orphano tu eris adjutor. (36)Contere brachium peccatoris et maligni ; quæretur peccatum illius, et non invenietur. (37)Dominus regnabit in æternum, et in sæculum sæculi ; peribitis, gentes, de terra illius. (38)Desiderium pauperum exaudivit Dominus ; præparationem cordis eorum audivit auris tua : (39)judicare pupillo et humili, ut non apponat ultra magnificare se homo super terram."}]}
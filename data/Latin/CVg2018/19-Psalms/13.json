{"bibleAbbr":"CVg2018","bookName":"Psalms","bookEnglishName":"Psalms","chapterNumber":13,"verses":[{"number":1,"verse":"In finem. Psalmus David. Dixit insipiens in corde suo : Non est Deus. Corrupti sunt, et abominabiles facti sunt in studiis suis ; non est qui faciat bonum, non est usque ad unum."},{"number":2,"verse":"Dominus de cælo prospexit super filios hominum, ut videat si est intelligens, aut requirens Deum."},{"number":3,"verse":"Omnes declinaverunt, simul inutiles facti sunt. Non est qui faciat bonum, non est usque ad unum. Sepulchrum patens est guttur eorum ; linguis suis dolose agebant. Venenum aspidum sub labiis eorum, quorum os maledictione et amaritudine plenum est ; veloces pedes eorum ad effundendum sanguinem. Contritio et infelicitas in viis eorum, et viam pacis non cognoverunt ; non est timor Dei ante oculos eorum."},{"number":4,"verse":"Nonne cognoscent omnes qui operantur iniquitatem, qui devorant plebem meam sicut escam panis ?"},{"number":5,"verse":"Dominum non invocaverunt ; illic trepidaverunt timore, ubi non erat timor."},{"number":6,"verse":"Quoniam Dominus in generatione justa est : consilium inopis confudistis, quoniam Dominus spes ejus est. (7)Quis dabit ex Sion salutare Israël ? Cum averterit Dominus captivitatem plebis suæ, exsultabit Jacob, et lætabitur Israël."}]}
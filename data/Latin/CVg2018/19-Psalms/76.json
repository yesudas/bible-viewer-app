{"bibleAbbr":"CVg2018","bookName":"Psalms","bookEnglishName":"Psalms","chapterNumber":76,"verses":[{"number":1,"verse":"In finem, pro Idithun. Psalmus Asaph."},{"number":2,"verse":"Voce mea ad Dominum clamavi ; voce mea ad Deum, et intendit mihi."},{"number":3,"verse":"In die tribulationis meæ Deum exquisivi ; manibus meis nocte contra eum, et non sum deceptus. Renuit consolari anima mea ;"},{"number":4,"verse":"memor fui Dei, et delectatus sum, et exercitatus sum, et defecit spiritus meus."},{"number":5,"verse":"Anticipaverunt vigilias oculi mei ; turbatus sum, et non sum locutus."},{"number":6,"verse":"Cogitavi dies antiquos, et annos æternos in mente habui."},{"number":7,"verse":"Et meditatus sum nocte cum corde meo, et exercitabar, et scopebam spiritum meum."},{"number":8,"verse":"Numquid in æternum projiciet Deus ? aut non apponet ut complacitior sit adhuc ?"},{"number":9,"verse":"aut in finem misericordiam suam abscindet, a generatione in generationem ?"},{"number":10,"verse":"aut obliviscetur misereri Deus ? aut continebit in ira sua misericordias suas ?"},{"number":11,"verse":"Et dixi : Nunc cœpi ; hæc mutatio dexteræ Excelsi."},{"number":12,"verse":"Memor fui operum Domini, quia memor ero ab initio mirabilium tuorum : (13)et meditabor in omnibus operibus tuis, et in adinventionibus tuis exercebor. (14)Deus, in sancto via tua : quis deus magnus sicut Deus noster ? (15)Tu es Deus qui facis mirabilia : notam fecisti in populis virtutem tuam. (16)Redemisti in brachio tuo populum tuum, filios Jacob et Joseph. (17)Viderunt te aquæ, Deus ; viderunt te aquæ, et timuerunt : et turbatæ sunt abyssi. (18)Multitudo sonitus aquarum ; vocem dederunt nubes. Etenim sagittæ tuæ transeunt ; (19)vox tonitrui tui in rota. Illuxerunt coruscationes tuæ orbi terræ ; commota est, et contremuit terra. (20)In mari via tua, et semitæ tuæ in aquis multis, et vestigia tua non cognoscentur. (21)Deduxisti sicut oves populum tuum, in manu Moysi et Aaron."}]}
{"bibleAbbr":"CVg2018","bookName":"Psalms","bookEnglishName":"Psalms","chapterNumber":6,"verses":[{"number":1,"verse":"In finem, in carminibus. Psalmus David. Pro octava."},{"number":2,"verse":"Domine, ne in furore tuo arguas me, neque in ira tua corripias me."},{"number":3,"verse":"Miserere mei, Domine, quoniam infirmus sum ; sana me, Domine, quoniam conturbata sunt ossa mea."},{"number":4,"verse":"Et anima mea turbata est valde ; sed tu, Domine, usquequo ?"},{"number":5,"verse":"Convertere, Domine, et eripe animam meam ; salvum me fac propter misericordiam tuam."},{"number":6,"verse":"Quoniam non est in morte qui memor sit tui ; in inferno autem quis confitebitur tibi ?"},{"number":7,"verse":"Laboravi in gemitu meo ; lavabo per singulas noctes lectum meum : lacrimis meis stratum meum rigabo."},{"number":8,"verse":"Turbatus est a furore oculus meus ; inveteravi inter omnes inimicos meos."},{"number":9,"verse":"Discedite a me omnes qui operamini iniquitatem, quoniam exaudivit Dominus vocem fletus mei."},{"number":10,"verse":"Exaudivit Dominus deprecationem meam ; Dominus orationem meam suscepit. (11)Erubescant, et conturbentur vehementer, omnes inimici mei ; convertantur, et erubescant valde velociter."}]}
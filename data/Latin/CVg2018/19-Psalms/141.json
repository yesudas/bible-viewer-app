{"bibleAbbr":"CVg2018","bookName":"Psalms","bookEnglishName":"Psalms","chapterNumber":141,"verses":[{"number":1,"verse":"Intellectus David, cum esset in spelunca, oratio."},{"number":2,"verse":"Voce mea ad Dominum clamavi, voce mea ad Dominum deprecatus sum."},{"number":3,"verse":"Effundo in conspectu ejus orationem meam, et tribulationem meam ante ipsum pronuntio :"},{"number":4,"verse":"in deficiendo ex me spiritum meum, et tu cognovisti semitas meas. In via hac qua ambulabam absconderunt laqueum mihi."},{"number":5,"verse":"Considerabam ad dexteram, et videbam, et non erat qui cognosceret me : periit fuga a me, et non est qui requirat animam meam."},{"number":6,"verse":"Clamavi ad te, Domine ; dixi : Tu es spes mea, portio mea in terra viventium."},{"number":7,"verse":"Intende ad deprecationem meam, quia humiliatus sum nimis. Libera me a persequentibus me, quia confortati sunt super me."},{"number":8,"verse":"Educ de custodia animam meam ad confitendum nomini tuo ; me exspectant justi donec retribuas mihi."}]}
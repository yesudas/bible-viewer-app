{"bibleAbbr":"CVg2018","bookName":"Psalms","bookEnglishName":"Psalms","chapterNumber":120,"verses":[{"number":1,"verse":"Canticum graduum. Levavi oculos meos in montes, unde veniet auxilium mihi."},{"number":2,"verse":"Auxilium meum a Domino, qui fecit cælum et terram."},{"number":3,"verse":"Non det in commotionem pedem tuum, neque dormitet qui custodit te."},{"number":4,"verse":"Ecce non dormitabit neque dormiet qui custodit Israël."},{"number":5,"verse":"Dominus custodit te ; Dominus protectio tua super manum dexteram tuam."},{"number":6,"verse":"Per diem sol non uret te, neque luna per noctem."},{"number":7,"verse":"Dominus custodit te ab omni malo ; custodiat animam tuam Dominus. (8)Dominus custodiat introitum tuum et exitum tuum, ex hoc nunc et usque in sæculum."}]}
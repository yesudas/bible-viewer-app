{"bibleAbbr":"CVg2018","bookName":"Psalms","bookEnglishName":"Psalms","chapterNumber":52,"verses":[{"number":1,"verse":"In finem, pro Maëleth intelligentiæ David. Dixit insipiens in corde suo : Non est Deus."},{"number":2,"verse":"Corrupti sunt, et abominabiles facti sunt in iniquitatibus ; non est qui faciat bonum."},{"number":3,"verse":"Deus de cælo prospexit super filios hominum, ut videat si est intelligens, aut requirens Deum."},{"number":4,"verse":"Omnes declinaverunt ; simul inutiles facti sunt : non est qui faciat bonum, non est usque ad unum."},{"number":5,"verse":"Nonne scient omnes qui operantur iniquitatem, qui devorant plebem meam ut cibum panis ?"},{"number":6,"verse":"Deum non invocaverunt ; illic trepidaverunt timore, ubi non erat timor. Quoniam Deus dissipavit ossa eorum qui hominibus placent : confusi sunt, quoniam Deus sprevit eos."},{"number":7,"verse":"Quis dabit ex Sion salutare Israël ? cum converterit Deus captivitatem plebis suæ, exsultabit Jacob, et lætabitur Israël."}]}
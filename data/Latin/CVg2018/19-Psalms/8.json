{"bibleAbbr":"CVg2018","bookName":"Psalms","bookEnglishName":"Psalms","chapterNumber":8,"verses":[{"number":1,"verse":"In finem, pro torcularibus. Psalmus David."},{"number":2,"verse":"Domine, Dominus noster, quam admirabile est nomen tuum in universa terra ! quoniam elevata est magnificentia tua super cælos."},{"number":3,"verse":"Ex ore infantium et lactentium perfecisti laudem propter inimicos tuos, ut destruas inimicum et ultorem."},{"number":4,"verse":"Quoniam videbo cælos tuos, opera digitorum tuorum, lunam et stellas quæ tu fundasti."},{"number":5,"verse":"Quid est homo, quod memor es ejus ? aut filius hominis, quoniam visitas eum ?"},{"number":6,"verse":"Minuisti eum paulominus ab angelis ; gloria et honore coronasti eum ;"},{"number":7,"verse":"et constituisti eum super opera manuum tuarum."},{"number":8,"verse":"Omnia subjecisti sub pedibus ejus, oves et boves universas, insuper et pecora campi,"},{"number":9,"verse":"volucres cæli, et pisces maris qui perambulant semitas maris. (10)Domine, Dominus noster, quam admirabile est nomen tuum in universa terra !"}]}
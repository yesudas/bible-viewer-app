{"bibleAbbr":"CVg2018","bookName":"Psalms","bookEnglishName":"Psalms","chapterNumber":40,"verses":[{"number":1,"verse":"In finem. Psalmus ipsi David."},{"number":2,"verse":"Beatus qui intelligit super egenum et pauperem : in die mala liberabit eum Dominus."},{"number":3,"verse":"Dominus conservet eum, et vivificet eum, et beatum faciat eum in terra, et non tradat eum in animam inimicorum ejus."},{"number":4,"verse":"Dominus opem ferat illi super lectum doloris ejus ; universum stratum ejus versasti in infirmitate ejus."},{"number":5,"verse":"Ego dixi : Domine, miserere mei ; sana animam meam, quia peccavi tibi."},{"number":6,"verse":"Inimici mei dixerunt mala mihi : Quando morietur, et peribit nomen ejus ?"},{"number":7,"verse":"Et si ingrediebatur ut videret, vana loquebatur ; cor ejus congregavit iniquitatem sibi. Egrediebatur foras et loquebatur."},{"number":8,"verse":"In idipsum adversum me susurrabant omnes inimici mei ; adversum me cogitabant mala mihi."},{"number":9,"verse":"Verbum iniquum constituerunt adversum me : Numquid qui dormit non adjiciet ut resurgat ?"},{"number":10,"verse":"Etenim homo pacis meæ in quo speravi, qui edebat panes meos, magnificavit super me supplantationem."},{"number":11,"verse":"Tu autem, Domine, miserere mei, et resuscita me ; et retribuam eis."},{"number":12,"verse":"In hoc cognovi quoniam voluisti me, quoniam non gaudebit inimicus meus super me."},{"number":13,"verse":"Me autem propter innocentiam suscepisti ; et confirmasti me in conspectu tuo in æternum."},{"number":14,"verse":"Benedictus Dominus Deus Israël a sæculo et usque in sæculum. Fiat, fiat."}]}
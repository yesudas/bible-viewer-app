{"bibleAbbr":"CVg2018","bookName":"Psalms","bookEnglishName":"Psalms","chapterNumber":94,"verses":[{"number":1,"verse":"Laus cantici ipsi David. Venite, exsultemus Domino ; jubilemus Deo salutari nostro ;"},{"number":2,"verse":"præoccupemus faciem ejus in confessione, et in psalmis jubilemus ei :"},{"number":3,"verse":"quoniam Deus magnus Dominus, et rex magnus super omnes deos."},{"number":4,"verse":"Quia in manu ejus sunt omnes fines terræ, et altitudines montium ipsius sunt ;"},{"number":5,"verse":"quoniam ipsius est mare, et ipse fecit illud, et siccam manus ejus formaverunt."},{"number":6,"verse":"Venite, adoremus, et procidamus, et ploremus ante Dominum qui fecit nos :"},{"number":7,"verse":"quia ipse est Dominus Deus noster, et nos populus pascuæ ejus, et oves manus ejus."},{"number":8,"verse":"Hodie si vocem ejus audieritis, nolite obdurare corda vestra"},{"number":9,"verse":"sicut in irritatione, secundum diem tentationis in deserto, ubi tentaverunt me patres vestri : probaverunt me, et viderunt opera mea."},{"number":10,"verse":"Quadraginta annis offensus fui generationi illi, et dixi : Semper hi errant corde."},{"number":11,"verse":"Et isti non cognoverunt vias meas : ut juravi in ira mea : Si introibunt in requiem meam."}]}
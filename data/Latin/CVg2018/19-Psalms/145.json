{"bibleAbbr":"CVg2018","bookName":"Psalms","bookEnglishName":"Psalms","chapterNumber":145,"verses":[{"number":1,"verse":"Alleluja, Aggæi et Zachariæ."},{"number":2,"verse":"Lauda, anima mea, Dominum. Laudabo Dominum in vita mea ; psallam Deo meo quamdiu fuero. Nolite confidere in principibus,"},{"number":3,"verse":"in filiis hominum, in quibus non est salus."},{"number":4,"verse":"Exibit spiritus ejus, et revertetur in terram suam ; in illa die peribunt omnes cogitationes eorum."},{"number":5,"verse":"Beatus cujus Deus Jacob adjutor ejus, spes ejus in Domino Deo ipsius :"},{"number":6,"verse":"qui fecit cælum et terram, mare, et omnia quæ in eis sunt."},{"number":7,"verse":"Qui custodit veritatem in sæculum ; facit judicium injuriam patientibus ; dat escam esurientibus. Dominus solvit compeditos ;"},{"number":8,"verse":"Dominus illuminat cæcos. Dominus erigit elisos ; Dominus diligit justos."},{"number":9,"verse":"Dominus custodit advenas, pupillum et viduam suscipiet, et vias peccatorum disperdet."},{"number":10,"verse":"Regnabit Dominus in sæcula ; Deus tuus, Sion, in generationem et generationem."}]}
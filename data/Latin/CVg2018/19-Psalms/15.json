{"bibleAbbr":"CVg2018","bookName":"Psalms","bookEnglishName":"Psalms","chapterNumber":15,"verses":[{"number":1,"verse":"Tituli inscriptio, ipsi David. Conserva me, Domine, quoniam speravi in te."},{"number":2,"verse":"Dixi Domino : Deus meus es tu, quoniam bonorum meorum non eges."},{"number":3,"verse":"Sanctis qui sunt in terra ejus, mirificavit omnes voluntates meas in eis."},{"number":4,"verse":"Multiplicatæ sunt infirmitates eorum : postea acceleraverunt. Non congregabo conventicula eorum de sanguinibus, nec memor ero nominum eorum per labia mea."},{"number":5,"verse":"Dominus pars hæreditatis meæ, et calicis mei : tu es qui restitues hæreditatem meam mihi. (6)Funes ceciderunt mihi in præclaris ; etenim hæreditas mea præclara est mihi. (7)Benedicam Dominum qui tribuit mihi intellectum ; insuper et usque ad noctem increpuerunt me renes mei. (8)Providebam Dominum in conspectu meo semper : quoniam a dextris est mihi, ne commovear. (9)Propter hoc lætatum est cor meum, et exsultavit lingua mea ; insuper et caro mea requiescet in spe. (10)Quoniam non derelinques animam meam in inferno, nec dabis sanctum tuum videre corruptionem. Notas mihi fecisti vias vitæ ; adimplebis me lætitia cum vultu tuo : delectationes in dextera tua usque in finem."}]}
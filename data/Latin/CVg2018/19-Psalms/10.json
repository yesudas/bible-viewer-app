{"bibleAbbr":"CVg2018","bookName":"Psalms","bookEnglishName":"Psalms","chapterNumber":10,"verses":[{"number":1,"verse":"In finem. Psalmus David."},{"number":2,"verse":"In Domino confido ; quomodo dicitis animæ meæ : Transmigra in montem sicut passer ?"},{"number":3,"verse":"Quoniam ecce peccatores intenderunt arcum ; paraverunt sagittas suas in pharetra, ut sagittent in obscuro rectos corde :"},{"number":4,"verse":"quoniam quæ perfecisti destruxerunt ; justus autem, quid fecit ?"},{"number":5,"verse":"Dominus in templo sancto suo ; Dominus in cælo sedes ejus. Oculi ejus in pauperem respiciunt ; palpebræ ejus interrogant filios hominum."},{"number":6,"verse":"Dominus interrogat justum et impium ; qui autem diligit iniquitatem, odit animam suam."},{"number":7,"verse":"Pluet super peccatores laqueos ; ignis et sulphur, et spiritus procellarum, pars calicis eorum."},{"number":8,"verse":"Quoniam justus Dominus, et justitias dilexit : æquitatem vidit vultus ejus."}]}
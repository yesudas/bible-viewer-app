{"bibleAbbr":"CVg2018","bookName":"Psalms","bookEnglishName":"Psalms","chapterNumber":29,"verses":[{"number":1,"verse":"Psalmus cantici, in dedicatione domus David."},{"number":2,"verse":"Exaltabo te, Domine, quoniam suscepisti me, nec delectasti inimicos meos super me."},{"number":3,"verse":"Domine Deus meus, clamavi ad te, et sanasti me."},{"number":4,"verse":"Domine, eduxisti ab inferno animam meam ; salvasti me a descendentibus in lacum."},{"number":5,"verse":"Psallite Domino, sancti ejus ; et confitemini memoriæ sanctitatis ejus."},{"number":6,"verse":"Quoniam ira in indignatione ejus, et vita in voluntate ejus : ad vesperum demorabitur fletus, et ad matutinum lætitia."},{"number":7,"verse":"Ego autem dixi in abundantia mea : Non movebor in æternum."},{"number":8,"verse":"Domine, in voluntate tua præstitisti decori meo virtutem ; avertisti faciem tuam a me, et factus sum conturbatus."},{"number":9,"verse":"Ad te, Domine, clamabo, et ad Deum meum deprecabor."},{"number":10,"verse":"Quæ utilitas in sanguine meo, dum descendo in corruptionem ? numquid confitebitur tibi pulvis, aut annuntiabit veritatem tuam ?"},{"number":11,"verse":"Audivit Dominus, et misertus est mei ; Dominus factus est adjutor meus. (12)Convertisti planctum meum in gaudium mihi ; conscidisti saccum meum, et circumdedisti me lætitia : (13)ut cantet tibi gloria mea, et non compungar. Domine Deus meus, in æternum confitebor tibi."}]}
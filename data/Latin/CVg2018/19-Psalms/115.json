{"bibleAbbr":"CVg2018","bookName":"Psalms","bookEnglishName":"Psalms","chapterNumber":115,"verses":[{"number":1,"verse":"Alleluja. Credidi, propter quod locutus sum ; ego autem humiliatus sum nimis."},{"number":2,"verse":"Ego dixi in excessu meo : Omnis homo mendax."},{"number":3,"verse":"Quid retribuam Domino pro omnibus quæ retribuit mihi ?"},{"number":4,"verse":"Calicem salutaris accipiam, et nomen Domini invocabo."},{"number":5,"verse":"Vota mea Domino reddam coram omni populo ejus."},{"number":6,"verse":"Pretiosa in conspectu Domini mors sanctorum ejus."},{"number":7,"verse":"O Domine, quia ego servus tuus ; ego servus tuus, et filius ancillæ tuæ. Dirupisti vincula mea :"},{"number":8,"verse":"tibi sacrificabo hostiam laudis, et nomen Domini invocabo."},{"number":9,"verse":"Vota mea Domino reddam in conspectu omnis populi ejus ;"},{"number":10,"verse":"in atriis domus Domini, in medio tui, Jerusalem."}]}
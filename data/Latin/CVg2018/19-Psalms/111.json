{"bibleAbbr":"CVg2018","bookName":"Psalms","bookEnglishName":"Psalms","chapterNumber":111,"verses":[{"number":1,"verse":"Alleluja, reversionis Aggæi et Zachariæ. Beatus vir qui timet Dominum : in mandatis ejus volet nimis."},{"number":2,"verse":"Potens in terra erit semen ejus ; generatio rectorum benedicetur."},{"number":3,"verse":"Gloria et divitiæ in domo ejus, et justitia ejus manet in sæculum sæculi."},{"number":4,"verse":"Exortum est in tenebris lumen rectis : misericors, et miserator, et justus."},{"number":5,"verse":"Jucundus homo qui miseretur et commodat ; disponet sermones suos in judicio :"},{"number":6,"verse":"quia in æternum non commovebitur."},{"number":7,"verse":"In memoria æterna erit justus ; ab auditione mala non timebit. Paratum cor ejus sperare in Domino,"},{"number":8,"verse":"confirmatum est cor ejus ; non commovebitur donec despiciat inimicos suos."},{"number":9,"verse":"Dispersit, dedit pauperibus ; justitia ejus manet in sæculum sæculi : cornu ejus exaltabitur in gloria."},{"number":10,"verse":"Peccator videbit, et irascetur ; dentibus suis fremet et tabescet : desiderium peccatorum peribit."}]}
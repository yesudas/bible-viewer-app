{"bibleAbbr":"CVg2018","bookName":"Psalms","bookEnglishName":"Psalms","chapterNumber":48,"verses":[{"number":1,"verse":"In finem, filiis Core. Psalmus."},{"number":2,"verse":"Audite hæc, omnes gentes ; auribus percipite, omnes qui habitatis orbem :"},{"number":3,"verse":"quique terrigenæ et filii hominum, simul in unum dives et pauper."},{"number":4,"verse":"Os meum loquetur sapientiam, et meditatio cordis mei prudentiam."},{"number":5,"verse":"Inclinabo in parabolam aurem meam ; aperiam in psalterio propositionem meam."},{"number":6,"verse":"Cur timebo in die mala ? iniquitas calcanei mei circumdabit me."},{"number":7,"verse":"Qui confidunt in virtute sua, et in multitudine divitiarum suarum, gloriantur."},{"number":8,"verse":"Frater non redimit, redimet homo : non dabit Deo placationem suam,"},{"number":9,"verse":"et pretium redemptionis animæ suæ. Et laborabit in æternum ;"},{"number":10,"verse":"et vivet adhuc in finem."},{"number":11,"verse":"Non videbit interitum, cum viderit sapientes morientes : simul insipiens et stultus peribunt. Et relinquent alienis divitias suas,"},{"number":12,"verse":"et sepulchra eorum domus illorum in æternum ; tabernacula eorum in progenie et progenie : vocaverunt nomina sua in terris suis."},{"number":13,"verse":"Et homo, cum in honore esset, non intellexit. Comparatus est jumentis insipientibus, et similis factus est illis."},{"number":14,"verse":"Hæc via illorum scandalum ipsis ; et postea in ore suo complacebunt. (15)Sicut oves in inferno positi sunt : mors depascet eos. Et dominabuntur eorum justi in matutino ; et auxilium eorum veterascet in inferno a gloria eorum. (16)Verumtamen Deus redimet animam meam de manu inferi, cum acceperit me. (17)Ne timueris cum dives factus fuerit homo, et cum multiplicata fuerit gloria domus ejus : (18)quoniam, cum interierit, non sumet omnia, neque descendet cum eo gloria ejus. (19)Quia anima ejus in vita ipsius benedicetur ; confitebitur tibi cum benefeceris ei. (20)Introibit usque in progenies patrum suorum ; et usque in æternum non videbit lumen. (21)Homo, cum in honore esset, non intellexit. Comparatus est jumentis insipientibus, et similis factus est illis."}]}
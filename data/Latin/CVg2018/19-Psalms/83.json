{"bibleAbbr":"CVg2018","bookName":"Psalms","bookEnglishName":"Psalms","chapterNumber":83,"verses":[{"number":1,"verse":"In finem, pro torcularibus filiis Core. Psalmus."},{"number":2,"verse":"Quam dilecta tabernacula tua, Domine virtutum !"},{"number":3,"verse":"Concupiscit, et deficit anima mea in atria Domini ; cor meum et caro mea exsultaverunt in Deum vivum."},{"number":4,"verse":"Etenim passer invenit sibi domum, et turtur nidum sibi, ubi ponat pullos suos : altaria tua, Domine virtutum, rex meus, et Deus meus."},{"number":5,"verse":"Beati qui habitant in domo tua, Domine ; in sæcula sæculorum laudabunt te."},{"number":6,"verse":"Beatus vir cujus est auxilium abs te : ascensiones in corde suo disposuit,"},{"number":7,"verse":"in valle lacrimarum, in loco quem posuit."},{"number":8,"verse":"Etenim benedictionem dabit legislator ; ibunt de virtute in virtutem : videbitur Deus deorum in Sion."},{"number":9,"verse":"Domine Deus virtutum, exaudi orationem meam ; auribus percipe, Deus Jacob."},{"number":10,"verse":"Protector noster, aspice, Deus, et respice in faciem christi tui."},{"number":11,"verse":"Quia melior est dies una in atriis tuis super millia ; elegi abjectus esse in domo Dei mei magis quam habitare in tabernaculis peccatorum."},{"number":12,"verse":"Quia misericordiam et veritatem diligit Deus : gratiam et gloriam dabit Dominus."},{"number":13,"verse":"Non privabit bonis eos qui ambulant in innocentia : Domine virtutum, beatus homo qui sperat in te."}]}
{"bibleAbbr":"CVg2018","bookName":"Psalms","bookEnglishName":"Psalms","chapterNumber":110,"verses":[{"number":1,"verse":"Alleluja. Confitebor tibi, Domine, in toto corde meo, in consilio justorum, et congregatione."},{"number":2,"verse":"Magna opera Domini : exquisita in omnes voluntates ejus."},{"number":3,"verse":"Confessio et magnificentia opus ejus, et justitia ejus manet in sæculum sæculi."},{"number":4,"verse":"Memoriam fecit mirabilium suorum, misericors et miserator Dominus."},{"number":5,"verse":"Escam dedit timentibus se ; memor erit in sæculum testamenti sui."},{"number":6,"verse":"Virtutem operum suorum annuntiabit populo suo,"},{"number":7,"verse":"ut det illis hæreditatem gentium. Opera manuum ejus veritas et judicium. (8)Fidelia omnia mandata ejus, confirmata in sæculum sæculi, facta in veritate et æquitate. (9)Redemptionem misit populo suo ; mandavit in æternum testamentum suum. Sanctum et terribile nomen ejus. (10)Initium sapientiæ timor Domini ; intellectus bonus omnibus facientibus eum : laudatio ejus manet in sæculum sæculi."}]}
{"bibleAbbr":"CVg2018","bookName":"Psalms","bookEnglishName":"Psalms","chapterNumber":74,"verses":[{"number":1,"verse":"In finem, ne corrumpas. Psalmus cantici Asaph."},{"number":2,"verse":"Confitebimur tibi, Deus, confitebimur, et invocabimus nomen tuum ; narrabimus mirabilia tua."},{"number":3,"verse":"Cum accepero tempus, ego justitias judicabo."},{"number":4,"verse":"Liquefacta est terra et omnes qui habitant in ea : ego confirmavi columnas ejus."},{"number":5,"verse":"Dixi iniquis : Nolite inique agere : et delinquentibus : Nolite exaltare cornu :"},{"number":6,"verse":"nolite extollere in altum cornu vestrum ; nolite loqui adversus Deum iniquitatem."},{"number":7,"verse":"Quia neque ab oriente, neque ab occidente, neque a desertis montibus :"},{"number":8,"verse":"quoniam Deus judex est. Hunc humiliat, et hunc exaltat :"},{"number":9,"verse":"quia calix in manu Domini vini meri, plenus misto. Et inclinavit ex hoc in hoc ; verumtamen fæx ejus non est exinanita : bibent omnes peccatores terræ."},{"number":10,"verse":"Ego autem annuntiabo in sæculum ; cantabo Deo Jacob :"},{"number":11,"verse":"et omnia cornua peccatorum confringam, et exaltabuntur cornua justi."}]}
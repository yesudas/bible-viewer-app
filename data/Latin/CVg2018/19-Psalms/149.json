{"bibleAbbr":"CVg2018","bookName":"Psalms","bookEnglishName":"Psalms","chapterNumber":149,"verses":[{"number":1,"verse":"Alleluja. Cantate Domino canticum novum ; laus ejus in ecclesia sanctorum."},{"number":2,"verse":"Lætetur Israël in eo qui fecit eum, et filii Sion exsultent in rege suo."},{"number":3,"verse":"Laudent nomen ejus in choro ; in tympano et psalterio psallant ei."},{"number":4,"verse":"Quia beneplacitum est Domino in populo suo, et exaltabit mansuetos in salutem."},{"number":5,"verse":"Exsultabunt sancti in gloria ; lætabuntur in cubilibus suis."},{"number":6,"verse":"Exaltationes Dei in gutture eorum, et gladii ancipites in manibus eorum :"},{"number":7,"verse":"ad faciendam vindictam in nationibus, increpationes in populis ;"},{"number":8,"verse":"ad alligandos reges eorum in compedibus, et nobiles eorum in manicis ferreis ;"},{"number":9,"verse":"ut faciant in eis judicium conscriptum : gloria hæc est omnibus sanctis ejus. Alleluja."}]}
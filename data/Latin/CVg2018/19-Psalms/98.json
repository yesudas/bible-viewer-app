{"bibleAbbr":"CVg2018","bookName":"Psalms","bookEnglishName":"Psalms","chapterNumber":98,"verses":[{"number":1,"verse":"Psalmus ipsi David. Dominus regnavit : irascantur populi ; qui sedet super cherubim : moveatur terra."},{"number":2,"verse":"Dominus in Sion magnus, et excelsus super omnes populos."},{"number":3,"verse":"Confiteantur nomini tuo magno, quoniam terribile et sanctum est,"},{"number":4,"verse":"et honor regis judicium diligit. Tu parasti directiones ; judicium et justitiam in Jacob tu fecisti."},{"number":5,"verse":"Exaltate Dominum Deum nostrum, et adorate scabellum pedum ejus, quoniam sanctum est."},{"number":6,"verse":"Moyses et Aaron in sacerdotibus ejus, et Samuel inter eos qui invocant nomen ejus : invocabant Dominum, et ipse exaudiebat eos ;"},{"number":7,"verse":"in columna nubis loquebatur ad eos. Custodiebant testimonia ejus, et pr√¶ceptum quod dedit illis."},{"number":8,"verse":"Domine Deus noster, tu exaudiebas eos ; Deus, tu propitius fuisti eis, et ulciscens in omnes adinventiones eorum."},{"number":9,"verse":"Exaltate Dominum Deum nostrum, et adorate in monte sancto ejus, quoniam sanctus Dominus Deus noster."}]}
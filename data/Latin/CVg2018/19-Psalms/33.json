{"bibleAbbr":"CVg2018","bookName":"Psalms","bookEnglishName":"Psalms","chapterNumber":33,"verses":[{"number":1,"verse":"Davidi, cum immutavit vultum suum coram Achimelech, et dimisit eum, et abiit."},{"number":2,"verse":"Benedicam Dominum in omni tempore ; semper laus ejus in ore meo."},{"number":3,"verse":"In Domino laudabitur anima mea : audiant mansueti, et lætentur."},{"number":4,"verse":"Magnificate Dominum mecum, et exaltemus nomen ejus in idipsum."},{"number":5,"verse":"Exquisivi Dominum, et exaudivit me ; et ex omnibus tribulationibus meis eripuit me."},{"number":6,"verse":"Accedite ad eum, et illuminamini ; et facies vestræ non confundentur."},{"number":7,"verse":"Iste pauper clamavit, et Dominus exaudivit eum, et de omnibus tribulationibus ejus salvavit eum."},{"number":8,"verse":"Immittet angelus Domini in circuitu timentium eum, et eripiet eos."},{"number":9,"verse":"Gustate et videte quoniam suavis est Dominus ; beatus vir qui sperat in eo."},{"number":10,"verse":"Timete Dominum, omnes sancti ejus, quoniam non est inopia timentibus eum."},{"number":11,"verse":"Divites eguerunt, et esurierunt ; inquirentes autem Dominum non minuentur omni bono."},{"number":12,"verse":"Venite, filii ; audite me : timorem Domini docebo vos."},{"number":13,"verse":"Quis est homo qui vult vitam ; diligit dies videre bonos ?"},{"number":14,"verse":"Prohibe linguam tuam a malo, et labia tua ne loquantur dolum."},{"number":15,"verse":"Diverte a malo, et fac bonum ; inquire pacem, et persequere eam."},{"number":16,"verse":"Oculi Domini super justos, et aures ejus in preces eorum."},{"number":17,"verse":"Vultus autem Domini super facientes mala, ut perdat de terra memoriam eorum."},{"number":18,"verse":"Clamaverunt justi, et Dominus exaudivit eos ; et ex omnibus tribulationibus eorum liberavit eos."},{"number":19,"verse":"Juxta est Dominus iis qui tribulato sunt corde, et humiles spiritu salvabit."},{"number":20,"verse":"Multæ tribulationes justorum ; et de omnibus his liberabit eos Dominus."},{"number":21,"verse":"Custodit Dominus omnia ossa eorum : unum ex his non conteretur."},{"number":22,"verse":"Mors peccatorum pessima ; et qui oderunt justum delinquent. (23)Redimet Dominus animas servorum suorum, et non delinquent omnes qui sperant in eo."}]}
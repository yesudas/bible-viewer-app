{"bibleAbbr":"CVg2018","bookName":"Psalms","bookEnglishName":"Psalms","chapterNumber":22,"verses":[{"number":1,"verse":"Psalmus David. Dominus regit me, et nihil mihi deerit :"},{"number":2,"verse":"in loco pascuæ, ibi me collocavit. Super aquam refectionis educavit me ;"},{"number":3,"verse":"animam meam convertit. Deduxit me super semitas justitiæ propter nomen suum."},{"number":4,"verse":"Nam etsi ambulavero in medio umbræ mortis, non timebo mala, quoniam tu mecum es. Virga tua, et baculus tuus, ipsa me consolata sunt."},{"number":5,"verse":"Parasti in conspectu meo mensam adversus eos qui tribulant me ; impinguasti in oleo caput meum : et calix meus inebrians, quam præclarus est !"},{"number":6,"verse":"Et misericordia tua subsequetur me omnibus diebus vitæ meæ ; et ut inhabitem in domo Domini in longitudinem dierum."}]}
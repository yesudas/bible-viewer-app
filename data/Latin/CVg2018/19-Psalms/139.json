{"bibleAbbr":"CVg2018","bookName":"Psalms","bookEnglishName":"Psalms","chapterNumber":139,"verses":[{"number":1,"verse":"In finem. Psalmus David."},{"number":2,"verse":"Eripe me, Domine, ab homine malo ; a viro iniquo eripe me."},{"number":3,"verse":"Qui cogitaverunt iniquitates in corde, tota die constituebant prælia."},{"number":4,"verse":"Acuerunt linguas suas sicut serpentis ; venenum aspidum sub labiis eorum."},{"number":5,"verse":"Custodi me, Domine, de manu peccatoris, et ab hominibus iniquis eripe me. Qui cogitaverunt supplantare gressus meos :"},{"number":6,"verse":"absconderunt superbi laqueum mihi. Et funes extenderunt in laqueum ; juxta iter, scandalum posuerunt mihi."},{"number":7,"verse":"Dixi Domino : Deus meus es tu ; exaudi, Domine, vocem deprecationis meæ."},{"number":8,"verse":"Domine, Domine, virtus salutis meæ, obumbrasti super caput meum in die belli."},{"number":9,"verse":"Ne tradas me, Domine, a desiderio meo peccatori : cogitaverunt contra me ; ne derelinquas me, ne forte exaltentur."},{"number":10,"verse":"Caput circuitus eorum : labor labiorum ipsorum operiet eos."},{"number":11,"verse":"Cadent super eos carbones ; in ignem dejicies eos : in miseriis non subsistent."},{"number":12,"verse":"Vir linguosus non dirigetur in terra ; virum injustum mala capient in interitu."},{"number":13,"verse":"Cognovi quia faciet Dominus judicium inopis, et vindictam pauperum."},{"number":14,"verse":"Verumtamen justi confitebuntur nomini tuo, et habitabunt recti cum vultu tuo."}]}
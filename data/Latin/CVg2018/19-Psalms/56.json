{"bibleAbbr":"CVg2018","bookName":"Psalms","bookEnglishName":"Psalms","chapterNumber":56,"verses":[{"number":1,"verse":"In finem, ne disperdas. David in tituli inscriptionem, cum fugeret a facie Saul in speluncam."},{"number":2,"verse":"Miserere mei, Deus, miserere mei, quoniam in te confidit anima mea. Et in umbra alarum tuarum sperabo, donec transeat iniquitas."},{"number":3,"verse":"Clamabo ad Deum altissimum, Deum qui benefecit mihi."},{"number":4,"verse":"Misit de cælo, et liberavit me ; dedit in opprobrium conculcantes me. Misit Deus misericordiam suam et veritatem suam,"},{"number":5,"verse":"et eripuit animam meam de medio catulorum leonum. Dormivi conturbatus. Filii hominum dentes eorum arma et sagittæ, et lingua eorum gladius acutus."},{"number":6,"verse":"Exaltare super cælos, Deus, et in omnem terram gloria tua."},{"number":7,"verse":"Laqueum paraverunt pedibus meis, et incurvaverunt animam meam. Foderunt ante faciem meam foveam, et inciderunt in eam."},{"number":8,"verse":"Paratum cor meum, Deus, paratum cor meum ; cantabo, et psalmum dicam."},{"number":9,"verse":"Exsurge, gloria mea ; exsurge, psalterium et cithara : exsurgam diluculo."},{"number":10,"verse":"Confitebor tibi in populis, Domine, et psalmum dicam tibi in gentibus :"},{"number":11,"verse":"quoniam magnificata est usque ad cælos misericordia tua, et usque ad nubes veritas tua."},{"number":12,"verse":"Exaltare super cælos, Deus, et super omnem terram gloria tua."}]}
{"bibleAbbr":"CVg2018","bookName":"Psalms","bookEnglishName":"Psalms","chapterNumber":58,"verses":[{"number":1,"verse":"In finem, ne disperdas. David in tituli inscriptionem, quando misit Saul et custodivit domum ejus ut eum interficeret."},{"number":2,"verse":"Eripe me de inimicis meis, Deus meus, et ab insurgentibus in me libera me."},{"number":3,"verse":"Eripe me de operantibus iniquitatem, et de viris sanguinum salva me."},{"number":4,"verse":"Quia ecce ceperunt animam meam ; irruerunt in me fortes."},{"number":5,"verse":"Neque iniquitas mea, neque peccatum meum, Domine ; sine iniquitate cucurri, et direxi."},{"number":6,"verse":"Exsurge in occursum meum, et vide : et tu, Domine Deus virtutum, Deus Israël, intende ad visitandas omnes gentes : non miserearis omnibus qui operantur iniquitatem."},{"number":7,"verse":"Convertentur ad vesperam, et famem patientur ut canes : et circuibunt civitatem."},{"number":8,"verse":"Ecce loquentur in ore suo, et gladius in labiis eorum : quoniam quis audivit ?"},{"number":9,"verse":"Et tu, Domine, deridebis eos ; ad nihilum deduces omnes gentes."},{"number":10,"verse":"Fortitudinem meam ad te custodiam, quia, Deus, susceptor meus es :"},{"number":11,"verse":"Deus meus misericordia ejus præveniet me. (12)Deus ostendet mihi super inimicos meos : ne occidas eos, nequando obliviscantur populi mei. Disperge illos in virtute tua, et depone eos, protector meus, Domine : (13)delictum oris eorum, sermonem labiorum ipsorum ; et comprehendantur in superbia sua. Et de execratione et mendacio annuntiabuntur (14)in consummatione : in ira consummationis, et non erunt. Et scient quia Deus dominabitur Jacob, et finium terræ. (15)Convertentur ad vesperam, et famem patientur ut canes : et circuibunt civitatem. (16)Ipsi dispergentur ad manducandum ; si vero non fuerint saturati, et murmurabunt. (17)Ego autem cantabo fortitudinem tuam, et exsultabo mane misericordiam tuam : quia factus es susceptor meus, et refugium meum in die tribulationis meæ. (18)Adjutor meus, tibi psallam, quia Deus susceptor meus es ; Deus meus, misericordia mea."}]}
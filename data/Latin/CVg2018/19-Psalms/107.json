{"bibleAbbr":"CVg2018","bookName":"Psalms","bookEnglishName":"Psalms","chapterNumber":107,"verses":[{"number":1,"verse":"Canticum Psalmi, ipsi David."},{"number":2,"verse":"Paratum cor meum, Deus, paratum cor meum ; cantabo, et psallam in gloria mea."},{"number":3,"verse":"Exsurge, gloria mea ; exsurge, psalterium et cithara ; exsurgam diluculo."},{"number":4,"verse":"Confitebor tibi in populis, Domine, et psallam tibi in nationibus :"},{"number":5,"verse":"quia magna est super cælos misericordia tua, et usque ad nubes veritas tua."},{"number":6,"verse":"Exaltare super cælos, Deus, et super omnem terram gloria tua :"},{"number":7,"verse":"ut liberentur dilecti tui. Salvum fac dextera tua, et exaudi me."},{"number":8,"verse":"Deus locutus est in sancto suo : Exsultabo, et dividam Sichimam ; et convallem tabernaculorum dimetiar."},{"number":9,"verse":"Meus est Galaad, et meus est Manasses, et Ephraim susceptio capitis mei. Juda rex meus ;"},{"number":10,"verse":"Moab lebes spei meæ : in Idumæam extendam calceamentum meum ; mihi alienigenæ amici facti sunt."},{"number":11,"verse":"Quis deducet me in civitatem munitam ? quis deducet me usque in Idumæam ?"},{"number":12,"verse":"nonne tu, Deus, qui repulisti nos ? et non exibis, Deus, in virtutibus nostris ?"},{"number":13,"verse":"Da nobis auxilium de tribulatione, quia vana salus hominis."},{"number":14,"verse":"In Deo faciemus virtutem ; et ipse ad nihilum deducet inimicos nostros."}]}
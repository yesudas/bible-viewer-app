{"bibleAbbr":"CVg2018","bookName":"Psalms","bookEnglishName":"Psalms","chapterNumber":45,"verses":[{"number":1,"verse":"In finem, filiis Core, pro arcanis. Psalmus."},{"number":2,"verse":"Deus noster refugium et virtus ; adjutor in tribulationibus quæ invenerunt nos nimis."},{"number":3,"verse":"Propterea non timebimus dum turbabitur terra, et transferentur montes in cor maris."},{"number":4,"verse":"Sonuerunt, et turbatæ sunt aquæ eorum ; conturbati sunt montes in fortitudine ejus."},{"number":5,"verse":"Fluminis impetus lætificat civitatem Dei : sanctificavit tabernaculum suum Altissimus."},{"number":6,"verse":"Deus in medio ejus, non commovebitur ; adjuvabit eam Deus mane diluculo."},{"number":7,"verse":"Conturbatæ sunt gentes, et inclinata sunt regna : dedit vocem suam, mota est terra."},{"number":8,"verse":"Dominus virtutum nobiscum ; susceptor noster Deus Jacob."},{"number":9,"verse":"Venite, et videte opera Domini, quæ posuit prodigia super terram,"},{"number":10,"verse":"auferens bella usque ad finem terræ. Arcum conteret, et confringet arma, et scuta comburet igni."},{"number":11,"verse":"Vacate, et videte quoniam ego sum Deus ; exaltabor in gentibus, et exaltabor in terra."},{"number":12,"verse":"Dominus virtutum nobiscum ; susceptor noster Deus Jacob."}]}
{"bibleAbbr":"CVg2018","bookName":"Psalms","bookEnglishName":"Psalms","chapterNumber":20,"verses":[{"number":1,"verse":"In finem. Psalmus David."},{"number":2,"verse":"Domine, in virtute tua lætabitur rex, et super salutare tuum exsultabit vehementer."},{"number":3,"verse":"Desiderium cordis ejus tribuisti ei, et voluntate labiorum ejus non fraudasti eum."},{"number":4,"verse":"Quoniam prævenisti eum in benedictionibus dulcedinis ; posuisti in capite ejus coronam de lapide pretioso."},{"number":5,"verse":"Vitam petiit a te, et tribuisti ei longitudinem dierum, in sæculum, et in sæculum sæculi."},{"number":6,"verse":"Magna est gloria ejus in salutari tuo ; gloriam et magnum decorem impones super eum."},{"number":7,"verse":"Quoniam dabis eum in benedictionem in sæculum sæculi ; lætificabis eum in gaudio cum vultu tuo."},{"number":8,"verse":"Quoniam rex sperat in Domino, et in misericordia Altissimi non commovebitur."},{"number":9,"verse":"Inveniatur manus tua omnibus inimicis tuis ; dextera tua inveniat omnes qui te oderunt. (10)Pones eos ut clibanum ignis in tempore vultus tui : Dominus in ira sua conturbabit eos, et devorabit eos ignis. (11)Fructum eorum de terra perdes, et semen eorum a filiis hominum, (12)quoniam declinaverunt in te mala ; cogitaverunt consilia quæ non potuerunt stabilire. (13)Quoniam pones eos dorsum ; in reliquiis tuis præparabis vultum eorum. (14)Exaltare, Domine, in virtute tua ; cantabimus et psallemus virtutes tuas."}]}
{"bibleAbbr":"CVg2018","bookName":"Psalms","bookEnglishName":"Psalms","chapterNumber":39,"verses":[{"number":1,"verse":"In finem. Psalmus ipsi David."},{"number":2,"verse":"Exspectans exspectavi Dominum, et intendit mihi."},{"number":3,"verse":"Et exaudivit preces meas, et eduxit me de lacu miseriæ et de luto fæcis. Et statuit super petram pedes meos, et direxit gressus meos."},{"number":4,"verse":"Et immisit in os meum canticum novum, carmen Deo nostro. Videbunt multi, et timebunt, et sperabunt in Domino."},{"number":5,"verse":"Beatus vir cujus est nomen Domini spes ejus, et non respexit in vanitates et insanias falsas."},{"number":6,"verse":"Multa fecisti tu, Domine Deus meus, mirabilia tua ; et cogitationibus tuis non est qui similis sit tibi. Annuntiavi et locutus sum : multiplicati sunt super numerum."},{"number":7,"verse":"Sacrificium et oblationem noluisti ; aures autem perfecisti mihi. Holocaustum et pro peccato non postulasti ;"},{"number":8,"verse":"tunc dixi : Ecce venio. In capite libri scriptum est de me,"},{"number":9,"verse":"ut facerem voluntatem tuam. Deus meus, volui, et legem tuam in medio cordis mei."},{"number":10,"verse":"Annuntiavi justitiam tuam in ecclesia magna ; ecce labia mea non prohibebo : Domine, tu scisti."},{"number":11,"verse":"Justitiam tuam non abscondi in corde meo ; veritatem tuam et salutare tuum dixi ; non abscondi misericordiam tuam et veritatem tuam a concilio multo."},{"number":12,"verse":"Tu autem, Domine, ne longe facias miserationes tuas a me ; misericordia tua et veritas tua semper susceperunt me."},{"number":13,"verse":"Quoniam circumdederunt me mala quorum non est numerus ; comprehenderunt me iniquitates meæ, et non potui ut viderem. Multiplicatæ sunt super capillos capitis mei, et cor meum dereliquit me. (14)Complaceat tibi, Domine, ut eruas me ; Domine, ad adjuvandum me respice. (15)Confundantur et revereantur simul, qui quærunt animam meam ut auferant eam ; convertantur retrorsum et revereantur, qui volunt mihi mala. (16)Ferant confestim confusionem suam, qui dicunt mihi : Euge, euge ! (17)Exsultent et lætentur super te omnes quærentes te ; et dicant semper : Magnificetur Dominus, qui diligunt salutare tuum. (18)Ego autem mendicus sum et pauper ; Dominus sollicitus est mei. Adjutor meus et protector meus tu es ; Deus meus, ne tardaveris."}]}
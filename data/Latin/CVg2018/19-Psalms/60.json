{"bibleAbbr":"CVg2018","bookName":"Psalms","bookEnglishName":"Psalms","chapterNumber":60,"verses":[{"number":1,"verse":"In finem. In hymnis David."},{"number":2,"verse":"Exaudi, Deus, deprecationem meam ; intende orationi meæ."},{"number":3,"verse":"A finibus terræ ad te clamavi, dum anxiaretur cor meum ; in petra exaltasti me. Deduxisti me,"},{"number":4,"verse":"quia factus es spes mea : turris fortitudinis a facie inimici."},{"number":5,"verse":"Inhabitabo in tabernaculo tuo in sæcula ; protegar in velamento alarum tuarum."},{"number":6,"verse":"Quoniam tu, Deus meus, exaudisti orationem meam ; dedisti hæreditatem timentibus nomen tuum."},{"number":7,"verse":"Dies super dies regis adjicies ; annos ejus usque in diem generationis et generationis."},{"number":8,"verse":"Permanet in æternum in conspectu Dei : misericordiam et veritatem ejus quis requiret ?"},{"number":9,"verse":"Sic psalmum dicam nomini tuo in sæculum sæculi, ut reddam vota mea de die in diem."}]}
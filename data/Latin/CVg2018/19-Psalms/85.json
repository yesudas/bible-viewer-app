{"bibleAbbr":"CVg2018","bookName":"Psalms","bookEnglishName":"Psalms","chapterNumber":85,"verses":[{"number":1,"verse":"Oratio ipsi David. Inclina, Domine, aurem tuam et exaudi me, quoniam inops et pauper sum ego."},{"number":2,"verse":"Custodi animam meam, quoniam sanctus sum ; salvum fac servum tuum, Deus meus, sperantem in te."},{"number":3,"verse":"Miserere mei, Domine, quoniam ad te clamavi tota die ;"},{"number":4,"verse":"lætifica animam servi tui, quoniam ad te, Domine, animam meam levavi."},{"number":5,"verse":"Quoniam tu, Domine, suavis et mitis, et multæ misericordiæ omnibus invocantibus te."},{"number":6,"verse":"Auribus percipe, Domine, orationem meam, et intende voci deprecationis meæ."},{"number":7,"verse":"In die tribulationis meæ clamavi ad te, quia exaudisti me."},{"number":8,"verse":"Non est similis tui in diis, Domine, et non est secundum opera tua."},{"number":9,"verse":"Omnes gentes quascumque fecisti venient, et adorabunt coram te, Domine, et glorificabunt nomen tuum."},{"number":10,"verse":"Quoniam magnus es tu, et faciens mirabilia ; tu es Deus solus."},{"number":11,"verse":"Deduc me, Domine, in via tua, et ingrediar in veritate tua ; lætetur cor meum, ut timeat nomen tuum."},{"number":12,"verse":"Confitebor tibi, Domine Deus meus, in toto corde meo, et glorificabo nomen tuum in æternum :"},{"number":13,"verse":"quia misericordia tua magna est super me, et eruisti animam meam ex inferno inferiori. (14)Deus, iniqui insurrexerunt super me, et synagoga potentium quæsierunt animam meam : et non proposuerunt te in conspectu suo. (15)Et tu, Domine Deus, miserator et misericors ; patiens, et multæ misericordiæ, et verax. (16)Respice in me, et miserere mei ; da imperium tuum puero tuo, et salvum fac filium ancillæ tuæ. (17)Fac mecum signum in bonum, ut videant qui oderunt me, et confundantur : quoniam tu, Domine, adjuvisti me, et consolatus es me."}]}
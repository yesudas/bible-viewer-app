{"bibleAbbr":"CVg2018","bookName":"Psalms","bookEnglishName":"Psalms","chapterNumber":51,"verses":[{"number":1,"verse":"In finem. Intellectus David,"},{"number":2,"verse":"cum venit Doëg Idumæus, et nuntiavit Sauli : Venit David in domum Achimelech."},{"number":3,"verse":"Quid gloriaris in malitia, qui potens es in iniquitate ?"},{"number":4,"verse":"Tota die injustitiam cogitavit lingua tua ; sicut novacula acuta fecisti dolum."},{"number":5,"verse":"Dilexisti malitiam super benignitatem ; iniquitatem magis quam loqui æquitatem."},{"number":6,"verse":"Dilexisti omnia verba præcipitationis ; lingua dolosa."},{"number":7,"verse":"Propterea Deus destruet te in finem ; evellet te, et emigrabit te de tabernaculo tuo, et radicem tuam de terra viventium."},{"number":8,"verse":"Videbunt justi, et timebunt ; et super eum ridebunt, et dicent :"},{"number":9,"verse":"Ecce homo qui non posuit Deum adjutorem suum ; sed speravit in multitudine divitiarum suarum, et prævaluit in vanitate sua."},{"number":10,"verse":"Ego autem, sicut oliva fructifera in domo Dei ; speravi in misericordia Dei, in æternum et in sæculum sæculi."},{"number":11,"verse":"Confitebor tibi in sæculum, quia fecisti ; et exspectabo nomen tuum, quoniam bonum est in conspectu sanctorum tuorum."}]}
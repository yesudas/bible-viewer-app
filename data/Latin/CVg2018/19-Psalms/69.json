{"bibleAbbr":"CVg2018","bookName":"Psalms","bookEnglishName":"Psalms","chapterNumber":69,"verses":[{"number":1,"verse":"In finem. Psalmus David in rememorationem, quod salvum fecerit eum Dominus."},{"number":2,"verse":"Deus, in adjutorium meum intende ; Domine, ad adjuvandum me festina."},{"number":3,"verse":"Confundantur, et revereantur, qui quærunt animam meam."},{"number":4,"verse":"Avertantur retrorsum, et erubescant, qui volunt mihi mala ; avertantur statim erubescentes qui dicunt mihi : Euge, euge !"},{"number":5,"verse":"Exsultent et lætentur in te omnes qui quærunt te ; et dicant semper : Magnificetur Dominus, qui diligunt salutare tuum."},{"number":6,"verse":"Ego vero egenus et pauper sum ; Deus, adjuva me. Adjutor meus et liberator meus es tu ; Domine, ne moreris."}]}
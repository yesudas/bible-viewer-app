{"bibleAbbr":"CVg2018","bookName":"Psalms","bookEnglishName":"Psalms","chapterNumber":66,"verses":[{"number":1,"verse":"In finem, in hymnis. Psalmus cantici David."},{"number":2,"verse":"Deus misereatur nostri, et benedicat nobis ; illuminet vultum suum super nos, et misereatur nostri :"},{"number":3,"verse":"ut cognoscamus in terra viam tuam, in omnibus gentibus salutare tuum."},{"number":4,"verse":"Confiteantur tibi populi, Deus : confiteantur tibi populi omnes."},{"number":5,"verse":"Lætentur et exsultent gentes, quoniam judicas populos in æquitate, et gentes in terra dirigis."},{"number":6,"verse":"Confiteantur tibi populi, Deus : confiteantur tibi populi omnes."},{"number":7,"verse":"Terra dedit fructum suum : benedicat nos Deus, Deus noster !"},{"number":8,"verse":"Benedicat nos Deus, et metuant eum omnes fines terræ."}]}
{"bibleAbbr":"CVg2018","bookName":"Psalms","bookEnglishName":"Psalms","chapterNumber":109,"verses":[{"number":1,"verse":"Psalmus David. Dixit Dominus Domino meo : Sede a dextris meis, donec ponam inimicos tuos scabellum pedum tuorum."},{"number":2,"verse":"Virgam virtutis tuæ emittet Dominus ex Sion : dominare in medio inimicorum tuorum."},{"number":3,"verse":"Tecum principium in die virtutis tuæ in splendoribus sanctorum : ex utero, ante luciferum, genui te."},{"number":4,"verse":"Juravit Dominus, et non pœnitebit eum : Tu es sacerdos in æternum secundum ordinem Melchisedech."},{"number":5,"verse":"Dominus a dextris tuis ; confregit in die iræ suæ reges."},{"number":6,"verse":"Judicabit in nationibus, implebit ruinas ; conquassabit capita in terra multorum."},{"number":7,"verse":"De torrente in via bibet ; propterea exaltabit caput."}]}
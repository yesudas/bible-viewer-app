{"bibleAbbr":"CVg2018","bookName":"Psalms","bookEnglishName":"Psalms","chapterNumber":136,"verses":[{"number":1,"verse":"Psalmus David, Jeremiæ. Super flumina Babylonis illic sedimus et flevimus, cum recordaremur Sion."},{"number":2,"verse":"In salicibus in medio ejus suspendimus organa nostra :"},{"number":3,"verse":"quia illic interrogaverunt nos, qui captivos duxerunt nos, verba cantionum ; et qui abduxerunt nos : Hymnum cantate nobis de canticis Sion."},{"number":4,"verse":"Quomodo cantabimus canticum Domini in terra aliena ?"},{"number":5,"verse":"Si oblitus fuero tui, Jerusalem, oblivioni detur dextera mea."},{"number":6,"verse":"Adhæreat lingua mea faucibus meis, si non meminero tui ; si non proposuero Jerusalem in principio lætitiæ meæ."},{"number":7,"verse":"Memor esto, Domine, filiorum Edom, in die Jerusalem : qui dicunt : Exinanite, exinanite usque ad fundamentum in ea."},{"number":8,"verse":"Filia Babylonis misera ! beatus qui retribuet tibi retributionem tuam quam retribuisti nobis."},{"number":9,"verse":"Beatus qui tenebit, et allidet parvulos tuos ad petram."}]}
{"bibleAbbr":"CVg2018","bookName":"Psalms","bookEnglishName":"Psalms","chapterNumber":64,"verses":[{"number":1,"verse":"In finem. Psalmus David, canticum Jeremiæ et Ezechielis populo transmigrationis, cum inciperent exire."},{"number":2,"verse":"Te decet hymnus, Deus, in Sion, et tibi reddetur votum in Jerusalem."},{"number":3,"verse":"Exaudi orationem meam ; ad te omnis caro veniet."},{"number":4,"verse":"Verba iniquorum prævaluerunt super nos, et impietatibus nostris tu propitiaberis."},{"number":5,"verse":"Beatus quem elegisti et assumpsisti : inhabitabit in atriis tuis. Replebimur in bonis domus tuæ ; sanctum est templum tuum,"},{"number":6,"verse":"mirabile in æquitate. Exaudi nos, Deus, salutaris noster, spes omnium finium terræ, et in mari longe."},{"number":7,"verse":"Præparans montes in virtute tua, accinctus potentia ;"},{"number":8,"verse":"qui conturbas profundum maris, sonum fluctuum ejus. Turbabuntur gentes,"},{"number":9,"verse":"et timebunt qui habitant terminos a signis tuis ; exitus matutini et vespere delectabis."},{"number":10,"verse":"Visitasti terram, et inebriasti eam ; multiplicasti locupletare eam. Flumen Dei repletum est aquis ; parasti cibum illorum : quoniam ita est præparatio ejus. (11)Rivos ejus inebria ; multiplica genimina ejus : in stillicidiis ejus lætabitur germinans. (12)Benedices coronæ anni benignitatis tuæ, et campi tui replebuntur ubertate. (13)Pinguescent speciosa deserti, et exsultatione colles accingentur. (14)Induti sunt arietes ovium, et valles abundabunt frumento ; clamabunt, etenim hymnum dicent."}]}
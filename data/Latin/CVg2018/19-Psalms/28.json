{"bibleAbbr":"CVg2018","bookName":"Psalms","bookEnglishName":"Psalms","chapterNumber":28,"verses":[{"number":1,"verse":"Psalmus David, in consummatione tabernaculi. Afferte Domino, filii Dei, afferte Domino filios arietum."},{"number":2,"verse":"Afferte Domino gloriam et honorem ; afferte Domino gloriam nomini ejus ; adorate Dominum in atrio sancto ejus."},{"number":3,"verse":"Vox Domini super aquas ; Deus majestatis intonuit : Dominus super aquas multas."},{"number":4,"verse":"Vox Domini in virtute ; vox Domini in magnificentia."},{"number":5,"verse":"Vox Domini confringentis cedros, et confringet Dominus cedros Libani :"},{"number":6,"verse":"et comminuet eas, tamquam vitulum Libani, et dilectus quemadmodum filius unicornium."},{"number":7,"verse":"Vox Domini intercidentis flammam ignis ;"},{"number":8,"verse":"vox Domini concutientis desertum : et commovebit Dominus desertum Cades."},{"number":9,"verse":"Vox Domini præparantis cervos : et revelabit condensa, et in templo ejus omnes dicent gloriam. (10)Dominus diluvium inhabitare facit, et sedebit Dominus rex in æternum. (11)Dominus virtutem populo suo dabit ; Dominus benedicet populo suo in pace."}]}
{"bibleAbbr":"CVg2018","bookName":"Psalms","bookEnglishName":"Psalms","chapterNumber":62,"verses":[{"number":1,"verse":"Psalmus David, cum esset in deserto Idumææ."},{"number":2,"verse":"Deus, Deus meus, ad te de luce vigilo. Sitivit in te anima mea ; quam multipliciter tibi caro mea !"},{"number":3,"verse":"In terra deserta, et invia, et inaquosa, sic in sancto apparui tibi, ut viderem virtutem tuam et gloriam tuam."},{"number":4,"verse":"Quoniam melior est misericordia tua super vitas, labia mea laudabunt te."},{"number":5,"verse":"Sic benedicam te in vita mea, et in nomine tuo levabo manus meas."},{"number":6,"verse":"Sicut adipe et pinguedine repleatur anima mea, et labiis exsultationis laudabit os meum."},{"number":7,"verse":"Si memor fui tui super stratum meum, in matutinis meditabor in te."},{"number":8,"verse":"Quia fuisti adjutor meus, et in velamento alarum tuarum exsultabo."},{"number":9,"verse":"Adhæsit anima mea post te ; me suscepit dextera tua."},{"number":10,"verse":"Ipsi vero in vanum quæsierunt animam meam : introibunt in inferiora terræ ;"},{"number":11,"verse":"tradentur in manus gladii : partes vulpium erunt."},{"number":12,"verse":"Rex vero lætabitur in Deo ; laudabuntur omnes qui jurant in eo : quia obstructum est os loquentium iniqua."}]}
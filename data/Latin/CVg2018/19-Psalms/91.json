{"bibleAbbr":"CVg2018","bookName":"Psalms","bookEnglishName":"Psalms","chapterNumber":91,"verses":[{"number":1,"verse":"Psalmus cantici, in die sabbati."},{"number":2,"verse":"Bonum est confiteri Domino, et psallere nomini tuo, Altissime :"},{"number":3,"verse":"ad annuntiandum mane misericordiam tuam, et veritatem tuam per noctem,"},{"number":4,"verse":"in decachordo, psalterio ; cum cantico, in cithara."},{"number":5,"verse":"Quia delectasti me, Domine, in factura tua ; et in operibus manuum tuarum exsultabo."},{"number":6,"verse":"Quam magnificata sunt opera tua, Domine ! nimis profundæ factæ sunt cogitationes tuæ."},{"number":7,"verse":"Vir insipiens non cognoscet, et stultus non intelliget hæc."},{"number":8,"verse":"Cum exorti fuerint peccatores sicut fœnum, et apparuerint omnes qui operantur iniquitatem, ut intereant in sæculum sæculi :"},{"number":9,"verse":"tu autem Altissimus in æternum, Domine."},{"number":10,"verse":"Quoniam ecce inimici tui, Domine, quoniam ecce inimici tui peribunt ; et dispergentur omnes qui operantur iniquitatem."},{"number":11,"verse":"Et exaltabitur sicut unicornis cornu meum, et senectus mea in misericordia uberi."},{"number":12,"verse":"Et despexit oculus meus inimicos meos, et in insurgentibus in me malignantibus audiet auris mea."},{"number":13,"verse":"Justus ut palma florebit ; sicut cedrus Libani multiplicabitur."},{"number":14,"verse":"Plantati in domo Domini, in atriis domus Dei nostri florebunt."},{"number":15,"verse":"Adhuc multiplicabuntur in senecta uberi, et bene patientes erunt :"},{"number":16,"verse":"ut annuntient quoniam rectus Dominus Deus noster, et non est iniquitas in eo."}]}
{"bibleAbbr":"CVg2018","bookName":"Psalms","bookEnglishName":"Psalms","chapterNumber":97,"verses":[{"number":1,"verse":"Psalmus ipsi David. Cantate Domino canticum novum, quia mirabilia fecit. Salvavit sibi dextera ejus, et brachium sanctum ejus."},{"number":2,"verse":"Notum fecit Dominus salutare suum ; in conspectu gentium revelavit justitiam suam."},{"number":3,"verse":"Recordatus est misericordiæ suæ, et veritatis suæ domui Israël. Viderunt omnes termini terræ salutare Dei nostri."},{"number":4,"verse":"Jubilate Deo, omnis terra ; cantate, et exsultate, et psallite."},{"number":5,"verse":"Psallite Domino in cithara ; in cithara et voce psalmi ;"},{"number":6,"verse":"in tubis ductilibus, et voce tubæ corneæ. Jubilate in conspectu regis Domini :"},{"number":7,"verse":"moveatur mare, et plenitudo ejus ; orbis terrarum, et qui habitant in eo."},{"number":8,"verse":"Flumina plaudent manu ; simul montes exsultabunt"},{"number":9,"verse":"a conspectu Domini : quoniam venit judicare terram. Judicabit orbem terrarum in justitia, et populos in æquitate."}]}
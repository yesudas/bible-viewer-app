{"bibleAbbr":"CVg2018","bookName":"Psalms","bookEnglishName":"Psalms","chapterNumber":119,"verses":[{"number":1,"verse":"Canticum graduum. Ad Dominum cum tribularer clamavi, et exaudivit me."},{"number":2,"verse":"Domine, libera animam meam a labiis iniquis et a lingua dolosa."},{"number":3,"verse":"Quid detur tibi, aut quid apponatur tibi ad linguam dolosam ?"},{"number":4,"verse":"Sagittæ potentis acutæ, cum carbonibus desolatoriis."},{"number":5,"verse":"Heu mihi, quia incolatus meus prolongatus est ! habitavi cum habitantibus Cedar ;"},{"number":6,"verse":"multum incola fuit anima mea."},{"number":7,"verse":"Cum his qui oderunt pacem eram pacificus ; cum loquebar illis, impugnabant me gratis."}]}
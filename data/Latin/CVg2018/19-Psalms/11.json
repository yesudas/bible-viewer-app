{"bibleAbbr":"CVg2018","bookName":"Psalms","bookEnglishName":"Psalms","chapterNumber":11,"verses":[{"number":1,"verse":"In finem, pro octava. Psalmus David."},{"number":2,"verse":"Salvum me fac, Domine, quoniam defecit sanctus, quoniam diminutæ sunt veritates a filiis hominum."},{"number":3,"verse":"Vana locuti sunt unusquisque ad proximum suum ; labia dolosa, in corde et corde locuti sunt."},{"number":4,"verse":"Disperdat Dominus universa labia dolosa, et linguam magniloquam."},{"number":5,"verse":"Qui dixerunt : Linguam nostram magnificabimus ; labia nostra a nobis sunt. Quis noster dominus est ?"},{"number":6,"verse":"Propter miseriam inopum, et gemitum pauperum, nunc exsurgam, dicit Dominus. Ponam in salutari ; fiducialiter agam in eo."},{"number":7,"verse":"Eloquia Domini, eloquia casta ; argentum igne examinatum, probatum terræ, purgatum septuplum. (8)Tu, Domine, servabis nos, et custodies nos a generatione hac in æternum. (9)In circuitu impii ambulant : secundum altitudinem tuam multiplicasti filios hominum."}]}
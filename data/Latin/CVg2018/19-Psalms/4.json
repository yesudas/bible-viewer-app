{"bibleAbbr":"CVg2018","bookName":"Psalms","bookEnglishName":"Psalms","chapterNumber":4,"verses":[{"number":1,"verse":"In finem, in carminibus. Psalmus David."},{"number":2,"verse":"Cum invocarem exaudivit me Deus justitiæ meæ, in tribulatione dilatasti mihi. Miserere mei, et exaudi orationem meam."},{"number":3,"verse":"Filii hominum, usquequo gravi corde ? ut quid diligitis vanitatem, et quæritis mendacium ?"},{"number":4,"verse":"Et scitote quoniam mirificavit Dominus sanctum suum ; Dominus exaudiet me cum clamavero ad eum."},{"number":5,"verse":"Irascimini, et nolite peccare ; quæ dicitis in cordibus vestris, in cubilibus vestris compungimini."},{"number":6,"verse":"Sacrificate sacrificium justitiæ, et sperate in Domino. Multi dicunt : Quis ostendit nobis bona ?"},{"number":7,"verse":"Signatum est super nos lumen vultus tui, Domine : dedisti lætitiam in corde meo."},{"number":8,"verse":"A fructu frumenti, vini, et olei sui, multiplicati sunt. (9)In pace in idipsum dormiam, et requiescam ; (10)quoniam tu, Domine, singulariter in spe constituisti me."}]}
{"bibleAbbr":"CVg2018","bookName":"Psalms","bookEnglishName":"Psalms","chapterNumber":26,"verses":[{"number":1,"verse":"Psalmus David, priusquam liniretur. Dominus illuminatio mea et salus mea : quem timebo ? Dominus protector vitæ meæ : a quo trepidabo ?"},{"number":2,"verse":"Dum appropiant super me nocentes ut edant carnes meas, qui tribulant me inimici mei, ipsi infirmati sunt et ceciderunt."},{"number":3,"verse":"Si consistant adversum me castra, non timebit cor meum ; si exsurgat adversum me prælium, in hoc ego sperabo."},{"number":4,"verse":"Unam petii a Domino, hanc requiram, ut inhabitem in domo Domini omnibus diebus vitæ meæ ; ut videam voluptatem Domini, et visitem templum ejus."},{"number":5,"verse":"Quoniam abscondit me in tabernaculo suo ; in die malorum protexit me in abscondito tabernaculi sui."},{"number":6,"verse":"In petra exaltavit me, et nunc exaltavit caput meum super inimicos meos. Circuivi, et immolavi in tabernaculo ejus hostiam vociferationis ; cantabo, et psalmum dicam Domino."},{"number":7,"verse":"Exaudi, Domine, vocem meam, qua clamavi ad te ; miserere mei, et exaudi me."},{"number":8,"verse":"Tibi dixit cor meum : Exquisivit te facies mea ; faciem tuam, Domine, requiram."},{"number":9,"verse":"Ne avertas faciem tuam a me ; ne declines in ira a servo tuo. Adjutor meus esto ; ne derelinquas me, neque despicias me, Deus salutaris meus."},{"number":10,"verse":"Quoniam pater meus et mater mea dereliquerunt me ; Dominus autem assumpsit me."},{"number":11,"verse":"Legem pone mihi, Domine, in via tua, et dirige me in semitam rectam, propter inimicos meos."},{"number":12,"verse":"Ne tradideris me in animas tribulantium me, quoniam insurrexerunt in me testes iniqui, et mentita est iniquitas sibi. (13)Credo videre bona Domini in terra viventium. (14)Expecta Dominum, viriliter age : et confortetur cor tuum, et sustine Dominum."}]}
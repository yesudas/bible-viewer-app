{"bibleAbbr":"CVg2018","bookName":"Psalms","bookEnglishName":"Psalms","chapterNumber":7,"verses":[{"number":1,"verse":"Psalmus David, quem cantavit Domino pro verbis Chusi, filii Jemini."},{"number":2,"verse":"Domine Deus meus, in te speravi ; salvum me fac ex omnibus persequentibus me, et libera me :"},{"number":3,"verse":"nequando rapiat ut leo animam meam, dum non est qui redimat, neque qui salvum faciat."},{"number":4,"verse":"Domine Deus meus, si feci istud, si est iniquitas in manibus meis,"},{"number":5,"verse":"si reddidi retribuentibus mihi mala, decidam merito ab inimicis meis inanis."},{"number":6,"verse":"Persequatur inimicus animam meam, et comprehendat ; et conculcet in terra vitam meam, et gloriam meam in pulverem deducat."},{"number":7,"verse":"Exsurge, Domine, in ira tua, et exaltare in finibus inimicorum meorum : et exsurge, Domine Deus meus, in pr√¶cepto quod mandasti,"},{"number":8,"verse":"et synagoga populorum circumdabit te : et propter hanc in altum regredere :"},{"number":9,"verse":"Dominus judicat populos. Judica me, Domine, secundum justitiam meam, et secundum innocentiam meam super me."},{"number":10,"verse":"Consumetur nequitia peccatorum, et diriges justum, scrutans corda et renes, Deus."},{"number":11,"verse":"Justum adjutorium meum a Domino, qui salvos facit rectos corde."},{"number":12,"verse":"Deus judex justus, fortis, et patiens ; numquid irascitur per singulos dies ?"},{"number":13,"verse":"Nisi conversi fueritis, gladium suum vibrabit ; arcum suum tetendit, et paravit illum."},{"number":14,"verse":"Et in eo paravit vasa mortis, sagittas suas ardentibus effecit."},{"number":15,"verse":"Ecce parturiit injustitiam ; concepit dolorem, et peperit iniquitatem."},{"number":16,"verse":"Lacum aperuit, et effodit eum ; et incidit in foveam quam fecit."},{"number":17,"verse":"Convertetur dolor ejus in caput ejus, et in verticem ipsius iniquitas ejus descendet. (18)Confitebor Domino secundum justitiam ejus, et psallam nomini Domini altissimi."}]}
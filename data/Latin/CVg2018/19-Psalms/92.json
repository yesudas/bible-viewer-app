{"bibleAbbr":"CVg2018","bookName":"Psalms","bookEnglishName":"Psalms","chapterNumber":92,"verses":[{"number":1,"verse":"Laus cantici ipsi David, in die ante sabbatum, quando fundata est terra. Dominus regnavit, decorem indutus est : indutus est Dominus fortitudinem, et præcinxit se. Etenim firmavit orbem terræ, qui non commovebitur."},{"number":2,"verse":"Parata sedes tua ex tunc ; a sæculo tu es."},{"number":3,"verse":"Elevaverunt flumina, Domine, elevaverunt flumina vocem suam ; elevaverunt flumina fluctus suos,"},{"number":4,"verse":"a vocibus aquarum multarum. Mirabiles elationes maris ; mirabilis in altis Dominus."},{"number":5,"verse":"Testimonia tua credibilia facta sunt nimis ; domum tuam decet sanctitudo, Domine, in longitudinem dierum."}]}
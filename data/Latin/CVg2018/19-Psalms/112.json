{"bibleAbbr":"CVg2018","bookName":"Psalms","bookEnglishName":"Psalms","chapterNumber":112,"verses":[{"number":1,"verse":"Alleluja. Laudate, pueri, Dominum ; laudate nomen Domini."},{"number":2,"verse":"Sit nomen Domini benedictum ex hoc nunc et usque in sæculum."},{"number":3,"verse":"A solis ortu usque ad occasum laudabile nomen Domini."},{"number":4,"verse":"Excelsus super omnes gentes Dominus, et super cælos gloria ejus."},{"number":5,"verse":"Quis sicut Dominus Deus noster, qui in altis habitat,"},{"number":6,"verse":"et humilia respicit in cælo et in terra ?"},{"number":7,"verse":"Suscitans a terra inopem, et de stercore erigens pauperem :"},{"number":8,"verse":"ut collocet eum cum principibus, cum principibus populi sui."},{"number":9,"verse":"Qui habitare facit sterilem in domo, matrem filiorum lætantem."}]}
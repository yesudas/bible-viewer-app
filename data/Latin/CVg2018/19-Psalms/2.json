{"bibleAbbr":"CVg2018","bookName":"Psalms","bookEnglishName":"Psalms","chapterNumber":2,"verses":[{"number":1,"verse":"Quare fremuerunt gentes, et populi meditati sunt inania ?"},{"number":2,"verse":"Astiterunt reges terræ, et principes convenerunt in unum adversus Dominum, et adversus christum ejus."},{"number":3,"verse":"Dirumpamus vincula eorum, et projiciamus a nobis jugum ipsorum."},{"number":4,"verse":"Qui habitat in cælis irridebit eos, et Dominus subsannabit eos."},{"number":5,"verse":"Tunc loquetur ad eos in ira sua, et in furore suo conturbabit eos."},{"number":6,"verse":"Ego autem constitutus sum rex ab eo super Sion, montem sanctum ejus, prædicans præceptum ejus."},{"number":7,"verse":"Dominus dixit ad me : Filius meus es tu ; ego hodie genui te."},{"number":8,"verse":"Postula a me, et dabo tibi gentes hæreditatem tuam, et possessionem tuam terminos terræ."},{"number":9,"verse":"Reges eos in virga ferrea, et tamquam vas figuli confringes eos."},{"number":10,"verse":"Et nunc, reges, intelligite ; erudimini, qui judicatis terram."},{"number":11,"verse":"Servite Domino in timore, et exsultate ei cum tremore."},{"number":12,"verse":"Apprehendite disciplinam, nequando irascatur Dominus, et pereatis de via justa. (13)Cum exarserit in brevi ira ejus, beati omnes qui confidunt in eo."}]}
{"bibleAbbr":"CVg2018","bookName":"Psalms","bookEnglishName":"Psalms","chapterNumber":137,"verses":[{"number":1,"verse":"Ipsi David. Confitebor tibi, Domine, in toto corde meo, quoniam audisti verba oris mei. In conspectu angelorum psallam tibi ;"},{"number":2,"verse":"adorabo ad templum sanctum tuum, et confitebor nomini tuo : super misericordia tua et veritate tua ; quoniam magnificasti super omne, nomen sanctum tuum."},{"number":3,"verse":"In quacumque die invocavero te, exaudi me ; multiplicabis in anima mea virtutem."},{"number":4,"verse":"Confiteantur tibi, Domine, omnes reges terræ, quia audierunt omnia verba oris tui."},{"number":5,"verse":"Et cantent in viis Domini, quoniam magna est gloria Domini ;"},{"number":6,"verse":"quoniam excelsus Dominus, et humilia respicit, et alta a longe cognoscit."},{"number":7,"verse":"Si ambulavero in medio tribulationis, vivificabis me ; et super iram inimicorum meorum extendisti manum tuam, et salvum me fecit dextera tua."},{"number":8,"verse":"Dominus retribuet pro me. Domine, misericordia tua in sæculum ; opera manuum tuarum ne despicias."}]}
{"bibleAbbr":"CVg2018","bookName":"Psalms","bookEnglishName":"Psalms","chapterNumber":16,"verses":[{"number":1,"verse":"Oratio David. Exaudi, Domine, justitiam meam ; intende deprecationem meam. Auribus percipe orationem meam, non in labiis dolosis."},{"number":2,"verse":"De vultu tuo judicium meum prodeat ; oculi tui videant æquitates."},{"number":3,"verse":"Probasti cor meum, et visitasti nocte ; igne me examinasti, et non est inventa in me iniquitas."},{"number":4,"verse":"Ut non loquatur os meum opera hominum : propter verba labiorum tuorum, ego custodivi vias duras."},{"number":5,"verse":"Perfice gressus meos in semitis tuis, ut non moveantur vestigia mea."},{"number":6,"verse":"Ego clamavi, quoniam exaudisti me, Deus ; inclina aurem tuam mihi, et exaudi verba mea."},{"number":7,"verse":"Mirifica misericordias tuas, qui salvos facis sperantes in te."},{"number":8,"verse":"A resistentibus dexteræ tuæ custodi me ut pupillam oculi. Sub umbra alarum tuarum protege me"},{"number":9,"verse":"a facie impiorum qui me afflixerunt. Inimici mei animam meam circumdederunt ;"},{"number":10,"verse":"adipem suum concluserunt : os eorum locutum est superbiam."},{"number":11,"verse":"Projicientes me nunc circumdederunt me ; oculos suos statuerunt declinare in terram. (12)Susceperunt me sicut leo paratus ad prædam, et sicut catulus leonis habitans in abditis. (13)Exsurge, Domine : præveni eum, et supplanta eum : eripe animam meam ab impio ; frameam tuam (14)ab inimicis manus tuæ. Domine, a paucis de terra divide eos in vita eorum ; de absconditis tuis adimpletus est venter eorum. Saturati sunt filiis, et dimiserunt reliquias suas parvulis suis. (15)Ego autem in justitia apparebo conspectui tuo ; satiabor cum apparuerit gloria tua."}]}
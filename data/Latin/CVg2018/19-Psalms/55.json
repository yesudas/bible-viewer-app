{"bibleAbbr":"CVg2018","bookName":"Psalms","bookEnglishName":"Psalms","chapterNumber":55,"verses":[{"number":1,"verse":"In finem, pro populo qui a sanctis longe factus est. David in tituli inscriptionem, cum tenuerunt eum Allophyli in Geth."},{"number":2,"verse":"Miserere mei, Deus, quoniam conculcavit me homo ; tota die impugnans, tribulavit me."},{"number":3,"verse":"Conculcaverunt me inimici mei tota die, quoniam multi bellantes adversum me."},{"number":4,"verse":"Ab altitudine diei timebo : ego vero in te sperabo."},{"number":5,"verse":"In Deo laudabo sermones meos ; in Deo speravi : non timebo quid faciat mihi caro."},{"number":6,"verse":"Tota die verba mea execrabantur ; adversum me omnes cogitationes eorum in malum."},{"number":7,"verse":"Inhabitabunt, et abscondent ; ipsi calcaneum meum observabunt. Sicut sustinuerunt animam meam,"},{"number":8,"verse":"pro nihilo salvos facies illos ; in ira populos confringes."},{"number":9,"verse":"Deus, vitam meam annuntiavi tibi ; posuisti lacrimas meas in conspectu tuo, sicut et in promissione tua :"},{"number":10,"verse":"tunc convertentur inimici mei retrorsum. In quacumque die invocavero te, ecce cognovi quoniam Deus meus es."},{"number":11,"verse":"In Deo laudabo verbum ; in Domino laudabo sermonem. In Deo speravi : non timebo quid faciat mihi homo."},{"number":12,"verse":"In me sunt, Deus, vota tua, qu√¶ reddam, laudationes tibi :"},{"number":13,"verse":"quoniam eripuisti animam meam de morte, et pedes meos de lapsu, ut placeam coram Deo in lumine viventium."}]}
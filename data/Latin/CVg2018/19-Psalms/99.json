{"bibleAbbr":"CVg2018","bookName":"Psalms","bookEnglishName":"Psalms","chapterNumber":99,"verses":[{"number":1,"verse":"Psalmus in confessione."},{"number":2,"verse":"Jubilate Deo, omnis terra ; servite Domino in lætitia. Introite in conspectu ejus in exsultatione."},{"number":3,"verse":"Scitote quoniam Dominus ipse est Deus ; ipse fecit nos, et non ipsi nos : populus ejus, et oves pascuæ ejus."},{"number":4,"verse":"Introite portas ejus in confessione ; atria ejus in hymnis : confitemini illi. Laudate nomen ejus,"},{"number":5,"verse":"quoniam suavis est Dominus, in æternum misericordia ejus, et usque in generationem et generationem veritas ejus."}]}
{"bibleAbbr":"CVg2018","bookName":"Psalms","bookEnglishName":"Psalms","chapterNumber":27,"verses":[{"number":1,"verse":"Psalmus ipsi David. Ad te, Domine, clamabo ; Deus meus, ne sileas a me : nequando taceas a me, et assimilabor descendentibus in lacum."},{"number":2,"verse":"Exaudi, Domine, vocem deprecationis meæ dum oro ad te ; dum extollo manus meas ad templum sanctum tuum."},{"number":3,"verse":"Ne simul trahas me cum peccatoribus, et cum operantibus iniquitatem ne perdas me ; qui loquuntur pacem cum proximo suo, mala autem in cordibus eorum."},{"number":4,"verse":"Da illis secundum opera eorum, et secundum nequitiam adinventionum ipsorum. Secundum opera manuum eorum tribue illis ; redde retributionem eorum ipsis."},{"number":5,"verse":"Quoniam non intellexerunt opera Domini, et in opera manuum ejus destrues illos, et non ædificabis eos."},{"number":6,"verse":"Benedictus Dominus, quoniam exaudivit vocem deprecationis meæ."},{"number":7,"verse":"Dominus adjutor meus et protector meus ; in ipso speravit cor meum, et adjutus sum : et refloruit caro mea, et ex voluntate mea confitebor ei."},{"number":8,"verse":"Dominus fortitudo plebis suæ, et protector salvationum christi sui est."},{"number":9,"verse":"Salvum fac populum tuum, Domine, et benedic hæreditati tuæ ; et rege eos, et extolle illos usque in æternum."}]}
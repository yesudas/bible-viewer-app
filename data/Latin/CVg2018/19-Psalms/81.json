{"bibleAbbr":"CVg2018","bookName":"Psalms","bookEnglishName":"Psalms","chapterNumber":81,"verses":[{"number":1,"verse":"Psalmus Asaph. Deus stetit in synagoga deorum ; in medio autem deos dijudicat."},{"number":2,"verse":"Usquequo judicatis iniquitatem, et facies peccatorum sumitis ?"},{"number":3,"verse":"Judicate egeno et pupillo ; humilem et pauperem justificate."},{"number":4,"verse":"Eripite pauperem, et egenum de manu peccatoris liberate."},{"number":5,"verse":"Nescierunt, neque intellexerunt ; in tenebris ambulant : movebuntur omnia fundamenta terræ."},{"number":6,"verse":"Ego dixi : Dii estis, et filii Excelsi omnes."},{"number":7,"verse":"Vos autem sicut homines moriemini, et sicut unus de principibus cadetis."},{"number":8,"verse":"Surge, Deus, judica terram, quoniam tu hæreditabis in omnibus gentibus."}]}
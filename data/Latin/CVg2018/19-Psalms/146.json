{"bibleAbbr":"CVg2018","bookName":"Psalms","bookEnglishName":"Psalms","chapterNumber":146,"verses":[{"number":1,"verse":"Alleluja. Laudate Dominum, quoniam bonus est psalmus ; Deo nostro sit jucunda, decoraque laudatio."},{"number":2,"verse":"Ædificans Jerusalem Dominus, dispersiones Israëlis congregabit :"},{"number":3,"verse":"qui sanat contritos corde, et alligat contritiones eorum ;"},{"number":4,"verse":"qui numerat multitudinem stellarum, et omnibus eis nomina vocat."},{"number":5,"verse":"Magnus Dominus noster, et magna virtus ejus, et sapientiæ ejus non est numerus."},{"number":6,"verse":"Suscipiens mansuetos Dominus ; humilians autem peccatores usque ad terram."},{"number":7,"verse":"Præcinite Domino in confessione ; psallite Deo nostro in cithara."},{"number":8,"verse":"Qui operit cælum nubibus, et parat terræ pluviam ; qui producit in montibus fœnum, et herbam servituti hominum ;"},{"number":9,"verse":"qui dat jumentis escam ipsorum, et pullis corvorum invocantibus eum."},{"number":10,"verse":"Non in fortitudine equi voluntatem habebit, nec in tibiis viri beneplacitum erit ei. (11)Beneplacitum est Domino super timentes eum, et in eis qui sperant super misericordia ejus."}]}
{"bibleAbbr":"CVg2018","bookName":"Psalms","bookEnglishName":"Psalms","chapterNumber":138,"verses":[{"number":1,"verse":"In finem, psalmus David. Domine, probasti me, et cognovisti me ;"},{"number":2,"verse":"tu cognovisti sessionem meam et resurrectionem meam."},{"number":3,"verse":"Intellexisti cogitationes meas de longe ; semitam meam et funiculum meum investigasti :"},{"number":4,"verse":"et omnes vias meas prævidisti, quia non est sermo in lingua mea."},{"number":5,"verse":"Ecce, Domine, tu cognovisti omnia, novissima et antiqua. Tu formasti me, et posuisti super me manum tuam."},{"number":6,"verse":"Mirabilis facta est scientia tua ex me ; confortata est, et non potero ad eam."},{"number":7,"verse":"Quo ibo a spiritu tuo ? et quo a facie tua fugiam ?"},{"number":8,"verse":"Si ascendero in cælum, tu illic es ; si descendero in infernum, ades. (9)Si sumpsero pennas meas diluculo, et habitavero in extremis maris, (10)etenim illuc manus tua deducet me, et tenebit me dextera tua. (11)Et dixi : Forsitan tenebræ conculcabunt me ; et nox illuminatio mea in deliciis meis. (12)Quia tenebræ non obscurabuntur a te, et nox sicut dies illuminabitur : sicut tenebræ ejus, ita et lumen ejus. (13)Quia tu possedisti renes meos ; suscepisti me de utero matris meæ. (14)Confitebor tibi, quia terribiliter magnificatus es ; mirabilia opera tua, et anima mea cognoscit nimis. (15)Non est occultatum os meum a te, quod fecisti in occulto ; et substantia mea in inferioribus terræ. (16)Imperfectum meum viderunt oculi tui, et in libro tuo omnes scribentur. Dies formabuntur, et nemo in eis. (17)Mihi autem nimis honorificati sunt amici tui, Deus ; nimis confortatus est principatus eorum. (18)Dinumerabo eos, et super arenam multiplicabuntur. Exsurrexi, et adhuc sum tecum. (19)Si occideris, Deus, peccatores, viri sanguinum, declinate a me : (20)quia dicitis in cogitatione : Accipient in vanitate civitates tuas. (21)Nonne qui oderunt te, Domine, oderam, et super inimicos tuos tabescebam ? (22)Perfecto odio oderam illos, et inimici facti sunt mihi. (23)Proba me, Deus, et scito cor meum ; interroga me, et cognosce semitas meas. (24)Et vide si via iniquitatis in me est, et deduc me in via æterna."}]}
{"bibleAbbr":"CVg2018","bookName":"Zechariah","bookEnglishName":"Zechariah","chapterNumber":4,"verses":[{"number":1,"verse":"Et reversus est angelus qui loquebatur in me, et suscitavit me quasi virum qui suscitatur de somno suo."},{"number":2,"verse":"Et dixit ad me : Quid tu vides ? Et dixi : Vidi, et ecce candelabrum aureum totum, et lampas ejus super caput ipsius, et septem lucernæ ejus super illud, et septem infusoria lucernis quæ erant super caput ejus."},{"number":3,"verse":"Et duæ olivæ super illud : una a dextris lampadis, et una a sinistris ejus."},{"number":4,"verse":"Et respondi, et aio ad angelum qui loquebatur in me, dicens : Quid sunt hæc, domine mi ?"},{"number":5,"verse":"Et respondit angelus qui loquebatur in me, et dixit ad me : Numquid nescis quid sunt hæc ? Et dixi : Non, domine mi."},{"number":6,"verse":"Et respondit, et ait ad me, dicens : Hoc est verbum Domini ad Zorobabel, dicens : Non in exercitu, nec in robore, sed in spiritu meo, dicit Dominus exercituum."},{"number":7,"verse":"Quis tu, mons magne, coram Zorobabel ? In planum : et educet lapidem primarium, et exæquabit gratiam gratiæ ejus."},{"number":8,"verse":"Et factum est verbum Domini ad me, dicens :"},{"number":9,"verse":"Manus Zorobabel fundaverunt domum istam, et manus ejus perficient eam : et scietis quia Dominus exercituum misit me ad vos."},{"number":10,"verse":"Quis enim despexit dies parvos ? Et lætabuntur, et videbunt lapidem stanneum in manu Zorobabel. Septem isti oculi sunt Domini, qui discurrunt in universam terram."},{"number":11,"verse":"Et respondi, et dixi ad eum : Quid sunt duæ olivæ istæ, ad dexteram candelabri, et ad sinistram ejus ?"},{"number":12,"verse":"Et respondi secundo, et dixi ad eum : Quid sunt duæ spicæ olivarum quæ sunt juxta duo rostra aurea in quibus sunt suffusoria ex auro ?"},{"number":13,"verse":"Et ait ad me, dicens : Numquid nescis quid sunt hæc ? Et dixi : Non, domine mi."},{"number":14,"verse":"Et dixit : Isti sunt duo filii olei, qui assistunt Dominatori universæ terræ."}]}
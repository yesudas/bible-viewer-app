{"bibleAbbr":"CVg2018","bookName":"Zechariah","bookEnglishName":"Zechariah","chapterNumber":5,"verses":[{"number":1,"verse":"Et conversus sum, et levavi oculos meos, et vidi, et ecce volumen volans."},{"number":2,"verse":"Et dixit ad me : Quid tu vides ? Et dixi : Ego video volumen volans : longitudo ejus viginti cubitorum, et latitudo ejus decem cubitorum."},{"number":3,"verse":"Et dixit ad me : Hæc est maledictio quæ egreditur super faciem omnis terræ : quia omnis fur, sicut ibi scriptum est, judicabitur, et omnis jurans ex hoc similiter judicabitur."},{"number":4,"verse":"Educam illud, dicit Dominus exercituum : et veniet ad domum furis, et ad domum jurantis in nomine meo mendaciter : et commorabitur in medio domus ejus, et consumet eam, et ligna ejus, et lapides ejus."},{"number":5,"verse":"Et egressus est angelus qui loquebatur in me, et dixit ad me : Leva oculos tuos, et vide quid est hoc quod egreditur."},{"number":6,"verse":"Et dixi : Quidnam est ? Et ait : Hæc est amphora egrediens. Et dixit : Hæc est oculus eorum in universa terra."},{"number":7,"verse":"Et ecce talentum plumbi portabatur, et ecce mulier una sedens in medio amphoræ."},{"number":8,"verse":"Et dixit : Hæc est impietas. Et projecit eam in medio amphoræ, et misit massam plumbeam in os ejus."},{"number":9,"verse":"Et levavi oculos meos, et vidi : et ecce duæ mulieres egredientes : et spiritus in alis earum, et habebant alas quasi alas milvi, et levaverunt amphoram inter terram et cælum."},{"number":10,"verse":"Et dixi ad angelum qui loquebatur in me : Quo istæ deferunt amphoram ?"},{"number":11,"verse":"Et dixit ad me : Ut ædificetur ei domus in terra Sennaar, et stabiliatur, et ponatur ibi super basem suam."}]}
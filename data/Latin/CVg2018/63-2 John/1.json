{"bibleAbbr":"CVg2018","bookName":"2 John","bookEnglishName":"2 John","chapterNumber":1,"verses":[{"number":1,"verse":"Senior Electæ dominæ, et natis ejus, quos ego diligo in veritate, et non ego solus, sed et omnes qui cognoverunt veritatem,"},{"number":2,"verse":"propter veritatem, quæ permanet in nobis, et nobiscum erit in æternum."},{"number":3,"verse":"Sit vobiscum gratia, misericordia, pax a Deo Patre, et a Christo Jesu Filio Patris in veritate, et caritate."},{"number":4,"verse":"Gavisus sum valde, quoniam inveni de filiis tuis ambulantes in veritate, sicut mandatum accepimus a Patre."},{"number":5,"verse":"Et nunc rogo te domina, non tamquam mandatum novum scribens tibi, sed quod habuimus ab initio, ut diligamus alterutrum."},{"number":6,"verse":"Et hæc est caritas, ut ambulemus secundum mandata ejus. Hoc est enim mandatum, ut quemadmodum audistis ab initio, in eo ambuletis."},{"number":7,"verse":"Quoniam multi seductores exierunt in mundum, qui non confitentur Jesum Christum venisse in carnem : hic est seductor, et antichristus."},{"number":8,"verse":"Videte vosmetipsos, ne perdatis quæ operati estis : sed ut mercedem plenam accipiatis."},{"number":9,"verse":"Omnis qui recedit, et non permanet in doctrina Christi, Deum non habet : qui permanet in doctrina, hic et Patrem et Filium habet."},{"number":10,"verse":"Si quis venit ad vos, et hanc doctrinam non affert, nolite recipere eum in domum, nec Ave ei dixeritis."},{"number":11,"verse":"Qui enim dicit illi Ave, communicat operibus ejus malignis."},{"number":12,"verse":"Plura habens vobis scribere, nolui per cartam et atramentum : spero enim me futurum apud vos, et os ad os loqui : ut gaudium vestrum plenum sit."},{"number":13,"verse":"Salutant te filii sororis tuæ Electæ."}]}
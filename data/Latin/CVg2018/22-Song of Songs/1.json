{"bibleAbbr":"CVg2018","bookName":"Song of Songs","bookEnglishName":"Song of Songs","chapterNumber":1,"verses":[{"number":1,"verse":"Sponsa Osculetur me osculo oris sui ; quia meliora sunt ubera tua vino,"},{"number":2,"verse":"fragrantia unguentis optimis. Oleum effusum nomen tuum ; ideo adolescentulæ dilexerunt te."},{"number":3,"verse":"Chorus Adolescentularum Trahe me, post te curremus in odorem unguentorum tuorum. Introduxit me rex in cellaria sua ; exsultabimus et lætabimur in te, memores uberum tuorum super vinum. Recti diligunt te."},{"number":4,"verse":"Sponsa Nigra sum, sed formosa, filiæ Jerusalem, sicut tabernacula Cedar, sicut pelles Salomonis."},{"number":5,"verse":"Nolite me considerare quod fusca sim, quia decoloravit me sol. Filii matris meæ pugnaverunt contra me ; posuerunt me custodem in vineis : vineam meam non custodivi."},{"number":6,"verse":"Indica mihi, quem diligit anima mea, ubi pascas, ubi cubes in meridie, ne vagari incipiam post greges sodalium tuorum."},{"number":7,"verse":"Sponsus Si ignoras te, o pulcherrima inter mulieres, egredere, et abi post vestigia gregum, et pasce hædos tuos juxta tabernacula pastorum."},{"number":8,"verse":"Equitatui meo in curribus Pharaonis assimilavi te, amica mea."},{"number":9,"verse":"Pulchræ sunt genæ tuæ sicut turturis ; collum tuum sicut monilia."},{"number":10,"verse":"Murenulas aureas faciemus tibi, vermiculatas argento."},{"number":11,"verse":"Sponsa Dum esset rex in accubitu suo, nardus mea dedit odorem suum."},{"number":12,"verse":"Fasciculus myrrhæ dilectus meus mihi ; inter ubera mea commorabitur."},{"number":13,"verse":"Botrus cypri dilectus meus mihi in vineis Engaddi."},{"number":14,"verse":"Sponsus Ecce tu pulchra es, amica mea ! ecce tu pulchra es ! Oculi tui columbarum."},{"number":15,"verse":"Sponsa Ecce tu pulcher es, dilecte mi, et decorus ! Lectulus noster floridus."},{"number":16,"verse":"Tigna domorum nostrarum cedrina, laquearia nostra cypressina."}]}
{"bibleAbbr":"CVg2018","bookName":"Song of Songs","bookEnglishName":"Song of Songs","chapterNumber":6,"verses":[{"number":1,"verse":"Sponsa Dilectus meus descendit in hortum suum ad areolam aromatum, ut pascatur in hortis, et lilia colligat."},{"number":2,"verse":"Ego dilecto meo, et dilectus meus mihi, qui pascitur inter lilia."},{"number":3,"verse":"Sponsus Pulchra es, amica mea ; suavis, et decora sicut Jerusalem ; terribilis ut castrorum acies ordinata."},{"number":4,"verse":"Averte oculos tuos a me, quia ipsi me avolare fecerunt. Capilli tui sicut grex caprarum quæ apparuerunt de Galaad."},{"number":5,"verse":"Dentes tui sicut grex ovium quæ ascenderunt de lavacro : omnes gemellis fœtibus, et sterilis non est in eis."},{"number":6,"verse":"Sicut cortex mali punici, sic genæ tuæ, absque occultis tuis."},{"number":7,"verse":"Sexaginta sunt reginæ, et octoginta concubinæ, et adolescentularum non est numerus."},{"number":8,"verse":"Una est columba mea, perfecta mea, una est matris suæ, electa genetrici suæ. Viderunt eam filiæ, et beatissimam prædicaverunt ; reginæ et concubinæ, et laudaverunt eam."},{"number":9,"verse":"Quæ est ista quæ progreditur quasi aurora consurgens, pulchra ut luna, electa ut sol, terribilis ut castrorum acies ordinata ?"},{"number":10,"verse":"Sponsa Descendi in hortum nucum, ut viderem poma convallium, et inspicerem si floruisset vinea, et germinassent mala punica."},{"number":11,"verse":"Nescivi : anima mea conturbavit me, propter quadrigas Aminadab."},{"number":12,"verse":"Chorus Revertere, revertere, Sulamitis ! revertere, revertere ut intueamur te."}]}
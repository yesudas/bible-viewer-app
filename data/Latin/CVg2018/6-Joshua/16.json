{"bibleAbbr":"CVg2018","bookName":"Joshua","bookEnglishName":"Joshua","chapterNumber":16,"verses":[{"number":1,"verse":"Cecidit quoque sors filiorum Joseph ab Jordane contra Jericho et aquas ejus ab oriente : solitudo quæ ascendit de Jericho ad montem Bethel :"},{"number":2,"verse":"et egreditur de Bethel Luza : transitque terminum Archi, Ataroth :"},{"number":3,"verse":"et descendit ad occidentem juxta terminum Jephleti, usque ad terminos Beth-horon inferioris, et Gazer : finiunturque regiones ejus mari magno :"},{"number":4,"verse":"possederuntque filii Joseph, Manasses et Ephraim."},{"number":5,"verse":"Et factus est terminus filiorum Ephraim per cognationes suas : et possessio eorum contra orientem Ataroth Addar usque Beth-horon superiorem."},{"number":6,"verse":"Egrediunturque confinia in mare : Machmethath vero aquilonem respicit, et circuit terminos contra orientem in Thanathselo : et pertransit ab oriente Janoë."},{"number":7,"verse":"Descenditque de Janoë in Ataroth et Naaratha : et pervenit in Jericho, egrediturque ad Jordanem."},{"number":8,"verse":"De Taphua pertransit contra mare in vallem arundineti, suntque egressus ejus in mare salsissimum. Hæc est possessio tribus filiorum Ephraim per familias suas."},{"number":9,"verse":"Urbesque separatæ sunt filiis Ephraim in medio possessionis filiorum Manasse, et villæ earum."},{"number":10,"verse":"Et non interfecerunt filii Ephraim Chananæum, qui habitabat in Gazer : habitavitque Chananæus in medio Ephraim usque in diem hanc tributarius."}]}
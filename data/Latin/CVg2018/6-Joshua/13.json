{"bibleAbbr":"CVg2018","bookName":"Joshua","bookEnglishName":"Joshua","chapterNumber":13,"verses":[{"number":1,"verse":"Josue senex provectæque ætatis erat, et dixit Dominus ad eum : Senuisti, et longævus es, terraque latissima derelicta est, quæ necdum sorte divisa est :"},{"number":2,"verse":"omnis videlicet Galilæa, Philisthiim, et universa Gessuri."},{"number":3,"verse":"A fluvio turbido, qui irrigat Ægyptum, usque ad terminos Accaron contra aquilonem : terra Chanaan, quæ in quinque regulos Philisthiim dividitur, Gazæos, et Azotios, Ascalonitas, Gethæos, et Accaronitas."},{"number":4,"verse":"Ad meridiem vero sunt Hevæi, omnis terra Chanaan, et Maara Sidoniorum, usque Apheca et terminos Amorrhæi,"},{"number":5,"verse":"ejusque confinia. Libani quoque regio contra orientem, a Baalgad sub monte Hermon, donec ingrediaris Emath ;"},{"number":6,"verse":"omnium qui habitant in monte a Libano usque ad aquas Maserephoth, universique Sidonii. Ego sum qui delebo eos a facie filiorum Israël. Veniat ergo in partem hæreditatis Israël, sicut præcepi tibi."},{"number":7,"verse":"Et nunc divide terram in possessionem novem tribubus, et dimidiæ tribui Manasse,"},{"number":8,"verse":"cum qua Ruben et Gad possederunt terram, quam tradidit eis Moyses famulus Domini trans fluenta Jordanis, ad orientalem plagam."},{"number":9,"verse":"Ab Aroër, quæ sita est in ripa torrentis Arnon, et in vallis medio, universaque campestria Medaba, usque Dibon,"},{"number":10,"verse":"et cunctas civitates Sehon regis Amorrhæi, qui regnavit in Hesebon, usque ad terminos filiorum Ammon,"},{"number":11,"verse":"et Galaad, ac terminum Gessuri et Machati, et omnem montem Hermon, et universam Basan, usque ad Salecha,"},{"number":12,"verse":"omne regnum Og in Basan, qui regnavit in Astaroth et Edrai, ipse fuit de reliquiis Raphaim : percussitque eos Moyses, atque delevit."},{"number":13,"verse":"Nolueruntque disperdere filii Israël Gessuri et Machati : et habitaverunt in medio Israël usque in præsentem diem."},{"number":14,"verse":"Tribui autem Levi non dedit possessionem : sed sacrificia et victimæ Domini Dei Israël, ipsa est ejus hæreditas, sicut locutus est illi."},{"number":15,"verse":"Dedit ergo Moyses possessionem tribui filiorum Ruben juxta cognationes suas."},{"number":16,"verse":"Fuitque terminus eorum ab Aroër, quæ sita est in ripa torrentis Arnon, et in valle ejusdem torrentis media : universam planitiem, quæ ducit Medaba,"},{"number":17,"verse":"et Hesebon, cunctosque viculos earum, qui sunt in campestribus : Dibon quoque et Bamothbaal, et oppidum Baalmaon,"},{"number":18,"verse":"et Jassa, et Cedimoth, et Mephaath,"},{"number":19,"verse":"et Cariathaim, et Sabama, et Sarathasar in monte convallis."},{"number":20,"verse":"Bethphogor et Asedoth, Phasga et Bethiesimoth,"},{"number":21,"verse":"et omnes urbes campestres, universaque regna Sehon regis Amorrhæi, qui regnavit in Hesebon, quem percussit Moyses cum principibus Madian : Hevæum, et Recem, et Sur, et Hur, et Rebe duces Sehon habitatores terræ."},{"number":22,"verse":"Et Balaam filium Beor ariolum occiderunt filii Israël gladio cum ceteris interfectis."},{"number":23,"verse":"Factusque est terminus filiorum Ruben Jordanis fluvius. Hæc est possessio Rubenitarum per cognationes suas urbium et viculorum."},{"number":24,"verse":"Deditque Moyses tribui Gad et filiis ejus per cognationes suas possessionem, cujus hæc divisio est."},{"number":25,"verse":"Terminus Jaser, et omnes civitates Galaad, et dimidiam partem terræ filiorum Ammon, usque ad Aroër, quæ est contra Rabba,"},{"number":26,"verse":"et ab Hesebon usque Ramoth, Masphe et Betonim : et a Manaim usque ad terminos Dabir."},{"number":27,"verse":"In valle quoque Betharan, et Bethnemra, et Socoth, et Saphon reliquam partem regni Sehon regis Hesebon : hujus quoque finis, Jordanis est, usque ad extremam partem maris Cenereth trans Jordanem ad orientalem plagam."},{"number":28,"verse":"Hæc est possessio filiorum Gad per familias suas, civitates et villæ earum."},{"number":29,"verse":"Dedit et dimidiæ tribui Manasse, filiisque ejus juxta cognationes suas, possessionem,"},{"number":30,"verse":"cujus hoc principium est : a Manaim universam Basan, et cuncta regna Og regis Basan, omnesque vicos Jair, qui sunt in Basan, sexaginta oppida :"},{"number":31,"verse":"et dimidiam partem Galaad, et Astaroth, et Edrai, urbes regni Og in Basan : filiis Machir, filii Manasse, dimidiæ parti filiorum Machir juxta cognationes suas."},{"number":32,"verse":"Hanc possessionem divisit Moyses in campestribus Moab trans Jordanem contra Jericho ad orientalem plagam."},{"number":33,"verse":"Tribui autem Levi non dedit possessionem : quoniam Dominus Deus Israël ipse est possessio ejus, ut locutus est illi."}]}
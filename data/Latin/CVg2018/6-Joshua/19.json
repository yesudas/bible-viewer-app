{"bibleAbbr":"CVg2018","bookName":"Joshua","bookEnglishName":"Joshua","chapterNumber":19,"verses":[{"number":1,"verse":"Et egressa est sors secunda filiorum Simeon per cognationes suas : fuitque hæreditas"},{"number":2,"verse":"eorum in medio possessionis filiorum Juda : Bersabee et Sabee et Molada"},{"number":3,"verse":"et Hasersual, Bala et Asem"},{"number":4,"verse":"et Eltholad, Bethul et Harma"},{"number":5,"verse":"et Siceleg et Bethmarchaboth et Hasersusa"},{"number":6,"verse":"et Bethlebaoth et Sarohen : civitates tredecim, et villæ earum."},{"number":7,"verse":"Ain et Remmon et Athar et Asan : civitates quatuor, et villæ earum :"},{"number":8,"verse":"omnes viculi per circuitum urbium istarum usque ad Baalath Beer Ramath contra australem plagam. Hæc est hæreditas filiorum Simeon juxta cognationes suas,"},{"number":9,"verse":"in possessione et funiculo filiorum Juda : quia major erat, et idcirco filii Simeon possederunt in medio hæreditatis eorum."},{"number":10,"verse":"Ceciditque sors tertia filiorum Zabulon per cognationes suas : factus est terminus possessionis eorum usque Sarid."},{"number":11,"verse":"Ascenditque de mari et Merala, et pervenit in Debbaseth, usque ad torrentem qui est contra Jeconam."},{"number":12,"verse":"Et revertitur de Sared contra orientem in fines Ceseleththabor : et egreditur ad Dabereth, ascenditque contra Japhie."},{"number":13,"verse":"Et inde pertransit usque ad orientalem plagam Gethepher et Thacasin : et egreditur in Remmon, Amthar et Noa."},{"number":14,"verse":"Et circuit ad aquilonem Hanathon : suntque egressus ejus vallis Jephthaël,"},{"number":15,"verse":"et Cateth et Naalol et Semeron et Jerala et Bethlehem : civitates duodecim, et villæ earum."},{"number":16,"verse":"Hæc est hæreditas tribus filiorum Zabulon per cognationes suas, urbes et viculi earum."},{"number":17,"verse":"Issachar egressa est sors quarta per cognationes suas :"},{"number":18,"verse":"fuitque ejus hæreditas Jezraël et Casaloth et Sunem"},{"number":19,"verse":"et Hapharaim et Seon, et Anaharath"},{"number":20,"verse":"et Rabboth et Cesion, Abes,"},{"number":21,"verse":"et Rameth, et Engannim, et Enhadda et Bethpheses."},{"number":22,"verse":"Et pervenit terminus ejus usque Thabor et Sehesima et Bethsames, eruntque exitus ejus Jordanis : civitates sedecim, et villæ earum."},{"number":23,"verse":"Hæc est possessio filiorum Issachar per cognationes suas, urbes et viculi earum."},{"number":24,"verse":"Ceciditque sors quinta tribui filiorum Aser per cognationes suas :"},{"number":25,"verse":"fuitque terminus eorum Halcath et Chali et Beten et Axaph"},{"number":26,"verse":"et Elmelech et Amaad et Messal : et pervenit usque ad Carmelum maris et Sihor et Labanath,"},{"number":27,"verse":"ac revertitur contra orientem Bethdagon : et pertransit usque Zabulon et vallem Jephthaël contra aquilonem in Bethemec et Nehiel. Egrediturque ad lævam Cabul,"},{"number":28,"verse":"et Abran et Rohob et Hamon et Cana, usque ad Sidonem magnam."},{"number":29,"verse":"Revertiturque in Horma usque ad civitatem munitissimam Tyrum, et usque Hosa : eruntque exitus ejus in mare de funiculo Achziba :"},{"number":30,"verse":"et Amma et Aphec et Rohob : civitates viginti duæ, et villæ earum."},{"number":31,"verse":"Hæc est possessio filiorum Aser per cognationes suas, urbesque et viculi earum."},{"number":32,"verse":"Filiorum Nephthali sexta sors cecidit per familias suas :"},{"number":33,"verse":"et cœpit terminus de Heleph et Elon in Saananim, et Adami, quæ est Neceb, et Jebnaël usque Lecum : et egressus eorum usque ad Jordanem :"},{"number":34,"verse":"revertiturque terminus contra occidentem in Azanotthabor, atque inde egreditur in Hucuca, et pertransit in Zabulon contra meridiem, et in Aser contra occidentem, et in Juda ad Jordanem contra ortum solis :"},{"number":35,"verse":"civitates munitissimæ, Assedim, Ser, et Emath, et Reccath et Cenereth,"},{"number":36,"verse":"et Edema et Arama, Asor"},{"number":37,"verse":"et Cedes et Edrai, Enhasor,"},{"number":38,"verse":"et Jeron et Magdalel, Horem et Bethanath et Bethsames : civitates decem et novem, et villæ earum."},{"number":39,"verse":"Hæc est possessio tribus filiorum Nephthali per cognationes suas, urbes et viculi earum."},{"number":40,"verse":"Tribui filiorum Dan per familias suas egressa est sors septima :"},{"number":41,"verse":"et fuit terminus possessionis ejus Sara et Esthaol, et Hirsemes, id est, civitas solis."},{"number":42,"verse":"Selebin et Ajalon et Jethela,"},{"number":43,"verse":"Elon et Themna et Acron,"},{"number":44,"verse":"Elthece, Gebbethon et Balaath,"},{"number":45,"verse":"et Jud et Bane et Barach et Gethremmon :"},{"number":46,"verse":"et Mejarcon et Arecon, cum termino qui respicit Joppen,"},{"number":47,"verse":"et ipso fine concluditur. Ascenderuntque filii Dan, et pugnaverunt contra Lesem, ceperuntque eam : et percusserunt eam in ore gladii, et possederunt, et habitaverunt in ea, vocantes nomen ejus Lesem Dan, ex nomine Dan patris sui."},{"number":48,"verse":"Hæc est possessio tribus filiorum Dan, per cognationes suas, urbes et viculi earum."},{"number":49,"verse":"Cumque complesset sorte dividere terram singulis per tribus suas, dederunt filii Israël possessionem Josue filio Nun in medio sui,"},{"number":50,"verse":"juxta præceptum Domini, urbem quam postulavit Thamnath Saraa in monte Ephraim : et ædificavit civitatem, habitavitque in ea."},{"number":51,"verse":"Hæ sunt possessiones, quas sorte diviserunt Eleazar sacerdos, et Josue filius Nun, et principes familiarum ac tribuum filiorum Israël in Silo, coram Domino ad ostium tabernaculi testimonii : partitique sunt terram."}]}
{"bibleAbbr":"CVg2018","bookName":"1 Corinthians","bookEnglishName":"1 Corinthians","chapterNumber":16,"verses":[{"number":1,"verse":"De collectis autem, quæ fiunt in sanctos, sicut ordinavi ecclesiis Galatiæ, ita et vos facite."},{"number":2,"verse":"Per unam sabbati unusquisque vestrum apud se seponat, recondens quod ei bene placuerit : ut non, cum venero, tunc collectæ fiant."},{"number":3,"verse":"Cum autem præsens fuero, quos probaveritis per epistolas, hos mittam perferre gratiam vestram in Jerusalem."},{"number":4,"verse":"Quod si dignum fuerit ut et ego eam, mecum ibunt."},{"number":5,"verse":"Veniam autem ad vos, cum Macedoniam pertransiero : nam Macedoniam pertransibo."},{"number":6,"verse":"Apud vos autem forsitan manebo, vel etiam hiemabo : ut vos me deducatis quocumque iero."},{"number":7,"verse":"Nolo enim vos modo in transitu videre, spero enim me aliquantulum temporis manere apud vos, si Dominus permiserit."},{"number":8,"verse":"Permanebo autem Ephesi usque ad Pentecosten."},{"number":9,"verse":"Ostium enim mihi apertum est magnum, et evidens : et adversarii multi."},{"number":10,"verse":"Si autem venerit Timotheus, videte ut sine timore sit apud vos : opus enim Domini operatur, sicut et ego."},{"number":11,"verse":"Ne quis ergo illum spernat : deducite autem illum in pace, ut veniat ad me : exspecto enim illum cum fratribus."},{"number":12,"verse":"De Apollo autem fratre vobis notum facio, quoniam multum rogavi eum ut veniret ad vos cum fratribus : et utique non fuit voluntas ut nunc veniret : veniet autem, cum ei vacuum fuerit."},{"number":13,"verse":"Vigilate, state in fide, viriliter agite, et confortamini."},{"number":14,"verse":"Omnia vestra in caritate fiant."},{"number":15,"verse":"Obsecro autem vos fratres, nostis domum Stephanæ, et Fortunati, et Achaici : quoniam sunt primitiæ Achaiæ, et in ministerium sanctorum ordinaverunt seipsos :"},{"number":16,"verse":"ut et vos subditi sitis ejusmodi, et omni cooperanti, et laboranti."},{"number":17,"verse":"Gaudeo autem in præsentia Stephanæ, et Fortunati, et Achaici : quoniam id, quod vobis deerat, ipsi suppleverunt :"},{"number":18,"verse":"refecerunt enim et meum spiritum, et vestrum. Cognoscite ergo qui hujusmodi sunt."},{"number":19,"verse":"Salutant vos ecclesiæ Asiæ. Salutant vos in Domino multum, Aquila et Priscilla cum domestica sua ecclesia : apud quos et hospitor."},{"number":20,"verse":"Salutant vos omnes fratres. Salutate invicem in osculo sancto."},{"number":21,"verse":"Salutatio, mea manu Pauli."},{"number":22,"verse":"Si quis non amat Dominum nostrum Jesum Christum, sit anathema, Maran Atha."},{"number":23,"verse":"Gratia Domini nostri Jesu Christi vobiscum."},{"number":24,"verse":"Caritas mea cum omnibus vobis in Christo Jesu. Amen."}]}
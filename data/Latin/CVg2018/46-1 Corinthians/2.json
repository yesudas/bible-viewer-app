{"bibleAbbr":"CVg2018","bookName":"1 Corinthians","bookEnglishName":"1 Corinthians","chapterNumber":2,"verses":[{"number":1,"verse":"Et ego, cum venissem ad vos, fratres, veni non in sublimitate sermonis, aut sapientiæ, annuntians vobis testimonium Christi."},{"number":2,"verse":"Non enim judicavi me scire aliquid inter vos, nisi Jesum Christum, et hunc crucifixum."},{"number":3,"verse":"Et ego in infirmitate, et timore, et tremore multo fui apud vos :"},{"number":4,"verse":"et sermo meus, et prædicatio mea non in persuasibilibus humanæ sapientiæ verbis, sed in ostensione spiritus et virtutis :"},{"number":5,"verse":"ut fides vestra non sit in sapientia hominum, sed in virtute Dei."},{"number":6,"verse":"Sapientiam autem loquimur inter perfectos : sapientiam vero non hujus sæculi, neque principum hujus sæculi, qui destruuntur :"},{"number":7,"verse":"sed loquimur Dei sapientiam in mysterio, quæ abscondita est, quam prædestinavit Deus ante sæcula in gloriam nostram,"},{"number":8,"verse":"quam nemo principum hujus sæculi cognovit : si enim cognovissent, numquam Dominum gloriæ crucifixissent."},{"number":9,"verse":"Sed sicut scriptum est : Quod oculus non vidit, nec auris audivit, nec in cor hominis ascendit, quæ præparavit Deus iis qui diligunt illum :"},{"number":10,"verse":"nobis autem revelavit Deus per Spiritum suum : Spiritus enim omnia scrutatur, etiam profunda Dei."},{"number":11,"verse":"Quis enim hominum scit quæ sunt hominis, nisi spiritus hominis, qui in ipso est ? ita et quæ Dei sunt, nemo cognovit, nisi Spiritus Dei."},{"number":12,"verse":"Nos autem non spiritum hujus mundi accepimus, sed Spiritum qui ex Deo est, ut sciamus quæ a Deo donata sunt nobis :"},{"number":13,"verse":"quæ et loquimur non in doctis humanæ sapientiæ verbis, sed in doctrina Spiritus, spiritualibus spiritualia comparantes."},{"number":14,"verse":"Animalis autem homo non percipit ea quæ sunt Spiritus Dei : stultitia enim est illi, et non potest intelligere : quia spiritualiter examinatur."},{"number":15,"verse":"Spiritualis autem judicat omnia : et ipse a nemine judicatur."},{"number":16,"verse":"Quis enim cognovit sensum Domini, qui instruat eum ? nos autem sensum Christi habemus."}]}
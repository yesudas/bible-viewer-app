{"bibleAbbr":"CVg2018","bookName":"Jonah","bookEnglishName":"Jonah","chapterNumber":3,"verses":[{"number":1,"verse":"Et factum est verbum Domini ad Jonam secundo, dicens :"},{"number":2,"verse":"Surge, et vade in Niniven, civitatem magnam, et prædica in ea prædicationem quam ego loquor ad te."},{"number":3,"verse":"Et surrexit Jonas, et abiit in Niniven juxta verbum Domini : et Ninive erat civitas magna, itinere trium dierum."},{"number":4,"verse":"Et cœpit Jonas introire in civitatem itinere diei unius : et clamavit, et dixit : Adhuc quadraginta dies, et Ninive subvertetur."},{"number":5,"verse":"Et crediderunt viri Ninivitæ in Deum, et prædicaverunt jejunium, et vestiti sunt saccis, a majore usque ad minorem."},{"number":6,"verse":"Et pervenit verbum ad regem Ninive : et surrexit de solio suo, et abjecit vestimentum suum a se, et indutus est sacco, et sedit in cinere."},{"number":7,"verse":"Et clamavit, et dixit in Ninive ex ore regis et principum ejus, dicens : Homines, et jumenta, et boves, et pecora non gustent quidquam : nec pascantur, et aquam non bibant."},{"number":8,"verse":"Et operiantur saccis homines et jumenta, et clament ad Dominum in fortitudine : et convertatur vir a via sua mala, et ab iniquitate quæ est in manibus eorum."},{"number":9,"verse":"Quis scit si convertatur et ignoscat Deus, et revertatur a furore iræ suæ, et non peribimus ?"},{"number":10,"verse":"Et vidit Deus opera eorum, quia conversi sunt de via sua mala : et misertus est Deus super malitiam quam locutus fuerat ut faceret eis, et non fecit."}]}
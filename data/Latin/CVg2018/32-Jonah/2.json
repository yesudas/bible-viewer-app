{"bibleAbbr":"CVg2018","bookName":"Jonah","bookEnglishName":"Jonah","chapterNumber":2,"verses":[{"number":1,"verse":"Et præparavit Dominus piscem grandem ut deglutiret Jonam : et erat Jonas in ventre piscis tribus diebus et tribus noctibus."},{"number":2,"verse":"Et oravit Jonas ad Dominum Deum suum de ventre piscis,"},{"number":3,"verse":"et dixit : Clamavi de tribulatione mea ad Dominum, et exaudivit me ; de ventre inferi clamavi, et exaudisti vocem meam."},{"number":4,"verse":"Et projecisti me in profundum in corde maris, et flumen circumdedit me : omnes gurgites tui, et fluctus tui super me transierunt."},{"number":5,"verse":"Et ego dixi : Abjectus sum a conspectu oculorum tuorum ; verumtamen rursus videbo templum sanctum tuum."},{"number":6,"verse":"Circumdederunt me aquæ usque ad animam : abyssus vallavit me, pelagus operuit caput meum."},{"number":7,"verse":"Ad extrema montium descendi ; terræ vectes concluserunt me in æternum : et sublevabis de corruptione vitam meam, Domine Deus meus."},{"number":8,"verse":"Cum angustiaretur in me anima mea, Domini recordatus sum : ut veniat ad te oratio mea, ad templum sanctum tuum."},{"number":9,"verse":"Qui custodiunt vanitates frustra, misericordiam suam derelinquunt."},{"number":10,"verse":"Ego autem in voce laudis immolabo tibi : quæcumque vovi, reddam pro salute Domino. (11) Et dixit Dominus pisci, et evomuit Jonam in aridam."}]}
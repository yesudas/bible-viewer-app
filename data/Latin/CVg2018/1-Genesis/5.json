{"bibleAbbr":"CVg2018","bookName":"Genesis","bookEnglishName":"Genesis","chapterNumber":5,"verses":[{"number":1,"verse":"Hic est liber generationis Adam. In die qua creavit Deus hominem, ad similitudinem Dei fecit illum."},{"number":2,"verse":"Masculum et feminam creavit eos, et benedixit illis : et vocavit nomen eorum Adam, in die quo creati sunt."},{"number":3,"verse":"Vixit autem Adam centum triginta annis : et genuit ad imaginem et similitudinem suam, vocavitque nomen ejus Seth."},{"number":4,"verse":"Et facti sunt dies Adam, postquam genuit Seth, octingenti anni : genuitque filios et filias."},{"number":5,"verse":"Et factum est omne tempus quod vixit Adam, anni nongenti triginta, et mortuus est."},{"number":6,"verse":"Vixit quoque Seth centum quinque annis, et genuit Enos."},{"number":7,"verse":"Vixitque Seth, postquam genuit Enos, octingentis septem annis, genuitque filios et filias."},{"number":8,"verse":"Et facti sunt omnes dies Seth nongentorum duodecim annorum, et mortuus est."},{"number":9,"verse":"Vixit vero Enos nonaginta annis, et genuit Cainan."},{"number":10,"verse":"Post cujus ortum vixit octingentis quindecim annis, et genuit filios et filias."},{"number":11,"verse":"Factique sunt omnes dies Enos nongenti quinque anni, et mortuus est."},{"number":12,"verse":"Vixit quoque Cainan septuaginta annis, et genuit Malaleel."},{"number":13,"verse":"Et vixit Cainan, postquam genuit Malaleel, octingentis quadraginta annis, genuitque filios et filias."},{"number":14,"verse":"Et facti sunt omnes dies Cainan nongenti decem anni, et mortuus est."},{"number":15,"verse":"Vixit autem Malaleel sexaginta quinque annis, et genuit Jared."},{"number":16,"verse":"Et vixit Malaleel, postquam genuit Jared, octingentis triginta annis, et genuit filios et filias."},{"number":17,"verse":"Et facti sunt omnes dies Malaleel octingenti nonaginta quinque anni, et mortuus est."},{"number":18,"verse":"Vixitque Jared centum sexaginta duobus annis, et genuit Henoch."},{"number":19,"verse":"Et vixit Jared, postquam genuit Henoch, octingentis annis, et genuit filios et filias."},{"number":20,"verse":"Et facti sunt omnes dies Jared nongenti sexaginta duo anni, et mortuus est."},{"number":21,"verse":"Porro Henoch vixit sexaginta quinque annis, et genuit Mathusalam."},{"number":22,"verse":"Et ambulavit Henoch cum Deo : et vixit, postquam genuit Mathusalam, trecentis annis, et genuit filios et filias."},{"number":23,"verse":"Et facti sunt omnes dies Henoch trecenti sexaginta quinque anni."},{"number":24,"verse":"Ambulavitque cum Deo, et non apparuit : quia tulit eum Deus."},{"number":25,"verse":"Vixit quoque Mathusala centum octoginta septem annis, et genuit Lamech."},{"number":26,"verse":"Et vixit Mathusala, postquam genuit Lamech, septingentis octoginta duobus annis, et genuit filios et filias."},{"number":27,"verse":"Et facti sunt omnes dies Mathusala nongenti sexaginta novem anni, et mortuus est."},{"number":28,"verse":"Vixit autem Lamech centum octoginta duobus annis, et genuit filium :"},{"number":29,"verse":"vocavitque nomen ejus Noë, dicens : Iste consolabitur nos ab operibus et laboribus manuum nostrarum in terra, cui maledixit Dominus."},{"number":30,"verse":"Vixitque Lamech, postquam genuit Noë, quingentis nonaginta quinque annis, et genuit filios et filias."},{"number":31,"verse":"Et facti sunt omnes dies Lamech septingenti septuaginta septem anni, et mortuus est. Noë vero cum quingentorum esset annorum, genuit Sem, Cham et Japheth."}]}
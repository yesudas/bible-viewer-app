{"bibleAbbr":"CVg2018","bookName":"1 Chronicles","bookEnglishName":"1 Chronicles","chapterNumber":26,"verses":[{"number":1,"verse":"Divisiones autem janitorum : de Coritis Meselemia, filius Core, de filiis Asaph."},{"number":2,"verse":"Filii Meselemiæ : Zacharias primogenitus, Jadihel secundus, Zabadias tertius, Jathanaël quartus,"},{"number":3,"verse":"Ælam quintus, Johanan sextus, Elioënai septimus."},{"number":4,"verse":"Filii autem Obededom : Semeias primogenitus, Jozabad secundus, Joaha tertius, Sachar quartus, Nathanaël quintus,"},{"number":5,"verse":"Ammiel sextus, Issachar septimus, Phollathi octavus : quia benedixit illi Dominus."},{"number":6,"verse":"Semei autem filio ejus nati sunt filii, præfecti familiarum suarum : erant enim viri fortissimi."},{"number":7,"verse":"Filii ergo Semeiæ : Othni, et Raphaël, et Obed, Elzabad, fratres ejus viri fortissimi : Eliu quoque et Samachias."},{"number":8,"verse":"Omnes hi, de filiis Obededom : ipsi, et filii et fratres eorum, fortissimi ad ministrandum, sexaginta duo de Obededom."},{"number":9,"verse":"Porro Meselemiæ filii, et fratres eorum robustissimi, decem et octo."},{"number":10,"verse":"De Hosa autem, id est, de filiis Merari : Semri princeps (non enim habuerat primogenitum, et idcirco posuerat eum pater ejus in principem),"},{"number":11,"verse":"Helcias secundus, Tabelias tertius, Zacharias quartus : omnes hi filii et fratres Hosa, tredecim."},{"number":12,"verse":"Hi divisi sunt in janitores, ut semper principes custodiarum, sicut et fratres eorum ministrarent in domo Domini."},{"number":13,"verse":"Missæ sunt ergo sortes ex æquo, et parvis et magnis, per familias suas in unamquamque portarum."},{"number":14,"verse":"Cecidit ergo sors orientalis, Selemiæ. Porro Zachariæ filio ejus, viro prudentissimo et erudito, sortito obtigit plaga septentrionalis."},{"number":15,"verse":"Obededom vero et filiis ejus ad austrum : in qua parte domus erat seniorum concilium."},{"number":16,"verse":"Sephim et Hosa ad occidentem, juxta portam, quæ ducit ad viam ascensionis : custodia contra custodiam."},{"number":17,"verse":"Ad orientem vero Levitæ sex : et ad aquilonem, quatuor per diem : atque ad meridiem similiter in die quatuor : et ubi erat concilium bini et bini."},{"number":18,"verse":"In cellulis quoque janitorum ad occidentem quatuor in via, binique per cellulas."},{"number":19,"verse":"Hæ sunt divisiones janitorum filiorum Core et Merari."},{"number":20,"verse":"Porro Achias erat super thesauros domus Dei, et vasa sanctorum."},{"number":21,"verse":"Filii Ledan, filii Gersonni : de Ledan principes familiarum Ledan, et Gersonni, Jehieli."},{"number":22,"verse":"Filii Jehieli : Zathan, et Joël fratres ejus super thesauros domus Domini."},{"number":23,"verse":"Amramitis, et Isaaritis, et Hebronitis, et Ozihelitis."},{"number":24,"verse":"Subaël autem filius Gersom filii Moysi, præpositus thesauris."},{"number":25,"verse":"Fratres quoque ejus Eliezer, cujus filius Rahabia, et hujus filius Isaias, et hujus filius Joram, hujus quoque filius Zechri, et hujus filius Selemith."},{"number":26,"verse":"Ipse Selemith, et fratres ejus, super thesauros sanctorum quæ sanctificavit David rex, et principes familiarum, et tribuni, et centuriones, et duces exercitus,"},{"number":27,"verse":"de bellis et manubiis præliorum, quæ consecraverant ad instaurationem et supellectilem templi Domini."},{"number":28,"verse":"Hæc autem universa sanctificavit Samuel videns, et Saul filius Cis, et Abner filius Ner, et Joab filius Sarviæ : omnes qui sanctificaverant ea per manum Selemith et fratrum ejus."},{"number":29,"verse":"Isaaritis vero præerat Chonenias, et filii ejus ad opera forinsecus super Israël ad docendum et judicandum eos."},{"number":30,"verse":"Porro de Hebronitis Hasabias, et fratres ejus viri fortissimi, mille septingenti præerant Israëli trans Jordanem contra occidentem, in cunctis operibus Domini, et in ministerium regis."},{"number":31,"verse":"Hebronitarum autem princeps fuit Jeria secundum familias et cognationes eorum. Quadragesimo anno regni David recensiti sunt, et inventi sunt viri fortissimi in Jazer Galaad,"},{"number":32,"verse":"fratresque ejus robustioris ætatis, duo millia septingenti principes familiarum. Præposuit autem eos David rex Rubenitis, et Gadditis, et dimidiæ tribui Manasse, in omne ministerium Dei et regis."}]}
{"bibleAbbr":"CVg2018","bookName":"1 Chronicles","bookEnglishName":"1 Chronicles","chapterNumber":4,"verses":[{"number":1,"verse":"Filii Juda : Phares, Hesron, et Charmi, et Hur, et Sobal."},{"number":2,"verse":"Raia vero filius Sobal genuit Jahath, de quo nati sunt Ahumai, et Laad : hæ cognationes Sarathi."},{"number":3,"verse":"Ista quoque stirps Etam : Jezrahel, et Jesema, et Jedebos. Nomen quoque sororis eorum, Asalelphuni."},{"number":4,"verse":"Phanuel autem pater Gedor, et Ezer pater Hosa : isti sunt filii Hur primogeniti Ephratha patris Bethlehem."},{"number":5,"verse":"Assur vero patri Thecuæ erant duæ uxores, Halaa et Naara."},{"number":6,"verse":"Peperit autem ei Naara, Oozam, et Hepher, et Themani, et Ahasthari : isti sunt filii Naara."},{"number":7,"verse":"Porro filii Halaa, Sereth, Isaar et Ethnan."},{"number":8,"verse":"Cos autem genuit Anob, et Soboba, et cognationem Aharehel filii Arum."},{"number":9,"verse":"Fuit autem Jabes inclytus præ fratribus suis, et mater ejus vocavit nomen illius Jabes, dicens : Quia peperi eum in dolore."},{"number":10,"verse":"Invocavit vero Jabes Deum Israël, dicens : Si benedicens benedixeris mihi, et dilataveris terminos meos, et fuerit manus tua mecum, et feceris me a malitia non opprimi. Et præstitit Deus quæ precatus est."},{"number":11,"verse":"Caleb autem frater Sua genuit Mahir, qui fuit pater Esthon."},{"number":12,"verse":"Porro Esthon genuit Bethrapha, et Phesse, et Tehinna patrem urbis Naas : hi sunt viri Recha."},{"number":13,"verse":"Filii autem Cenez, Othoniel, et Saraia. Porro filii Othoniel, Hathath, et Maonathi."},{"number":14,"verse":"Maonathi genuit Ophra, Saraia autem genuit Joab patrem Vallis artificum : ibi quippe artifices erant."},{"number":15,"verse":"Filii vero Caleb filii Jephone, Hir, et Ela, et Naham. Filii quoque Ela : Cenez."},{"number":16,"verse":"Filii quoque Jaleleel : Ziph, et Zipha, Thiria, et Asraël."},{"number":17,"verse":"Et filii Ezra, Jether, et Mered, et Epher, et Jalon, genuitque Mariam, et Sammai, et Jesba patrem Esthamo."},{"number":18,"verse":"Uxor quoque ejus Judaia, peperit Jared patrem Gedor, et Heber patrem Socho, et Icuthiel patrem Zanoë : hi autem filii Bethiæ filiæ Pharaonis, quam accepit Mered."},{"number":19,"verse":"Et filii uxoris Odaiæ sororis Naham patris Ceila, Garmi, et Esthamo, qui fuit de Machathi."},{"number":20,"verse":"Filii quoque Simon, Amnon, et Rinna filius Hanan, et Thilon. Et filii Jesi, Zoheth, et Benzoheth."},{"number":21,"verse":"Filii Sela, filii Juda : Her pater Lecha, et Laada pater Maresa, et cognationes domus operantium byssum in domo juramenti."},{"number":22,"verse":"Et qui stare fecit solem, virique Mendacii, et Securus, et Incendens, qui principes fuerunt in Moab, et qui reversi sunt in Lahem : hæc autem verba vetera."},{"number":23,"verse":"Hi sunt figuli habitantes in plantationibus et in sepibus, apud regem in operibus ejus : commoratique sunt ibi."},{"number":24,"verse":"Filii Simeon : Namuel et Jamin, Jarib, Zara, Saul."},{"number":25,"verse":"Sellum filius ejus, Mapsam filius ejus, Masma filius ejus."},{"number":26,"verse":"Filii Masma : Hamuel filius ejus, Zachur filius ejus, Semei filius ejus."},{"number":27,"verse":"Filii Semei sedecim, et filiæ sex : fratres autem ejus non habuerunt filios multos, et universa cognatio non potuit adæquare summam filiorum Juda."},{"number":28,"verse":"Habitaverunt autem in Bersabee, et Molada, et Hasarsuhal,"},{"number":29,"verse":"et in Bala, et in Asom, et in Tholad,"},{"number":30,"verse":"et in Bathuel, et in Horma, et in Siceleg,"},{"number":31,"verse":"et in Bethmarchaboth, et in Hasarsusim, et in Bethberai, et in Saarim : hæ civitates eorum usque ad regem David."},{"number":32,"verse":"Villæ quoque eorum : Etam, et Aën, Remmon, et Thochen, et Asan, civitates quinque."},{"number":33,"verse":"Et universi viculi eorum per circuitum civitatum istarum usque ad Baal : hæc est habitatio eorum, et sedium distributio."},{"number":34,"verse":"Mosobab quoque et Jemlech, et Josa filius Amasiæ,"},{"number":35,"verse":"et Joël, et Jehu filius Josabiæ filii Saraiæ filii Asiel,"},{"number":36,"verse":"et Elioënai, et Jacoba, et Isuhaia, et Asaia, et Adiel, et Ismiel, et Banaia,"},{"number":37,"verse":"Ziza quoque filius Sephei filii Allon filii Idaia filii Semri filii Samaia."},{"number":38,"verse":"Isti sunt nominati principes in cognationibus suis, et in domo affinitatum suarum multiplicati sunt vehementer."},{"number":39,"verse":"Et profecti sunt ut ingrederentur in Gador usque ad orientem vallis, et ut quærerent pascua gregibus suis."},{"number":40,"verse":"Inveneruntque pascuas uberes, et valde bonas, et terram latissimam et quietam et fertilem, in qua ante habitaverant de stirpe Cham."},{"number":41,"verse":"Hi ergo venerunt, quos supra descripsimus nominatim, in diebus Ezechiæ regis Juda : et percusserunt tabernacula eorum, et habitatores qui inventi fuerant ibi, et deleverunt eos usque in præsentem diem : habitaveruntque pro eis, quoniam uberrimas pascuas ibidem repererunt."},{"number":42,"verse":"De filiis quoque Simeon abierunt in montem Seir viri quingenti, habentes principes Phalthiam et Naariam et Raphaiam et Oziel filios Jesi :"},{"number":43,"verse":"et percusserunt reliquias, quæ evadere potuerant, Amalecitarum, et habitaverunt ibi pro eis usque ad diem hanc."}]}
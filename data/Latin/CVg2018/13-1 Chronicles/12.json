{"bibleAbbr":"CVg2018","bookName":"1 Chronicles","bookEnglishName":"1 Chronicles","chapterNumber":12,"verses":[{"number":1,"verse":"Hi quoque venerunt ad David in Siceleg, cum adhuc fugeret Saul filium Cis, qui erant fortissimi et egregii pugnatores,"},{"number":2,"verse":"tendentes arcum, et utraque manu fundis saxa jacientes, et dirigentes sagittas, de fratribus Saul ex Benjamin."},{"number":3,"verse":"Princeps Ahiecer, et Joas filii Samaa Gabaathites, et Jaziel, et Phallet filii Azmoth, et Baracha, et Jehu Anathotites."},{"number":4,"verse":"Samaias quoque Gabaonites fortissimus inter triginta et super triginta. Jeremias, et Jeheziel, et Johanan, et Jezabad Gaderothites."},{"number":5,"verse":"Et Eluzai, et Jerimuth, et Baalia, et Samaria, et Saphatia Haruphites."},{"number":6,"verse":"Elcana, et Jesia, et Azareel, et Joëzer, et Jesbaam de Carehim :"},{"number":7,"verse":"Joëla quoque, et Zabadia filii Jeroham de Gedor."},{"number":8,"verse":"Sed et de Gaddi transfugerunt ad David cum lateret in deserto, viri robustissimi, et pugnatores optimi, tenentes clypeum et hastam : facies eorum quasi facies leonis, et veloces quasi capreæ in montibus :"},{"number":9,"verse":"Ezer princeps, Obdias secundus, Eliab tertius,"},{"number":10,"verse":"Masmana quartus, Jeremias quintus,"},{"number":11,"verse":"Ethi sextus, Eliel septimus,"},{"number":12,"verse":"Johanan octavus, Elzebad nonus,"},{"number":13,"verse":"Jeremias decimus, Machbanai undecimus."},{"number":14,"verse":"Hi de filiis Gad principes exercitus : novissimus centum militibus præerat, et maximus mille."},{"number":15,"verse":"Isti sunt qui transierunt Jordanem mense primo, quando inundare consuevit super ripas suas : et omnes fugaverunt qui morabantur in vallibus ad orientalem plagam et occidentalem."},{"number":16,"verse":"Venerunt autem et de Benjamin et de Juda ad præsidium in quo morabatur David."},{"number":17,"verse":"Egressusque est David obviam eis, et ait : Si pacifice venistis ad me ut auxiliemini mihi, cor meum jungatur vobis : si autem insidiamini mihi pro adversariis meis, cum ego iniquitatem in manibus non habeam, videat Deus patrum nostrorum, et judicet."},{"number":18,"verse":"Spiritus vero induit Amasai principem inter triginta, et ait : Tui sumus, o David, et tecum, fili Isai. Pax, pax tibi, et pax adjutoribus tuis : te enim adjuvat Deus tuus. Suscepit ergo eos David, et constituit principes turmæ."},{"number":19,"verse":"Porro de Manasse transfugerunt ad David, quando veniebat cum Philisthiim adversus Saul ut pugnaret : et non dimicavit cum eis, quia inito consilio remiserunt eum principes Philisthinorum, dicentes : Periculo capitis nostri revertetur ad dominum suum Saul."},{"number":20,"verse":"Quando igitur reversus est in Siceleg, transfugerunt ad eum de Manasse, Ednas, et Jozabad, et Jedihel, et Michaël, et Ednas, et Jozabad, et Eliu, et Salathi, principes millium in Manasse."},{"number":21,"verse":"Hi præbuerunt auxilium David adversus latrunculos : omnes enim erant viri fortissimi, et facti sunt principes in exercitu."},{"number":22,"verse":"Sed et per singulos dies veniebant ad David ad auxiliandum ei, usque dum fieret grandis numerus, quasi exercitus Dei."},{"number":23,"verse":"Iste quoque est numerus principum exercitus qui venerunt ad David cum esset in Hebron, ut transferrent regnum Saul ad eum, juxta verbum Domini."},{"number":24,"verse":"Filii Juda portantes clypeum et hastam, sex millia octingenti expediti ad prælium."},{"number":25,"verse":"De filiis Simeon virorum fortissimorum ad pugnandum, septem millia centum."},{"number":26,"verse":"De filiis Levi, quatuor millia sexcenti."},{"number":27,"verse":"Jojoda quoque princeps de stirpe Aaron, et cum eo tria millia septingenti."},{"number":28,"verse":"Sadoc etiam puer egregiæ indolis, et domus patris ejus, principes viginti duo."},{"number":29,"verse":"De filiis autem Benjamin fratribus Saul, tria millia : magna enim pars eorum adhuc sequebatur domum Saul."},{"number":30,"verse":"Porro de filiis Ephraim viginti millia octingenti, fortissimi robore, viri nominati in cognationibus suis."},{"number":31,"verse":"Et ex dimidia tribu Manasse, decem et octo millia, singuli per nomina sua, venerunt ut constituerent regem David."},{"number":32,"verse":"De filiis quoque Issachar viri eruditi, qui noverant singula tempora ad præcipiendum quid facere deberet Israël, principes ducenti : omnis autem reliqua tribus eorum consilium sequebatur."},{"number":33,"verse":"Porro de Zabulon qui egrediebantur ad prælium, et stabant in acie instructi armis bellicis, quinquaginta millia venerunt in auxilium, non in corde duplici."},{"number":34,"verse":"Et de Nephthali, principes mille, et cum eis instructi clypeo et hasta, triginta et septem millia."},{"number":35,"verse":"De Dan etiam præparati ad prælium, viginti octo millia sexcenti."},{"number":36,"verse":"Et de Aser egredientes ad pugnam, et in acie provocantes, quadraginta millia."},{"number":37,"verse":"Trans Jordanem autem de filiis Ruben, et de Gad, et dimidia parte tribus Manasse, instructi armis bellicis, centum viginti millia."},{"number":38,"verse":"Omnes isti viri bellatores expediti ad pugnandum, corde perfecto venerunt in Hebron, ut constituerent regem David super universum Israël : sed et omnes reliqui ex Israël uno corde erant, ut rex fieret David."},{"number":39,"verse":"Fueruntque ibi apud David tribus diebus comedentes et bibentes : præparaverant enim eis fratres sui."},{"number":40,"verse":"Sed et qui juxta eos erant, usque ad Issachar, et Zabulon, et Nephthali, afferebant panes in asinis, et camelis, et mulis, et bobus ad vescendum : farinam, palathas, uvam passam, vinum, oleum, boves, arietes ad omnem copiam : gaudium quippe erat in Israël."}]}
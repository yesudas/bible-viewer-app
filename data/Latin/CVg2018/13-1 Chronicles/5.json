{"bibleAbbr":"CVg2018","bookName":"1 Chronicles","bookEnglishName":"1 Chronicles","chapterNumber":5,"verses":[{"number":1,"verse":"Filii quoque Ruben primogeniti Israël. (Ipse quippe fuit primogenitus ejus : sed cum violasset thorum patris sui, data sunt primogenita ejus filiis Joseph filii Israël, et non est ille reputatus in primogenitum."},{"number":2,"verse":"Porro Judas, qui erat fortissimus inter fratres suos, de stirpe ejus principes germinati sunt : primogenita autem reputata sunt Joseph.)"},{"number":3,"verse":"Filii ergo Ruben primogeniti Israël : Enoch, et Phallu, Esron, et Carmi."},{"number":4,"verse":"Filii Joël : Samia filius ejus, Gog filius ejus, Semei filius ejus,"},{"number":5,"verse":"Micha filius ejus, Reia filius ejus, Baal filius ejus,"},{"number":6,"verse":"Beera filius ejus, quem captivum duxit Thelgathphalnasar rex Assyriorum, et fuit princeps in tribu Ruben."},{"number":7,"verse":"Fratres autem ejus, et universa cognatio ejus, quando numerabantur per familias suas, habuerunt principes Jehiel, et Zachariam."},{"number":8,"verse":"Porro Bala filius Azaz filii Samma filii Joël, ipse habitavit in Aroër usque ad Nebo, et Beelmeon."},{"number":9,"verse":"Contra orientalem quoque plagam habitavit usque ad introitum eremi, et flumen Euphraten. Multum quippe jumentorum numerum possidebant in terra Galaad."},{"number":10,"verse":"In diebus autem Saul præliati sunt contra Agareos, et interfecerunt illos, habitaveruntque pro eis in tabernaculis eorum, in omni plaga quæ respicit ad orientem Galaad."},{"number":11,"verse":"Filii vero Gad e regione eorum habitaverunt in terra Basan usque Selcha :"},{"number":12,"verse":"Joël in capite, et Saphan secundus : Janai autem et Saphat in Basan."},{"number":13,"verse":"Fratres vero eorum secundum domos cognationum suarum, Michaël, et Mosollam, et Sebe, et Jorai, et Jachan, et Zie, et Heber, septem."},{"number":14,"verse":"Hi filii Abihail, filii Huri, filii Jara, filii Galaad, filii Michaël, filii Jesesi, filii Jeddo, filii Buz."},{"number":15,"verse":"Fratres quoque, filii Abdiel filii Guni, princeps domus in familiis suis."},{"number":16,"verse":"Et habitaverunt in Galaad, et in Basan, et in viculis ejus, et in cunctis suburbanis Saron, usque ad terminos."},{"number":17,"verse":"Omnes hi numerati sunt in diebus Joathan regis Juda, et in diebus Jeroboam regis Israël."},{"number":18,"verse":"Filii Ruben, et Gad, et dimidiæ tribus Manasse, viri bellatores, scuta portantes et gladios, et tendentes arcum, eruditique ad prælia, quadraginta quatuor millia et septingenti sexaginta, procedentes ad pugnam."},{"number":19,"verse":"Dimicaverunt contra Agareos : Ituræi vero, et Naphis, et Nodab"},{"number":20,"verse":"præbuerunt eis auxilium. Traditique sunt in manus eorum Agarei, et universi qui fuerant cum eis, quia Deum invocaverunt cum præliarentur : et exaudivit eos, eo quod credidissent in eum."},{"number":21,"verse":"Ceperuntque omnia quæ possederant, camelorum quinquaginta millia, et ovium ducenta quinquaginta millia, et asinos duo millia, et animas hominum centum millia."},{"number":22,"verse":"Vulnerati autem multi corruerunt : fuit enim bellum Domini. Habitaveruntque pro eis usque ad transmigrationem."},{"number":23,"verse":"Filii quoque dimidiæ tribus Manasse possederunt terram a finibus Basan usque Baal, Hermon, et Sanir, et montem Hermon : ingens quippe numerus erat."},{"number":24,"verse":"Et hi fuerunt principes domus cognationis eorum : Epher, et Jesi, et Eliel, et Ezriel, et Jeremia, et Odoia, et Jediel, viri fortissimi et potentes, et nominati duces in familiis suis."},{"number":25,"verse":"Reliquerunt autem Deum patrum suorum, et fornicati sunt post deos populorum terræ, quos abstulit Deus coram eis."},{"number":26,"verse":"Et suscitavit Deus Israël spiritum Phul regis Assyriorum, et spiritum Thelgathphalnasar regis Assur : et transtulit Ruben, et Gad, et dimidiam tribum Manasse, et adduxit eos in Lahela, et in Habor, et Ara, et fluvium Gozan, usque ad diem hanc."}]}
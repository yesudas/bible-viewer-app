{"bibleAbbr":"CVg2018","bookName":"1 Chronicles","bookEnglishName":"1 Chronicles","chapterNumber":14,"verses":[{"number":1,"verse":"Misit quoque Hiram rex Tyri nuntios ad David, et ligna cedrina, et artifices parietum, lignorumque, ut ædificarent ei domum."},{"number":2,"verse":"Cognovitque David quod confirmasset eum Dominus in regem super Israël, et sublevatum esset regnum suum super populum ejus Israël."},{"number":3,"verse":"Accepit quoque David alias uxores in Jerusalem, genuitque filios et filias."},{"number":4,"verse":"Et hæc nomina eorum, qui nati sunt ei in Jerusalem : Samua, et Sobab, Nathan, et Salomon,"},{"number":5,"verse":"Jebahar, et Elisua, et Eliphalet,"},{"number":6,"verse":"Noga quoque, et Napheg, et Japhia,"},{"number":7,"verse":"Elisama, et Baaliada, et Eliphalet."},{"number":8,"verse":"Audientes autem Philisthiim eo quod unctus esset David regem super universum Israël, ascenderunt omnes ut quærerent eum : quod cum audisset David, egressus est obviam eis."},{"number":9,"verse":"Porro Philisthiim venientes, diffusi sunt in valle Raphaim."},{"number":10,"verse":"Consuluitque David Dominum, dicens : Si ascendam ad Philisthæos, et si trades eos in manu mea ? Et dixit ei Dominus : Ascende, et tradam eos in manu tua."},{"number":11,"verse":"Cumque illi ascendissent in Baalpharasim, percussit eos ibi David, et dixit : Divisit Deus inimicos meos per manum meam, sicut dividuntur aquæ : et idcirco vocatum est nomen illius loci Baalpharasim."},{"number":12,"verse":"Dereliqueruntque ibi deos suos, quos David jussit exuri."},{"number":13,"verse":"Alia etiam vice Philisthiim irruerunt, et diffusi sunt in valle."},{"number":14,"verse":"Consuluitque rursum David Deum, et dixit ei Deus : Non ascendas post eos : recede ab eis, et venies contra illos ex adverso pyrorum."},{"number":15,"verse":"Cumque audieris sonitum gradientis in cacumine pyrorum, tunc egredieris ad bellum : egressus est enim Deus ante te, ut percutiat castra Philisthiim."},{"number":16,"verse":"Fecit ergo David sicut præceperat ei Deus, et percussit castra Philisthinorum, de Gabaon usque Gazera."},{"number":17,"verse":"Divulgatumque est nomen David in universis regionibus, et Dominus dedit pavorem ejus super omnes gentes."}]}
{"bibleAbbr":"bnOV2016","bookName":"বংশাবলির প্রথম খণ্ড।","bookEnglishName":"1 Chronicles","chapterNumber":7,"verses":[{"number":1,"verse":"( ইষাখর, বিন্যামীন প্রভৃতি ছয় গোষ্ঠীর বংশাবলি।) ইষাখরের সন্তান—তোলয় ও পূয়, যাশূব ও শিম্রোণ, এই চারি জন।"},{"number":2,"verse":"তোলয়ের সন্তান উষি, রফায়, যিরীয়েল, যহময়, যিব্সম ও শমূয়েল, ইহারা তোলয়ের [বংশজাত], আপন আপন পিতৃকুলের পতি ও আপন আপন সমকালীন লোকদের মধ্যে বলবান বীর ছিল; দায়ূদের সময়ে তাহারা সংখ্যায় বাইশ সহস্র ছয় শত জন ছিল।"},{"number":3,"verse":"উষির সন্তান যিষ্রাহিয়; আর যিষ্রাহিয়ের সন্তান—মীখায়েল, ওবদিয়, যোয়েল ও যিশিয়, পাঁচ জন; ইহাঁরা সকলে প্রধান লোক ছিলেন।"},{"number":4,"verse":"ইহাঁদের সমকালে স্ব স্ব পিতৃকুলানুসারে ইহাঁদের সহিত যুদ্ধার্থ কতকগুলি সৈন্যদল ছিল, তাহাদের জনসংখ্যা ছত্রিশ সহস্র; কারণ তাহাদের অনেক স্ত্রী ও সন্তান ছিল।"},{"number":5,"verse":"আর ইষাখরের সমস্ত গোষ্ঠীর মধ্যে তাহাদের ভ্রাতৃগণ বলবান বীর ছিল, সর্ব্বশুদ্ধ বংশাবলিক্রমে গণিত তাহাদের লোক সাতাশী সহস্র ছিল।"},{"number":6,"verse":"বিন্যামীনের [সন্তান]—বেলা, বেখর ও যিদীয়েল, তিন জন।"},{"number":7,"verse":"বেলার সন্তান ইষ্বোণ, উষি, উষীয়েল, যিরেমোৎ ও ঈরী, পাঁচ জন; ইহারা পিতৃকুলের পতি ও বলবান বীর ছিল, এবং বংশাবলিক্রমে লিখিত তাহাদের সংখ্যা বাইশ সহস্র চৌত্রিশ জন।"},{"number":8,"verse":"আর বেখরের সন্তান সমীরাঃ, যোয়াশ, ইলীয়েষর, ইলিয়োঐনয়, অম্রি, যিরেমোৎ, অবিয়, অনাথোৎ ও আলেমৎ; ইহারা সকলেই বেখরের সন্তান।"},{"number":9,"verse":"বংশাবলিক্রমে লিখিত তাহাদের পিতৃকুলপতিগণ বিংশতি সহস্র দুই শত বলবান বীর ছিল।"},{"number":10,"verse":"আর যিদীয়েলের সন্তান বিল্হন; বিল্হনের সন্তান—যিয়ূশ, বিন্যামীন, এহূদ, কনানা, সেথন, তর্শীশ ও অহীশহর।"},{"number":11,"verse":"ইহারা সকলেই যিদীয়েলের সন্তান, আপন আপন পিতৃকুলের পতি অনুসারে বলবান বীর ছিল, সৈন্য দলে যুদ্ধে গমনযোগ্য সপ্তদশ সহস্র দুই শত লোক।"},{"number":12,"verse":"আর ঈরের সন্তান শুপ্পীম ও হুপ্পীম, অহেরের সন্তান হূশীম।"},{"number":13,"verse":"নপ্তালির সন্তান—যহসিয়েল, গূনি, যেৎসর ও শল্লূম, ইহারা বিল্হার সন্তান।"},{"number":14,"verse":"মনঃশির সন্তান—অস্রীয়েল; [তাঁহার স্ত্রী] ইহাকে প্রসব করিলেন। তাঁহার অরামীয়া উপপত্নী গিলিয়দের পিতা মাখীরকে প্রসব করিল;"},{"number":15,"verse":"আর মাখীর হুপ্পীম ও শুপ্পীমের সম্বন্ধীয়া এক স্ত্রীকে বিবাহ করিল। আর তাহার ভগিনীর নাম মাখা। দ্বিতীয়ের নাম সলফাদ, সেই সলফাদের কয়েকটী কন্যা ছিল।"},{"number":16,"verse":"মাখীরের স্ত্রী মাখা পুত্র প্রসব করিয়া তাহার নাম পেরশ রাখিল, ও তাহার ভ্রাতার নাম শেরশ, এবং ইহার পুত্রদের নাম ঊলম ও রেকম।"},{"number":17,"verse":"আর ঊলমের সন্তান বদান। এই সকল মনঃশির পৌত্র মাখীরের পুত্র গিলিয়দের সন্তান।"},{"number":18,"verse":"তাহার ভগিনী হম্মোলেকতের পুত্র ঈশ্হোদ, অবীয়েষর ও মহলা।"},{"number":19,"verse":"আর শমীদার সন্তান অহিয়ন, শেখম, লিক্হি ও অনীয়াম।"},{"number":20,"verse":"আর ইফ্রয়িমের সন্তান—শূথেলহ, তাহার পুত্র বেরদ, তাহার পুত্র তহৎ,"},{"number":21,"verse":"তাহার পুত্র ইলিয়াদা, তাহার পুত্র তহৎ, তাহার পুত্র সাবদ, তাহার পুত্র শূথেলহ; আর এৎসর ও ইলিয়াদ; দেশজাত গাতের লোকেরা তাহাদিগকে বধ করিল, কেননা তাহারা উহাদের পশু হরণার্থে নামিয়া আসিয়াছিল।"},{"number":22,"verse":"তখন তাহাদের পিতা ইফ্রয়িম অনেক দিন পর্য্যন্ত শোক করিলেন, এবং তাহার ভ্রাতৃগণ তাঁহাকে সান্ত্বনা করিতে আসিলেন।"},{"number":23,"verse":"পরে তিনি আপন স্ত্রীর কাছে গমন করিলেন; তাহাতে তাঁহার স্ত্রী গর্ভবতী হইয়া পুত্র প্রসব করিলে তিনি তাহার নাম বরীয় [অমঙ্গল] রাখিলেন, কেননা তখন তাঁহার বাটীতে অমঙ্গল ঘটিয়াছিল।"},{"number":24,"verse":"আর তাঁহার কন্যা শীরা উচ্চতর ও নিম্নতর বৈৎ-হোরোণ ও উষেণ-শীরা পত্তন করাইলেন।"},{"number":25,"verse":"[বরীয়ের] পুত্র রেফহ ও রেশফ, ইহার পুত্র তেলহ, তাহার পুত্র তহন, তাহার পুত্র লাদন,"},{"number":26,"verse":"তাহার পুত্র অম্মীহূদ, তাহার পুত্র ইলীশামা;"},{"number":27,"verse":"তাহার পুত্র নূন, তাহার পুত্র যিহোশূয়।"},{"number":28,"verse":"ইহাদের অধিকার ও নিবাসস্থান বৈথেল ও তাহার উপনগর সকল, এবং পূর্ব্বদিকে নারণ ও পশ্চিমদিকে গেষর ও তাহার উপনগর সকল; আর শিখিম ও তাহার উপনগর সকল, ঘসা ও তাহার উপনগর সকল পর্য্যন্ত।"},{"number":29,"verse":"আর মনঃশি-সন্তানগণের সীমার পাশ্বর্স্থ বৈৎশান ও তাহার উপনগর সকল, তানক ও তাহার উপনগর সকল, মগিদ্দো ও তাহার উপনগর সকল, দোর ও তাহার উপনগর সকল। এই সকল স্থানে ইস্রায়েলের পুত্র যোষেফের সন্তানগণ বাস করিত।"},{"number":30,"verse":"আশেরের সন্তান—যিম্ন, যিশ্বাঃ, যিশ্বী ও বরীয় এবং তাহাদের ভগিনী সেরহ।"},{"number":31,"verse":"বরীয়ের সন্তান হেবর, ও বির্ষোতের পিতা মল্কীয়েল।"},{"number":32,"verse":"হেবরের সন্তান যফ্লেট, শোমের ও হোথম এবং ইহাদের ভগিনী শূয়া।"},{"number":33,"verse":"যফ্লেটের সন্তান পাসক, বিম্হল ও অশ্বৎ, এই সকল যফ্লেটের সন্তান।"},{"number":34,"verse":"আর শেমরের সন্তান অহি, রোগহ, যিহুব্ব ও অরাম।"},{"number":35,"verse":"তাহার ভ্রাতা হেলমের সন্তান শোফহ, যিম্ন, শেলশ ও আমল।"},{"number":36,"verse":"সোফহের সন্তান সূহ, হর্ণেফর, শূয়াল, বেরী ও যিম্র;"},{"number":37,"verse":"বেৎসর, হোদ, শম্ম, শিল্শ, যিত্রণ ও বেরা।"},{"number":38,"verse":"আর যেথরের সন্তান যিফুন্নি, পিস্প ও অরা।"},{"number":39,"verse":"আর উল্লের সন্তান আরহ, হন্নীয়েল ও রিৎসিয়।"},{"number":40,"verse":"এই সকলে আশেরের সন্তান, আপন আপন পিতৃকুলের পতি, মনোনীত ও বলবান বীর, অধ্যক্ষদের মধ্যে প্রধান লোক ছিল। যুদ্ধে গমনকারীদের মধ্যে বংশাবলিক্রমে লিখিত ইহাদের জনসংখ্যা ছাব্বিশ সহস্র ছিল।"}]}
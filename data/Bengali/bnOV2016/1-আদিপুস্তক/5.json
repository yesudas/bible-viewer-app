{"bibleAbbr":"bnOV2016","bookName":"আদিপুস্তক","bookEnglishName":"Genesis","chapterNumber":5,"verses":[{"number":1,"verse":"( আদম-বংশের বিবরণ।) আদমের বংশাবলি-পত্র এই। যে দিন ঈশ্বর মনুষ্যের সৃষ্টি করিলেন, সেই দিনে ঈশ্বরের সাদৃশ্যেই তাঁহাকে নির্ম্মাণ করিলেন;"},{"number":2,"verse":"পুরুষ ও স্ত্রী করিয়া তাঁহাদিগের সৃষ্টি করিলেন; এবং সেই সৃষ্টিদিনে তাঁহাদিগকে আশীর্ব্বাদ করিয়া আদম, এই নাম দিলেন।"},{"number":3,"verse":"পরে আদম এক শত ত্রিশ বৎসর বয়সে আপনার সাদৃশ্যে ও প্রতিমূর্ত্তিতে পুত্রের জন্ম দিয়া তাহার নাম শেথ রাখিলেন।"},{"number":4,"verse":"শেথের জন্ম দিলে পর আদম আট শত বৎসর জীবৎ থাকিয়া আরও পুত্রকন্যার জন্ম দিলেন।"},{"number":5,"verse":"সর্ব্বশুদ্ধ আদমের নয় শত ত্রিশ বৎসর বয়স হইলে তাঁহার মৃত্যু হইল।"},{"number":6,"verse":"শেথ এক শত পাঁচ বৎসর বয়সে ইনোশের জন্ম দিলেন।"},{"number":7,"verse":"ইনোশের জন্ম দিলে পর শেথ আট শত সাত বৎসর জীবৎ থাকিয়া অারও পুত্রকন্যার জন্ম দিলেন।"},{"number":8,"verse":"সর্ব্বশুদ্ধ শেথের নয় শত বারো বৎসর বয়স হইলে তাঁহার মৃত্যু হইল।"},{"number":9,"verse":"ইনোশ নব্বই বৎসর বয়সে কৈননের জন্ম দিলেন।"},{"number":10,"verse":"কৈননের জন্ম দিলে পর ইনোশ আট শত পনের বৎসর জীবৎ থাকিয়া আরও পুত্রকন্যার জন্ম দিলেন।"},{"number":11,"verse":"সর্ব্বশুদ্ধ ইনোশের নয় শত পাঁচ বৎসর বয়স হইলে তাঁহার মৃত্যু হইল।"},{"number":12,"verse":"কৈনন সত্তর বৎসর বয়সে মহললেলের জন্ম দিলেন।"},{"number":13,"verse":"মহললেলের জন্ম দিলে পর কৈনন আট শত চল্লিশ বৎসর জীবৎ থাকিয়া আরও পুত্রকন্যার জন্ম দিলেন।"},{"number":14,"verse":"সর্ব্বশুদ্ধ কৈননের নয় শত দশ বৎসর বয়স হইলে তাঁহার মৃত্যু হইল।"},{"number":15,"verse":"মহললেল পঁয়ষট্টি বৎসর বয়সে যেরদের জন্ম দিলেন।"},{"number":16,"verse":"যেরদের জন্ম দিলে পর মহললেল আট শত ত্রিশ বৎসর জীবৎ থাকিয়া আরও পুত্রকন্যার জন্ম দিলেন।"},{"number":17,"verse":"সর্ব্বশুদ্ধ মহললেলের আট শত পঁচানব্বই বৎসর বয়স হইলে তাঁহার মৃত্যু হইল।"},{"number":18,"verse":"যেরদ এক শত বাষট্টি বৎসর বয়সে হনোকের জন্ম দিলেন।"},{"number":19,"verse":"হনোকের জন্ম দিলে পর যেরদ আট শত বৎসর জীবৎ থাকিয়া আরও পুত্রকন্যার জন্ম দিলেন।"},{"number":20,"verse":"সর্ব্বশুদ্ধ যেরদের নয় শত বাষট্টি বৎসর বয়স হইলে তাঁহার মৃত্যু হইল।"},{"number":21,"verse":"হনোক পঁয়ষট্টি বৎসর বয়সে মথূশেলহের জন্ম দিলেন।"},{"number":22,"verse":"মথূশেলহের জন্ম দিলে পর হনোক তিন শত বৎসর ঈশ্বরের সহিত গমনাগমন করিলেন, এবং আরও পুত্রকন্যার জন্ম দিলেন।"},{"number":23,"verse":"সর্ব্বশুদ্ধ হনোক তিন শত পঁয়ষট্টি বৎসর রহিলেন।"},{"number":24,"verse":"হনোক ঈশ্বরের সহিত গমনাগমন করিতেন। পরে তিনি আর রহিলেন না, কেননা ঈশ্বর তাঁহাকে গ্রহণ করিলেন।"},{"number":25,"verse":"মথূশেলহ এক শত সাতাশী বৎসর বয়সে লেমকের জন্ম দিলেন।"},{"number":26,"verse":"লেমকের জন্ম দিলে পর মথূশেলহ সাত শত বিরাশী বৎসর জীবৎ থাকিয়া আরও পুত্রকন্যার জন্ম দিলেন।"},{"number":27,"verse":"সর্ব্বশুদ্ধ মথূশেলহের নয় শত ঊনসত্তর বৎসর বয়স হইলে তাঁহার মৃত্যু হইল।"},{"number":28,"verse":"লেমক এক শত বিরাশী বৎসর বয়সে পুত্রের জন্ম দিয়া তাহার নাম নোহ [বিশ্রাম] রাখিলেন;"},{"number":29,"verse":"কেননা তিনি কহিলেন, সদাপ্রভু কর্ত্তৃক অভিশপ্ত ভূমি হইতে আমাদের যে শ্রম ও হস্তের ক্লেশ হয়, তদ্বিষয়ে এ আমাদিগকে সাত্ত্বনা করিবে।"},{"number":30,"verse":"নোহের জন্ম দিলে পর লেমক পাঁচ শত পঁচানব্বই বৎসর জীবৎ থাকিয়া আরও পুত্রকন্যার জন্ম দিলেন।"},{"number":31,"verse":"সর্ব্বশুদ্ধ লেমকের সাত শত সাতাত্তর বৎসর বয়স হইলে তাঁহার মৃত্যু হইল।"},{"number":32,"verse":"পরে নোহ পাঁচ শত বৎসর বয়সে শেম, হাম ও যেফতের জন্ম দিলেন।"}]}
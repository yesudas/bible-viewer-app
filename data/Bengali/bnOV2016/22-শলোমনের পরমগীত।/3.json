{"bibleAbbr":"bnOV2016","bookName":"শলোমনের পরমগীত।","bookEnglishName":"Song of Songs","chapterNumber":3,"verses":[{"number":1,"verse":"রাত্রিকালে আমি আমার শয্যায় আমার প্রাণ-প্রিয়তমের অন্বেষণ করিতেছিলাম, অন্বেষণ করিতেছিলাম, কিন্তু তাঁহাকে পাইলাম না।"},{"number":2,"verse":"[বলিলাম], আমি এখন উঠিয়া নগরে ভ্রমণ করিব, গলিতে গলিতে ও চকে চকে ভ্রমণ করিব, আমার প্রাণ-প্রিয়তমের অন্বেষণ করিব; অন্বেষণ করিয়াছিলাম, কিন্তু তাঁহাকে পাইলাম না।"},{"number":3,"verse":"নগরে ভ্রমণকারী প্রহরীরা আমাকে দেখিতে পাইল, [আমি বলিলাম], তোমরা কি আমার প্রাণ-প্রিয়তমকে দেখিয়াছ?"},{"number":4,"verse":"আমি তাহাদের নিকট হইতে একটু অগ্রসর হইলাম, অমনি আমার প্রাণ প্রিয়তমকে পাইলাম, আমি তাঁহাকে ধরিলাম, ছাড়িলাম না, যাবৎ আপন মাতার গৃহে না আনিলাম, আমার জননীর অন্তঃপুরে না আনিলাম।"},{"number":5,"verse":"অয়ি যিরূশালেমের কন্যাগণ। আমি তোমাদিগকে দিব্য দিয়া বলিতেছি, মৃগী ও মাঠের হরিণীদিগের দিব্য দিয়া বলিতেছি, তোমরা প্রেমকে জাগাইও না, উত্তেজনা করিও না, যে পর্য্যন্ত তাহার বাসনা না হয়।"},{"number":6,"verse":"গন্ধরস ও কুন্দুরুতে সুবাসিত হইয়া, বণিকের সর্ব্বপ্রকার দ্রব্যে সুবাসিত হইয়া, ধূমস্তম্ভের ন্যায় প্রান্তর হইতে আসিতেছেন, উনি কে?"},{"number":7,"verse":"দেখ, উহা শলোমনের শিবিকা, উহার চারিদিকে যষ্টি জন বীর আছেন, উহারা ইস্রায়েলের বীরগণের মধ্যবর্ত্তী।"},{"number":8,"verse":"উহারা সকলে খড়্গধারী ও রণকুশল; উহাদের প্রত্যেকের কটিদেশে স্ব স্ব খড়্গ বাঁধা আছে, রাত্রিকালীন বিভীষিকা প্রযুক্ত।"},{"number":9,"verse":"শলোমন রাজা আপনার জন্য এক চতুর্দ্দোল নির্ম্মাণ করিলেন, লিবানোনের কাষ্ঠ দিয়া করিলেন।"},{"number":10,"verse":"তিনি রৌপ্য দিয়া তাহার স্তম্ভ নির্ম্মাণ করিলেন, সুবর্ণের তলদেশ ও বেগুনে রঙ্গের আসন করিলেন, এবং যিরূশালেমের কন্যাগণ কর্ত্তৃক প্রেম দিয়া তাহার মধ্যভাগ খচিত হইল।"},{"number":11,"verse":"অয়ি সিয়োন কন্যাগণ। তোমরা বাহিরে গিয়া শলোমন রাজাকে নিরীক্ষণ কর; তিনি সেই মুকুটে ভূষিত, যাহা তাঁহার মাতা তাঁহার মাথায় দিয়াছিলেন, তাঁহার বিবাহের দিনে, তাঁহার চিত্তের আনন্দের দিনে।"}]}
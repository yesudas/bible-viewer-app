{"bibleAbbr":"bnOV2016","bookName":"গণনাপুস্তক।","bookEnglishName":"Numbers","chapterNumber":33,"verses":[{"number":1,"verse":"( ইস্রায়েলীয়দের উত্তরণ-স্থানাবলির নাম।) ইস্রায়েল-সন্তানগণ মোশির ও হারোণের অধীনে আপন আপন সৈন্য শ্রেণী ক্রমে মিসর দেশ হইতে বাহির হইয়া আসিল, তাহাদের উত্তরণ-স্থান সকলের বিবরণ এই।"},{"number":2,"verse":"মোশি সদাপ্রভুর আজ্ঞায় তাহাদের যাত্রানুসারে সেই উত্তরণ-স্থানগুলির বিবরণ লিখিলেন। তাহাদের যাত্রানুসারে উত্তরণ-স্থান সকলের বিবরণ এই।"},{"number":3,"verse":"প্রথম মাসে, প্রথম মাসের পঞ্চদশ দিবসে তাহারা রামিষেষ হইতে প্রস্থান করিল; নিস্তার পর্ব্বের পরদিন ইস্রায়েল-সন্তানগণ মিস্রীয় সকল লোকের সাক্ষাতে ঊর্দ্ধহস্তে বাহির হইল।"},{"number":4,"verse":"সেই সময়ে মিস্রীয়েরা, তাহাদের মধ্যে যাহাদিগকে সদাপ্রভু আঘাত করিয়াছিলেন, সেই সমুদয় প্রথমজাতকে কবর দিতেছিল; আর সদাপ্রভু তাহাদের দেবগণকেও দণ্ড দিয়াছিলেন।"},{"number":5,"verse":"রামিষেষ হইতে যাত্রা করিয়া ইস্রায়েল-সন্তানগণ সুক্কোতে শিবির স্থাপন করিল।"},{"number":6,"verse":"সুক্কোৎ হইতে যাত্রা করিয়া প্রান্তরের সীমাস্থিত এথমে শিবির স্থাপন করিল।"},{"number":7,"verse":"এথম হইতে যাত্রা করিয়া বাল-সফোনের সম্মুখস্থ পী-হহীরোতে ফিরিয়া মিগ্দোলের সম্মুখে শিবির স্থাপন করিল।"},{"number":8,"verse":"হহীরোতের সম্মুখ হইতে যাত্রা করিয়া সমুদ্রের মধ্য দিয়া প্রান্তরে প্রবেশ করিল, এবং এথম প্রান্তরে তিন দিবসের পথ গিয়া মারাতে শিবির স্থাপন করিল।"},{"number":9,"verse":"মারা হইতে যাত্রা করিয়া এলীমে উপস্থিত হইল; এলীমে জলের বারোটী উনুই ও সত্তরটী খর্জ্জুর বৃক্ষ ছিল; তাহারা সে স্থানে শিবির স্থাপন করিল।"},{"number":10,"verse":"এলীম হইতে যাত্রা করিয়া সূফসাগরের সমীপে শিবির স্থাপন করিল।"},{"number":11,"verse":"সূফসাগর হইতে যাত্রা করিয়া সীন প্রান্তরে শিবির স্থাপন করিল।"},{"number":12,"verse":"সীন প্রান্তর হইতে যাত্রা করিয়া দপ্কাতে শিবির স্থাপন করিল।"},{"number":13,"verse":"দপ্কা হইতে যাত্রা করিয়া আলূশে শিবির স্থাপন করিল।"},{"number":14,"verse":"আলূশ হইতে যাত্রা করিয়া রফীদীমে শিবির স্থাপন করিল; সে স্থানে লোকদের পানার্থে জল ছিল না।"},{"number":15,"verse":"তাহারা রফীদীম হইতে যাত্রা করিয়া সীনয় প্রান্তরে শিবির স্থাপন করিল।"},{"number":16,"verse":"সীনয় প্রান্তর হইতে যাত্রা করিয়া কিব্রোৎ-হত্তাবাতে শিবির স্থাপন করিল।"},{"number":17,"verse":"কিব্রোৎ-হত্তাবা হইতে যাত্রা করিয়া হৎসেরোতে শিবির স্থাপন করিল।"},{"number":18,"verse":"হৎসেরোৎ হইতে যাত্রা করিয়া রিৎমাতে শিবির স্থাপন করিল।"},{"number":19,"verse":"রিৎমা হইতে যাত্রা করিয়া রিম্মোণ-পেরসে শিবির স্থাপন করিল।"},{"number":20,"verse":"রিম্মোণ-পেরস হইতে যাত্রা করিয়া লিব্নাতে শিবির স্থাপন করিল।"},{"number":21,"verse":"লিব্না হইতে যাত্রা করিয়া রিস্সাতে শিবির স্থাপন করিল।"},{"number":22,"verse":"রিস্সা হইতে যাত্রা করিয়া কহেলাথায় শিবির স্থাপন করিল।"},{"number":23,"verse":"কহেলাথা হইতে যাত্রা করিয়া শেফর পর্ব্বতে শিবির স্থাপন করিল।"},{"number":24,"verse":"শেফর পর্ব্বত হইতে যাত্রা করিয়া হরাদাতে শিবির স্থাপন করিল।"},{"number":25,"verse":"হরাদা হইতে যাত্রা করিয়া মখেলোতে শিবির স্থাপন করিল।"},{"number":26,"verse":"মখেলোৎ হইতে যাত্রা করিয়া তহতে শিবির স্থাপন করিল।"},{"number":27,"verse":"তহৎ হইতে যাত্রা করিয়া তেরহে শিবির স্থাপন করিল।"},{"number":28,"verse":"তেরহ হইতে যাত্রা করিয়া মিৎকাতে শিবির স্থাপন করিল।"},{"number":29,"verse":"মিৎকা হইতে যাত্রা করিয়া হশ্মোনাতে শিবির স্থাপন করিল।"},{"number":30,"verse":"হশ্মোনা হইতে যাত্রা করিয়া মোষেরোতে শিবির স্থাপন করিল।"},{"number":31,"verse":"মোষেরোৎ হইতে যাত্রা করিয়া বনেয়াকনে শিবির স্থাপন করিল।"},{"number":32,"verse":"বনেয়াকন হইতে যাত্রা করিয়া হোর্-হগিদ্গদে শিবির স্থাপন করিল।"},{"number":33,"verse":"হোর্-হগিদ্গদ হইতে যাত্রা করিয়া যট্বাথানে শিবির স্থাপন করিল।"},{"number":34,"verse":"যট্বাথা হইতে যাত্রা করিয়া অব্রোণাতে শিবির স্থাপন করিল।"},{"number":35,"verse":"অব্রোণা হইতে যাত্রা করিয়া ইৎসিয়োন-গেবরে শিবির স্থাপন করিল।"},{"number":36,"verse":"ইৎসিয়োন-গেবর হইতে যাত্রা করিয়া সিন প্রান্তরে অর্থাৎ কাদেশে শিবির স্থাপন করিল।"},{"number":37,"verse":"কাদেশ হইতে যাত্রা করিয়া ইদোম দেশের প্রান্তস্থিত হোর পর্ব্বতে শিবির স্থাপন করিল।"},{"number":38,"verse":"আর হারোণ যাজক সদাপ্রভুর আজ্ঞানুসারে হোর পর্ব্বতে উঠিয়া মিসর হইতে ইস্রায়েল-সন্তানগণের বাহির হইবার চল্লিশ বৎসরের পঞ্চম মাসে, সেই মাসের প্রথম দিনে সে স্থানে মরিলেন।"},{"number":39,"verse":"হোর পর্ব্বতে হারোণের মৃত্যুকালে তাঁহার এক শত তেইশ বৎসর বয়স হইয়াছিল।"},{"number":40,"verse":"আর কনান দেশের দক্ষিণ অঞ্চলনিবাসী কনানীয় অরাদের রাজা ইস্রায়েল-সন্তানগণের আগমন সংবাদ শুনিলেন।"},{"number":41,"verse":"পরে তাহারা হোর পর্ব্বত হইতে যাত্রা করিয়া সল্মোনাতে শিবির স্থাপন করিল।"},{"number":42,"verse":"সল্মোনা হইতে যাত্রা করিয়া পূনোনে শিবির স্থাপন করিল।"},{"number":43,"verse":"পূনোন হইতে যাত্রা করিয়া ওবোতে শিবির স্থাপন করিল।"},{"number":44,"verse":"ওবোৎ হইতে যাত্রা করিয়া মোয়াবের প্রান্তস্থিত ইয়ী-অবারীমে শিবির স্থাপন করিল।"},{"number":45,"verse":"ইয়ীম হইতে যাত্রা করিয়া দীবোন-গাদে শিবির স্থাপন করিল।"},{"number":46,"verse":"দীবোন-গাদ হইতে যাত্রা করিয়া অল্মোন-দিব্লাথয়িমে শিবির স্থাপন করিল।"},{"number":47,"verse":"অল্মোন-দিব্লাথয়িম হইতে যাত্রা করিয়া নবোর সম্মুখস্থিত পর্ব্বতময় অবারীম অঞ্চলে শিবির স্থাপন করিল।"},{"number":48,"verse":"পর্ব্বতময় অবারীম অঞ্চল হইতে যাত্রা করিয়া যিরীহোর নিকটবর্ত্তী যর্দ্দনসমীপস্থ মোয়াবের তলভূমিতে শিবির স্থাপন করিল;"},{"number":49,"verse":"আর তথায় যর্দ্দনের নিকটে বৈৎ-যিশীমোৎ অবধি আবেল-শিটীম পর্য্যন্ত মোয়াবের তলভূমিতে শিবির স্থাপন করিয়া রহিল।"},{"number":50,"verse":"তখন যিরীহোর নিকটবর্ত্তী যর্দ্দনসমীপস্থ মোয়াবের তলভূমিতে সদাপ্রভু মোশিকে কহিলেন,"},{"number":51,"verse":"তুমি ইস্রায়েল-সন্তানগণকে কহ, তাহাদিগকে বল, তোমরা যখন যর্দ্দন পার হইয়া কনান দেশে উপস্থিত হইবে,"},{"number":52,"verse":"তখন তোমাদের সম্মুখ হইতে সেই দেশনিবাসী সকলকে অধিকারচ্যুত করিবে, এবং তাহাদের সমস্ত প্রতিমা ভগ্ন করিবে, সমস্ত ছাঁচে ঢালা বিগ্রহ বিনষ্ট করিবে, ও সমস্ত উচ্চস্থলী উচ্ছিন্ন করিবে।"},{"number":53,"verse":"তোমরা সেই দেশ অধিকার করিয়া তাহার মধ্যে বাস করিবে; কেননা আমি অধিকারার্থে সেই দেশ তোমাদিগকে দিয়াছি।"},{"number":54,"verse":"আর তোমরা গুলিবাঁট দ্বারা আপন আপন গোষ্ঠী অনুসারে দেশাধিকার বিভাগ করিয়া লইবে; অধিক লোককে অধিক অংশ, ও অল্প লোককে অল্প অংশ দিবে; যাহার অংশ যে স্থানে পড়ে, তাহার অংশ সেই স্থানে হইবে; তোমরা আপন আপন পিতৃবংশানুসারে অধিকার পাইবে।"},{"number":55,"verse":"কিন্তু যদি তোমরা আপনাদের সম্মুখ হইতে সেই দেশনিবাসীদিগকে অধিকারচ্যুত না কর, তবে যাহাদিগকে অবশিষ্ট রাখিবে তাহারা তোমাদের চক্ষে কন্টক ও তোমাদের কক্ষে অঙ্কুশস্বরূপ হইবে, এবং তোমাদের সেই নিবাসদেশে তোমাদিগকে ক্লেশ দিবে।"},{"number":56,"verse":"আর আমি তাহাদের প্রতি যাহা করিতে মনস্থ করিয়াছিলাম, তাহা তোমাদের প্রতি করিব।"}]}
{"bibleAbbr":"bnOV2016","bookName":"গীতসংহিতা","bookEnglishName":"Psalms","chapterNumber":108,"verses":[{"number":1,"verse":"( গীত। দায়ূদের সঙ্গীত।) হে ঈশ্বর, আমার চিত্ত সুস্থির; আমি গান করিব, আমার গৌরব সহ স্তব করিব।"},{"number":2,"verse":"জাগ্রৎ হও, নেবল ও বীণা; আমি ঊষাকে জাগাইব।"},{"number":3,"verse":"সদাপ্রভু, আমি জাতিগণের মধ্যে তোমার স্তব করিব, আমি লোকবৃন্দের মধ্যে তোমার প্রশংসা গাহিব।"},{"number":4,"verse":"কেননা তোমার দয়া আকাশমণ্ডল অপেক্ষা মহৎ, তোমার সত্য মেঘ পর্য্যন্ত ব্যাপ্ত।"},{"number":5,"verse":"হে ঈশ্বর, আকাশমণ্ডলের উপরে উন্নত হও; সমস্ত পৃথিবীর উপরে তোমার গৌরব উন্নত হউক।"},{"number":6,"verse":"তোমার প্রিয়েরা যেন উদ্ধার পায়, তজ্জন্য তুমি দক্ষিণ হস্ত দ্বারা পরিত্রাণ কর, আমাদিগকে উত্তর দেও।"},{"number":7,"verse":"ঈশ্বর আপন পবিত্রতায় কথা কহিয়াছেন। আমি উল্লাস করিব; আমি শিখিম বিভাগ করিব, ও সুক্কোতের তলভূমি মাপিব।"},{"number":8,"verse":"গিলিয়দ আমার, মনঃশিও আমার; আর ইফ্রয়িম আমার শিরস্ত্রাণ; যিহূদা আমার বিচারদণ্ড;"},{"number":9,"verse":"মোয়াব আমার প্রক্ষালনপাত্র; আমি ইদোমের উপরে নিজ পাদুকা নিক্ষেপ করিব; পলেষ্টিয়ার উপরে জয়ধ্বনি করিব।"},{"number":10,"verse":"কে আমাকে ঐ দৃঢ় নগরে লইয়া যাইবে? কে ইদোম পর্য্যন্ত আমাকে পথ দেখাইয়া দিবে?"},{"number":11,"verse":"হে ঈশ্বর, তুমি কি আমাদিগকে ত্যাগ কর নাই? হে ঈশ্বর, তুমি আমাদের বাহিনিগণ সহ গমন কর না।"},{"number":12,"verse":"বিপক্ষের প্রতিকূলে আমাদের সাহায্য কর; কেননা মনুষ্যের সাহায্য অলীক।"},{"number":13,"verse":"ঈশ্বরের দ্বারা আমরা বীরের কর্ম্ম করিব; তিনিই আমাদের বিপক্ষদিগকে মর্দ্দন করিবেন।"}]}
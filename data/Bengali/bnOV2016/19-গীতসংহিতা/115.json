{"bibleAbbr":"bnOV2016","bookName":"গীতসংহিতা","bookEnglishName":"Psalms","chapterNumber":115,"verses":[{"number":1,"verse":"হে সদাপ্রভু, আমাদিগকে নয়, আমাদিগকে নয়, কিন্তু তোমারই নাম গৌরবান্বিত কর, তোমার দয়ার অনুরোধে, তোমার সত্যের অনুরোধে।"},{"number":2,"verse":"জাতিগণ কেন বলিবে, ‘কোথায় উহাদের ঈশ্বর?’"},{"number":3,"verse":"আমাদের ঈশ্বর ত স্বর্গে থাকেন; তিনি যাহা ইচ্ছা করিয়াছেন, তাহাই করিয়াছেন।"},{"number":4,"verse":"উহাদের প্রতিমা সকল রৌপ্য ও স্বর্ণ, মনুষ্যের হস্তের কার্য্য।"},{"number":5,"verse":"মুখ থাকিতেও তাহারা কথা কহে না; চক্ষু থাকিতেও দেখিতে পায় না;"},{"number":6,"verse":"কর্ণ থাকিতেও শুনিতে পায় না; নাসিকা থাকিতেও ঘ্রাণ পায় না;"},{"number":7,"verse":"হস্ত থাকিতেও স্পর্শ করিতে পারে না; চরণ থাকিতেও চলিতে পারে না; তাহারা কণ্ঠে কথা কহিতে পারে না।"},{"number":8,"verse":"যেমন তাহারা, তেমনি হইবে তাহাদের নির্ম্মাতারা, আর যে কেহ সে গুলিতে নির্ভর করে।"},{"number":9,"verse":"হে ইস্রায়েল, তুমি সদাপ্রভুতেই নির্ভর কর; ‘তিনিই তাহাদের সহায় ও তাহাদের ঢাল।’"},{"number":10,"verse":"হারোণের কুল, তোমরা সদাপ্রভুতেই নির্ভর কর; ‘তিনিই তাহাদের সহায় ও তাহাদের ঢাল।’"},{"number":11,"verse":"সদাপ্রভুর ভয়কারিগণ, সদাপ্রভুতে নির্ভর কর; ‘তিনিই তাহাদের সহায় ও তাহাদের ঢাল।’"},{"number":12,"verse":"সদাপ্রভু আমাদিগকে মনে রাখিয়াছেন; তিনি আশীর্ব্বাদ করিবেন, ইস্রায়েলের কুলকে আশীর্ব্বাদ করিবেন, হারোণের কুলকে আশীর্ব্বাদ করিবেন।"},{"number":13,"verse":"যাহারা সদাপ্রভুকে ভয় করে, তিনি তাহাদিগকে আশীর্ব্বাদ করিবেন, ক্ষুদ্র কি মহান সকলকে করিবেন।"},{"number":14,"verse":"সদাপ্রভু তোমাদের বৃদ্ধি করুন, তোমাদের ও তোমাদের সন্তানগণের বৃদ্ধি করুন।"},{"number":15,"verse":"তোমরা সদাপ্রভুর আশীর্ব্বাদপাত্র, তিনি স্বর্গের ও পৃথিবীর নির্ম্মাণকর্ত্তা।"},{"number":16,"verse":"স্বর্গ সদাপ্রভুরই স্বর্গ, কিন্তু তিনি পৃথিবী মনুষ্য-সন্তানদিগকে দিয়াছেন।"},{"number":17,"verse":"মৃতেরা সদাপ্রভুর প্রশংসা করে না, যাহারা নিস্তব্ধ স্থানে নামে, তাহারা কেহ করে না।"},{"number":18,"verse":"কিন্তু আমরা সদাপ্রভুর ধন্যবাদ করিব, এখন অবধি অনন্তকাল পর্য্যন্ত করিব। তোমরা সদাপ্রভুর প্রশংসা কর।"}]}
{"bibleAbbr":"bnOV2016","bookName":"গীতসংহিতা","bookEnglishName":"Psalms","chapterNumber":20,"verses":[{"number":1,"verse":"( প্রধান বাদ্যকরের জন্য। দায়ূদের সঙ্গীত।) সদাপ্রভু সঙ্কটের দিনে তোমাকে উত্তর দিউন, যাকোবের ঈশ্বরের নাম তোমাকে উন্নত করুক,"},{"number":2,"verse":"তিনি পবিত্র স্থান হইতে তব সাহায্য প্রেরণ করুন, সিয়োন হইতে তোমাকে সুস্থির রাখুন,"},{"number":3,"verse":"তিনি তোমার সকল নৈবেদ্য স্মরণ করুন, তোমার হোমবলি গ্রাহ্য করুন। সেলা।"},{"number":4,"verse":"তিনি তোমার মনোবাঞ্ছা পূর্ণ করুন, তোমার সমস্ত মন্ত্রণা সিদ্ধ করুন।"},{"number":5,"verse":"আমরা তোমার পরিত্রাণে আনন্দগান করিব, আমাদের ঈশ্বরের নামে পতাকা তুলিব; সদাপ্রভু তোমার সকল যাচ্ঞা সিদ্ধ করুন।"},{"number":6,"verse":"এখন আমি জানি, সদাপ্রভু স্বীয় অভিষিক্ত ব্যক্তিকে নিস্তার করেন; তিনি নিজ দক্ষিণ হস্তের ত্রাণশক্তিতে আপন পবিত্র স্বর্গ হইতে তাঁহাকে উত্তর দিবেন।"},{"number":7,"verse":"ইহারা রথে ও উহারা অশ্বে নির্ভর করে, কিন্তু আমরা আমাদের ঈশ্বর সদাপ্রভুর নামের কীর্ত্তন করিব।"},{"number":8,"verse":"তাহারা নত হইয়া পতিত হইয়াছে, কিন্তু আমরা উত্থিত হইয়া দাঁড়াইয়া আছি।"},{"number":9,"verse":"সদাপ্রভু, পরিত্রাণ কর; যে দিন আহ্বান করি, রাজা আমাদিগকে উত্তর দিউন।"}]}
{"bibleAbbr":"bnOV2016","bookName":"গীতসংহিতা","bookEnglishName":"Psalms","chapterNumber":116,"verses":[{"number":1,"verse":"আমি সদাপ্রভুকে প্রেম করি, কারণ তিনি শুনেন আমার রব ও আমার বিনতি।"},{"number":2,"verse":"তিনি আমার প্রতি কর্ণপাত করিয়াছেন, তজ্জন্য আমি যাবজ্জীবন তাঁহাকে ডাকিব।"},{"number":3,"verse":"মৃত্যুর রজ্জু আমাকে বেষ্টন করিল, পাতালের কষ্ট আমাকে পাইয়া বসিল, আমি সঙ্কটে ও দুঃখে পড়িলাম।"},{"number":4,"verse":"তখন আমি, সদাপ্রভুর নামে ডাকিলাম, বিনয় করি, সদাপ্রভু, আমার প্রাণ রক্ষা কর।"},{"number":5,"verse":"সদাপ্রভু কৃপাবান ও ধর্ম্মময়, বস্তুতঃ আমাদের ঈশ্বর স্নেহশীল।"},{"number":6,"verse":"সদাপ্রভু অমায়িক লোকদিগকে রক্ষা করেন; আমি দীনহীন হইলে তিনি আমার পরিত্রাণ করিলেন।"},{"number":7,"verse":"হে আমার প্রাণ, তোমার বিশ্রাম-স্থানে ফিরিয়া যাও, কেননা সদাপ্রভু তোমার মঙ্গল করিয়াছেন।"},{"number":8,"verse":"কারণ তুমি মৃত্যু হইতে আমার প্রাণ, অশ্রু হইতে আমার চক্ষু, পতন হইতে আমার চরণ, উদ্ধার করিয়াছ।"},{"number":9,"verse":"আমি সদাপ্রভুর সাক্ষাতে যাতায়াত করিব, জীবিতদের দেশেই করিব।"},{"number":10,"verse":"আমার বিশ্বাস আছে, তাই কথা বলিব; ( (বা) আমার বিশ্বাস ছিল, যখন (এইরূপ) বলিলাম।) আমি নিতান্ত দুঃখার্ত্ত ছিলাম।"},{"number":11,"verse":"আমি উদ্বেগে বলিয়াছিলাম, মনুষ্যমাত্র মিথ্যাবাদী।"},{"number":12,"verse":"আমি সদাপ্রভু হইতে যে সকল মঙ্গল পাইয়াছি, তাহার পরিবর্ত্তে তাঁহাকে কি ফিরাইয়া দিব?"},{"number":13,"verse":"আমি পরিত্রাণের পানপাত্র গ্রহণ করিব, এবং সদাপ্রভুর নামে ডাকিব।"},{"number":14,"verse":"আমি সদাপ্রভুর কাছে আমার মানত সকল পূর্ণ করিব; তাঁহার সমস্ত প্রজার সাক্ষাতেই করিব।"},{"number":15,"verse":"সদাপ্রভুর দৃষ্টিতে বহুমূল্য তাঁহার সাধুগণের মৃত্যু।"},{"number":16,"verse":"বিনয় করি, সদাপ্রভু, আমি তোমার দাস; আমি তোমার দাস, তোমার দাসীর পুত্র; তুমি আমার বন্ধন সকল মুক্ত করিয়াছ।"},{"number":17,"verse":"আমি তোমার উদ্দেশে স্তব-বলি উৎসর্গ করিব, আর সদাপ্রভুর নামে ডাকিব।"},{"number":18,"verse":"সদাপ্রভুর কাছে আমার মানত সকল পূর্ণ করিব, তাঁহার সমস্ত প্রজার সাক্ষাতেই করিব;"},{"number":19,"verse":"সদাপ্রভুর গৃহের প্রাঙ্গণে, হে যিরূশালেম, তোমারই মধ্যে পূর্ণ করিব। তোমরা সদাপ্রভুর প্রশংসা কর।"}]}
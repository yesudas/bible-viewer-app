{"bibleAbbr":"bnOV2016","bookName":"গীতসংহিতা","bookEnglishName":"Psalms","chapterNumber":76,"verses":[{"number":1,"verse":"( প্রধান বাদ্যকরের জন্য। তারযুক্ত যন্ত্রে। আসফের সঙ্গীত। গীত।) ঈশ্বর যিহূদার মধ্যে পরিচিত, ইস্রায়েলের মধ্যে তাঁহার নাম মহৎ।"},{"number":2,"verse":"আর শালেমে তাঁহার আবাস, সিয়োনে তাঁহার বাসস্থান রহিয়াছে।"},{"number":3,"verse":"সেখানে তিনি ধনুকের বিজলি সকল, ঢাল, খড়্গ ও সংগ্রাম ভঙ্গ করিয়াছেন। সেলা।"},{"number":4,"verse":"মৃগয়ার পর্ব্বতমালা হইতে তুমি তেজোময় ও মহিমান্বিত।"},{"number":5,"verse":"সাহসিক-চিত্তেরা লুণ্ঠিত ও নিদ্রায় মগ্ন হইয়াছে, কোন বীর আপন হস্ত পায় নাই।"},{"number":6,"verse":"হে যাকোবের ঈশ্বর, তোমার তর্জ্জনে রথ ও অশ্ব মহানিদ্রাগত হইয়াছে।"},{"number":7,"verse":"তুমি, তুমিই ভয়াবহ; তুমি একবার ক্রুদ্ধ হইলে কে তোমার সাক্ষাতে দাঁড়াইবে?"},{"number":8,"verse":"তুমি স্বর্গ হইতে বিচারাজ্ঞা শ্রবণ করাইলে, পৃথিবী ভীত হইল, নিস্তব্ধ হইল,"},{"number":9,"verse":"যখন ঈশ্বর উঠিলেন বিচার করিবার জন্য পৃথিবীস্থ মৃদু লোকদের পরিত্রাণ করিবার জন্য। সেলা।"},{"number":10,"verse":"অবশ্য, মনুষ্যের ক্রোধ তোমার স্তব করিবে; তুমি ক্রোধের অবশেষ দ্বারা কটিবন্ধন করিবে।"},{"number":11,"verse":"তোমাদের ঈশ্বর সদাপ্রভুর কাছে মানত কর, ও তাহা পূর্ণ কর; তাঁহার চতুর্দ্দিক্স্থ সকলে সেই ভয়াবহের নিকটে উপঢৌকন আনয়ন করুক।"},{"number":12,"verse":"তিনি প্রধানবর্গের সাহস খর্ব্ব করেন; পৃথিবীস্থ রাজগণের পক্ষে তিনি ভয়াবহ।"}]}
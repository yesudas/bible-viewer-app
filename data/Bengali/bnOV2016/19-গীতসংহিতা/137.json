{"bibleAbbr":"bnOV2016","bookName":"গীতসংহিতা","bookEnglishName":"Psalms","chapterNumber":137,"verses":[{"number":1,"verse":"বাবিলীয় নদী সকলের তীরে, তথায় আমরা বসিতাম আর কাঁদিতাম, যখন সিয়োনকে মনে পড়িত।"},{"number":2,"verse":"আমরা তথাকার বাইশী বৃক্ষে আপন আপন বীণা টাঙ্গাইয়া রাখিতাম।"},{"number":3,"verse":"কারণ তথায় আমাদের বন্দিকারীরা আমাদের কাছে গীত শুনিতে চাহিত, আমাদের উপদ্রবিগণ আনন্দের রব শুনিতে চাহিত, বলিত, ‘আমাদের কাছে সিয়োনের একটা গীত গাও।’"},{"number":4,"verse":"আমরা কেমন করিয়া বিজাতীয় ভূমিতে সদাপ্রভুর গীত গান করিব?"},{"number":5,"verse":"যিরূশালেম, যদি আমি তোমাকে ভুলিয়া যাই, আমার দক্ষিণ হস্ত [কৌশল] ভুলিয়া যাউক।"},{"number":6,"verse":"আমার জিহ্বা তালুতে সংলগ্ন হউক, যদি আমি তোমাকে মনে না করি, যদি আপন পরমানন্দ হইতে যিরূশালেমকে অধিক ভাল না বাসি।"},{"number":7,"verse":"হে সদাপ্রভু, ইদোম-সন্তানদের বিরুদ্ধে যিরূশালেমের দিন স্মরণ কর; তাহারা বলিয়াছিল, ‘উৎপাটন কর, উহার মূল পর্য্যন্ত উৎপাটন কর।’"},{"number":8,"verse":"হে বাবিল-কন্যা, হে বিনাশপাত্রি, ধন্য সেই, যে তোমাকে সেইরূপ প্রতিফল দিবে, যেরূপ তুমি আমাদের প্রতি করিয়াছ।"},{"number":9,"verse":"ধন্য সেই, যে তোমার শিশুগণকে ধরে, আর শৈলের উপরে আছড়ায়।"}]}
{"bibleAbbr":"bnOV2016","bookName":"গীতসংহিতা","bookEnglishName":"Psalms","chapterNumber":83,"verses":[{"number":1,"verse":"( গীত। আসফের সঙ্গীত।) হে ঈশ্বর, মৌনী থাকিও না; হে ঈশ্বর, নীরব ও নিস্তব্ধ হইও না।"},{"number":2,"verse":"কেননা, দেখ, তোমার শত্রুগণ গর্জ্জন করিতেছে, তোমার বিদ্বেষিগণ মস্তক তুলিয়াছে।"},{"number":3,"verse":"তাহারা তোমার প্রজাদের বিরুদ্ধে চক্রান্ত করিতেছে, তোমার লুক্কায়িতগণের বিরুদ্ধে পরস্পর পরামর্শ আঁটিতেছে।"},{"number":4,"verse":"তাহারা বলিয়াছে, আইস, আমরা উহাদিগকে উচ্ছিন্ন করি, আর জাতি থাকিতে না দিই, যেন ইস্রায়েলের নাম আর স্মরণে না থাকে।"},{"number":5,"verse":"কারণ তাহারা একচিত্তে মন্ত্রণা করিয়াছে; তাহারা তোমার বিরুদ্ধে নিয়ম স্থাপন করে।"},{"number":6,"verse":"ইদোমের তাম্বু সকল ও ইশ্মায়েলীয়গণ, মোয়াব ও হাগারীয়গণ,"},{"number":7,"verse":"গবাল, অম্মোন ও অমালেক, সোর-বাসীদের সহিত পলেষ্টীয়া;"},{"number":8,"verse":"অশূরিয়াও তাহাদের সঙ্গে যোগ দিয়াছে, তাহারা লোট-সন্তানগণের বাহু হইয়াছে। সেলা।"},{"number":9,"verse":"ইহাদের প্রতি তদ্রূপ কর, যেরূপ মিদিয়নের প্রতি করিয়াছিলে, কীশোন নদীতে যেরূপ সীষরার ও যাবীনের প্রতি করিয়াছিলে;"},{"number":10,"verse":"তাহারা ঐন্দোরে বিনষ্ট হইল, ভূমির উপরে সারস্বরূপ হইল।"},{"number":11,"verse":"তুমি ইহাদের প্রধানবর্গকে ওরেব ও সেবের সমান কর, ইহাদের অধিপতি সকলকে সেবহ ও সল্মুন্নের সমান কর।"},{"number":12,"verse":"ইহারা বলিয়াছে, আইস, আমরা অধিকার করিয়া লই আপনাদের জন্য ঈশ্বরের নিবাস সকল।"},{"number":13,"verse":"হে আমার ঈশ্বর, তুমি ইহাদিগকে ঘূর্ণায়মান ধূলির ন্যায় কর, বায়ুর সম্মুখস্থ নাড়ার ন্যায় কর।"},{"number":14,"verse":"যেমন দাবানল বন দগ্ধ করে, যেমন অগ্নিশিখা পর্ব্বতরাজি লেহন করে;"},{"number":15,"verse":"তদ্রূপ তুমি ইহাদিগকে তোমার ঝটিকায় তাড়না কর, তোমার প্রচণ্ড বাত্যায় বিহ্বল কর।"},{"number":16,"verse":"তুমি ইহাদের মুখ লজ্জায় পরিপূর্ণ কর, যেন, হে সদাপ্রভু, ইহারা তোমার নামের অন্বেষণ করে।"},{"number":17,"verse":"ইহারা চিরতরে লজ্জিত ও বিহ্বল হউক, ইহারা হতাশ ও বিনষ্ট হউক;"},{"number":18,"verse":"আর জানুক যে তুমি, যাঁহার নাম সদাপ্রভু, একা তুমিই সমস্ত পৃথিবীর উপরে পরাৎপর।"}]}
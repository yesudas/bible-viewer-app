{"bibleAbbr":"bnOV2016","bookName":"গীতসংহিতা","bookEnglishName":"Psalms","chapterNumber":141,"verses":[{"number":1,"verse":"( দায়ূদের সঙ্গীত।) হে সদাপ্রভু, আমি তোমাকে ডাকিয়াছি, আমার পক্ষে ত্বরা কর; আমি তোমাকে ডাকিলে আমার রবে কর্ণপাত কর।"},{"number":2,"verse":"আমার প্রার্থনা তোমার সম্মুখে সুগন্ধি ধূপরূপে, আমার অঞ্জলি-প্রসারণ সান্ধ্য উপহাররূপে সাজান হউক।"},{"number":3,"verse":"হে সদাপ্রভু, আমার মুখে প্রহরী নিযুক্ত কর, আমার ওষ্ঠাধরের কবাট রক্ষা কর।"},{"number":4,"verse":"কোন মন্দ বিষয়ে আমার চিত্তকে প্রবৃত্ত হইতে দিও না, আমি যেন অধর্ম্মাচারী লোকদের সহিত দুষ্ক্রিয়ায় ব্যাপৃত না হই, এবং উহাদের সুস্বাদু ভক্ষ্য ভোজন না করি।"},{"number":5,"verse":"ধার্ম্মিক লোক আমাকে প্রহার করুক, সেটী দয়া; সে আমাকে অনুযোগ করুক, তাহা মস্তকের তৈল; আমার মস্তক তাহা অগ্রাহ্য না করুক, উহাদের দুষ্টতাসমূহের মধ্যেও ( (বা) বিরুদ্ধেও।) আমি প্রার্থনা করিব।"},{"number":6,"verse":"উহাদের বিচারকর্ত্তারা শৈলপার্শ্বে নিক্ষিপ্ত হইল; লোকেরা আমার বাক্য শুনিবে, কেননা তাহা মধুর।"},{"number":7,"verse":"ভূমির কর্ষক ও খননকারী যেমন করে, তেমনি পাতালের মুখে আমাদের অস্থি সকল ছড়াইয়া পড়িয়াছে।"},{"number":8,"verse":"বাস্তবিক, হে প্রভু সদাপ্রভু, আমার চক্ষু তোমার দিকে আছে; আমি তোমারই শরণাগত, আমার প্রাণ ঢালিয়া ফেলিও না।"},{"number":9,"verse":"আমার জন্য পাতিত ফাঁদ হইতে, অধর্ম্মাচারীদের যন্ত্র হইতে, আমাকে রক্ষা কর।"},{"number":10,"verse":"দুষ্টগণ আপনাদেরই জালে পতিত হউক; সেই অবসরে আমি উত্তীর্ণ হইব।"}]}
{"bibleAbbr":"bnOV2016","bookName":"গীতসংহিতা","bookEnglishName":"Psalms","chapterNumber":95,"verses":[{"number":1,"verse":"আইস, আমরা সদাপ্রভুর উদ্দেশে আনন্দগান করি, আমাদের ত্রাণ-শৈলের উদ্দেশে জয়ধ্বনি করি।"},{"number":2,"verse":"আমরা স্তব সহ তাঁহার সম্মুখে গমন করি, সঙ্গীত দ্বারা তাঁহার উদ্দেশে জয়ধ্বনি করি।"},{"number":3,"verse":"কেননা সদাপ্রভু মহান্ ঈশ্বর, তিনি সমুদয় দেবতার উপরে মহান্ রাজা।"},{"number":4,"verse":"পৃথিবীর গভীর স্থান সকল তাঁহার হস্তগত, পর্ব্বতগণের চূড়া সকলও তাঁহারই।"},{"number":5,"verse":"সমুদ্র তাঁহার, তিনিই তাহা নির্ম্মাণ করিয়াছেন, তাঁহারই হস্ত শুষ্ক ভূমি গঠন করিয়াছে।"},{"number":6,"verse":"আইস, আমরা প্রণিপাত করি, প্রণত হই, আমাদের নির্ম্মাতা সদাপ্রভুর সাক্ষাতে জানু পাতি।"},{"number":7,"verse":"কেননা তিনিই আমাদের ঈশ্বর, আমরা তাঁহার চরাণির প্রজা ও তাঁহার হস্তের মেষ। আহা! অদ্যই তোমরা তাঁহার রব শ্রবণ কর!"},{"number":8,"verse":"আপন আপন হৃদয় কঠিন করিও না, যেমন মরীবায়, ( মরীবা, অর্থাৎ বিবাদ।) যেমন প্রান্তরের মধ্যে মঃসার ( মঃসা, অর্থাৎ পরীক্ষা। যাত্রাপুস্তক দেখ।) দিবসে, করিয়াছিলে।"},{"number":9,"verse":"তখন তোমাদের পিতৃপুরুষেরা আমার পরীক্ষা করিল, আমার বিচার করিল, আমর কর্ম্মও দেখিল।"},{"number":10,"verse":"চল্লিশ বৎসর পর্য্যন্ত আমি সেই জাতির প্রতি অসন্তুষ্ট ছিলাম, আমি বলিয়াছিলাম, ইহারা ভ্রান্তচিত্ত লোক; ইহারা আমার পথ জ্ঞাত হইল না।"},{"number":11,"verse":"অতএব আমি আপন ক্রোধে শপথ করিলাম, ইহারা আমার বিশ্রামস্থানে প্রবেশ করিবে না।"}]}
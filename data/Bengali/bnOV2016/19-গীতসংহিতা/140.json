{"bibleAbbr":"bnOV2016","bookName":"গীতসংহিতা","bookEnglishName":"Psalms","chapterNumber":140,"verses":[{"number":1,"verse":"( প্রধান বাদ্যকরের জন্য। দায়ূদের সঙ্গীত।) হে সদাপ্রভু, দুর্ব্বৃত্ত মনুষ্য হইতে আমাকে উদ্ধার কর, দুর্জ্জন হইতে আমাকে রক্ষা কর।"},{"number":2,"verse":"তাহারা মনে মনে দুষ্ট কল্পনা করে, প্রতিদিন যুদ্ধ উত্তেজিত করে।"},{"number":3,"verse":"তাহারা সর্পের ন্যায় স্ব স্ব জিহ্বা তীক্ষ্ণ করিয়াছে, তাহাদের ওষ্ঠাধরের নিম্নভাগে কালসর্পের বিষ থাকে। সেলা।"},{"number":4,"verse":"হে সদাপ্রভু, দুষ্টের হস্ত হইতে আমাকে নিস্তার কর, দুর্জ্জন হইতে আমাকে রক্ষা কর; তাহারা আমার চরণ ঠেলিয়া দিবার সঙ্কল্প করিয়াছে।"},{"number":5,"verse":"অহঙ্কারিগণ গোপনে আমার নিমিত্ত ফাঁদ ও দড়ি প্রস্তুত করিয়াছে, তাহারা পথের পার্শ্বে জাল পাতিয়াছে, আমার জন্য যন্ত্র বসাইয়াছে। সেলা।"},{"number":6,"verse":"আমি সদাপ্রভুকে কহিলাম, তুমি আমার ঈশ্বর; হে সদাপ্রভু, আমার বিনতির রবে কর্ণপাত কর।"},{"number":7,"verse":"হে প্রভু সদাপ্রভু, আমার পরিত্রাণের বল, যুদ্ধের দিনে তুমি আমার মস্তক আচ্ছাদন করিয়াছ।"},{"number":8,"verse":"হে সদাপ্রভু, দুষ্টের বাঞ্ছা পূর্ণ করিও না; তাহার সঙ্কল্প সিদ্ধ করিও না, পাছে তাহারা গর্ব্বিত হয়। সেলা।"},{"number":9,"verse":"যাহারা আমাকে ঘেরে, তাহাদের মস্তক তাহাদের ওষ্ঠাধরের দৌরাত্ম্যে আচ্ছাদিত হউক;"},{"number":10,"verse":"তাহাদের উপরে জ্বলন্ত অঙ্গার পড়ুক, তাহারা নিক্ষিপ্ত হউক অগ্নিতে, নিক্ষিপ্ত হউক গভীর খাতে, আর না উঠুক।"},{"number":11,"verse":"পৃথিবীতে দুর্ম্মুখ স্থির থাকিতে পারিবে না; অমঙ্গল দুর্জ্জনকে নিপাত করিবার জন্য মৃগয়া করিবে।"},{"number":12,"verse":"আমি জানি, সদাপ্রভু দুঃখীর বিবাদ, ও দরিদ্রবর্গের বিচার নিষ্পন্ন করিবেন।"},{"number":13,"verse":"ধার্ম্মিকেরা অবশ্য তোমার নামের স্তব করিবে; সরলগণ তোমার সাক্ষাতে বাস করিবে।"}]}
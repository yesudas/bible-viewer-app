{"bibleAbbr":"bnOV2016","bookName":"গীতসংহিতা","bookEnglishName":"Psalms","chapterNumber":92,"verses":[{"number":1,"verse":"( সঙ্গীত। বিশ্রামবার-নিমিত্তক গীত।) সদাপ্রভুর স্তব করা; হে পরাৎপর, তোমার নামের উদ্দেশে সঙ্গীত করা উত্তম;"},{"number":2,"verse":"প্রাতঃকালে তোমার দয়া, ও প্রতিরাত্রে তোমার বিশ্বস্ততা প্রচার করা উত্তম,"},{"number":3,"verse":"দশতন্ত্রী ও নেবলযন্ত্র সহকারে, গম্ভীর বীণা-ধ্বনি সহকারে।"},{"number":4,"verse":"কেননা, হে সদাপ্রভু, তুমি আপন কার্য্য দ্বারা আমাকে আহ্লাদিত করিয়াছ; আমি তোমার হস্তকৃত কার্য্য সকলে জয়ধ্বনি করিব।"},{"number":5,"verse":"সদাপ্রভু, তোমার কার্য্য সকল কেমন মহৎ। তোমার সঙ্কল্প সকল অতি গভীর।"},{"number":6,"verse":"নরপশু জানে না, নির্ব্বোধ ইহা বুঝে না।"},{"number":7,"verse":"দুষ্টগণ যখন তৃণের ন্যায় অঙ্কুরিত হয়, অধর্ম্মাচারী সকলে যখন প্রফুল্ল হয়, তখন তাহাদের চির-বিনাশের জন্য সেইরূপ হয়।"},{"number":8,"verse":"কিন্তু, সদাপ্রভু, তুমি অনন্তকাল ঊর্দ্ধবাসী।"},{"number":9,"verse":"কেননা, দেখ, তোমার শত্রুগণ, হে সদাপ্রভু, দেখ, তোমার শত্রুগণ বিনষ্ট হইবে; অধর্ম্মাচারীরা সকলে ছিন্নভিন্ন হইবে।"},{"number":10,"verse":"কিন্তু তুমি আমার শৃঙ্গ গবয়ের শৃঙ্গবৎ উন্নত করিয়াছ; আমি নব তৈলে অভিষিক্ত হইয়াছি।"},{"number":11,"verse":"আর আমার চক্ষু আমার শত্রুদের দশা নিরীক্ষণ করিয়াছে; আমার কর্ণ আমার বিরোধী দুরাচারগণের দশা শুনিতে পাইয়াছে।"},{"number":12,"verse":"ধার্ম্মিক লোক তালতরুর ন্যায় উৎফুল্ল হইবে, সে লিবানোনের এরস বৃক্ষের ন্যায় বাড়িবে।"},{"number":13,"verse":"যাহারা সদাপ্রভুর বাটীতে রোপিত, তাহারা আমাদের ঈশ্বরের প্রাঙ্গণে উৎফুল্ল হইবে।"},{"number":14,"verse":"তাহারা বৃদ্ধ বয়সেও ফল উৎপন্ন করিবে, তাহারা সরস ও তেজস্বী হইবে;"},{"number":15,"verse":"তদ্দ্বারা প্রচারিত হইবে যে, সদাপ্রভু সরল; তিনি আমার শৈল, এবং তাঁহাতে অন্যায় নাই।"}]}
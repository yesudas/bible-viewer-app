{"bibleAbbr":"bnOV2016","bookName":"ইয়োবের বিবরণ।","bookEnglishName":"Job","chapterNumber":35,"verses":[{"number":1,"verse":"( ইলীহূর তৃতীয় বক্তৃতা।) ইলীহূ আর‍ও কহিতে লাগিলেন,"},{"number":2,"verse":"আপনি কি ইহা ন্যায্য জ্ঞান করিতেছেন? আপনি কি বলিতেছেন, ঈশ্বরের ধর্ম্ম হইতে আমার ধর্ম্ম অধিক?"},{"number":3,"verse":"কারণ আপনি বলিতেছেন, আমার কি উপকার? পাপ করিলে যাহা হইত, তাহা অপেক্ষা আমার কি লাভ হইবে?"},{"number":4,"verse":"আমি আপনাকে উত্তর দিব, আপনার বন্ধুগণকেও সঙ্গে সঙ্গে উত্তর দিব।"},{"number":5,"verse":"আকাশমণ্ডলের প্রতি দৃষ্টি করিয়া দেখুন, মেঘমালা নিরীক্ষণ করুন, তাহা আপনা হইতে উচ্চ।"},{"number":6,"verse":"আপনি যদি পাপ করেন, তাঁহার বিরুদ্ধে কি করিবেন? অধর্ম্মের বাহুল্যে আপনি তাঁহার কি করিবেন?"},{"number":7,"verse":"যদি ধার্ম্মিক হন, তাঁহাকে কি দিতে পারেন? আপনার হস্ত হইতেই বা তিনি কি গ্রহণ করিবেন?"},{"number":8,"verse":"আপানার দুষ্টতার ফল আপনার তুল্য মনুষ্যে, আপনার ধার্ম্মিকতার ফল মনুষ্য-সন্তানে বর্ত্তে।"},{"number":9,"verse":"উপদ্রবের বাহুল্যে লোকে ক্রন্দন করে, বলবানদের বাহু প্রযুক্ত ত্রাহি ত্রাহি করে।"},{"number":10,"verse":"কিন্তু কেহ বলে না, আমার নির্ম্মাতা ঈশ্বর কোথায়? তিনি ত রাত্রিকালে গান প্রদান করেন।"},{"number":11,"verse":"তিনি ভূতলের পশুদের অপেক্ষা আমাদের অধিক শিক্ষা দেন, আকাশের পক্ষীদের অপেক্ষা অধিক বুদ্ধিমান করেন।"},{"number":12,"verse":"তথায় দুরাত্মাদের অহঙ্কার প্রযুক্ত লোকে ক্রন্দন করে, কিন্তু তিনি উত্তর করেন না।"},{"number":13,"verse":"বাস্তবিক ঈশ্বর অলীক কথা শুনেন না, সর্ব্বশক্তিমান্ তাহা নিরীক্ষণ করেন না।"},{"number":14,"verse":"আর আপনি বলিতেছেন, আমি তাঁহাকে দেখিতে পাই না; বিচার তাঁহার সম্মুখে, তাঁহার অপেক্ষা করুন।"},{"number":15,"verse":"কিন্তু এখন তিনি নিজ কোপে শাসন করেন নাই, দর্পের প্রতি বিশেষ অবধান করেন নাই,"},{"number":16,"verse":"তাই ইয়োব অসার কথায় মুখ খুলিয়াছেন, তিনি না জানিয়াও অনেক কথা বলেন।"}]}
{"bibleAbbr":"bnOV2016","bookName":"ইয়োবের বিবরণ।","bookEnglishName":"Job","chapterNumber":16,"verses":[{"number":1,"verse":"( ইয়োবের উত্তর) পরে ইয়োব উত্তর করিয়া কহিলেন,"},{"number":2,"verse":"আমি এরূপ অনেক কথা শুনিয়াছি; তোমরা সকলে কষ্টজনক সান্ত্বনাকারী।"},{"number":3,"verse":"বায়ুবৎ কথার কি শেষ হয়? উত্তর করিতে তোমাকে কিসে উত্তেজনা করে?"},{"number":4,"verse":"আমিও তোমাদের ন্যায় কথা কহিতে পারি; আমার প্রাণের মত যদি তোমাদের প্রাণ হইত, আমি তোমাদের বিরুদ্ধে কথা জুড়িতে পারিতাম; তোমাদের বিরুদ্ধে মস্তক নাড়িতে পারিতাম।"},{"number":5,"verse":"কিন্তু মুখ দ্বারা তোমাদিগকে সবল করিতাম, আমার ওষ্ঠের সান্ত্বনায় তোমাদের শান্তি হইত।"},{"number":6,"verse":"কথা কহিলেও আমার ক্লেশ নিবৃত্ত হয় না, নীরব থাকিলেও কি উপশম হয়?"},{"number":7,"verse":"কিন্তু তিনি আমাকে অবসন্ন করিয়াছেন; তুমি আমার সমস্ত মণ্ডলী উৎসন্ন করিয়াছ।"},{"number":8,"verse":"তুমি আমাকে ধরিয়াছ, আর তাহাই আমার প্রতিকূলে সাক্ষ্য দিতেছে; আমার কৃশতা আমার বিরুদ্ধে উঠিতেছে, আমার মুখের উপরে প্রমাণ দিতেছে।"},{"number":9,"verse":"সে ( (বা) তিনি.. করিয়াছেন.. করেন।) ক্রোধে আমাকে বিদীর্ণ করিয়াছে, ও আমাকে তাড়না করিয়াছে, সে ( (বা) তিনি.. করিয়াছেন.. করেন।) আমার প্রতি দন্ত ঘর্ষণ করিয়াছে, আমার বিপক্ষ আমার বিরুদ্ধে চক্ষু রক্তবর্ণ করে।"},{"number":10,"verse":"লোকে আমার বিরুদ্ধে মুখ খুলিয়া হা করে, ধিক্কারপূর্ব্বক আমার গালে চপেটাঘাত করে, তাহারা আমার বিরুদ্ধে সমাগত হয়।"},{"number":11,"verse":"ঈশ্বর আমাকে অন্যায়ীর কাছে সমর্পণ করেন, আমাকে দুষ্টদের হস্তে ফেলিয়া দেন।"},{"number":12,"verse":"আমি শান্তিতে ছিলাম, তিনি আমাকে ভাঙ্গিয়াছেন, ঘাড় ধরিয়া আমাকে আছাড় মারিয়াছেন, আমাকে নিজ লক্ষ্যরূপে স্থাপন করিয়াছেন।"},{"number":13,"verse":"তাঁহার ধনুর্দ্ধরেরা আমাকে বেষ্টন করে, তিনি আমার যকৃৎ বিদীর্ণ করেন, দয়া করেন না, তিনি মৃত্তিকায় আমার পিত্ত ঢালেন।"},{"number":14,"verse":"তিনি ভঙ্গের পর ভঙ্গ দ্বারা আমাকে ভগ্ন করেন, তিনি বীরবৎ আমার বিরুদ্ধে দৌড়িয়া আইসেন।"},{"number":15,"verse":"আমি নিজ চর্ম্মের উপরে চট বুনিয়াছি, ধূলাতে আপন শৃঙ্গ কলুষিত করিয়াছি।"},{"number":16,"verse":"আমার মুখ রোদনে বিকৃত হইয়াছে, মৃত্যুচ্ছায়া আমার চক্ষুর পাতার উপরে আছে;"},{"number":17,"verse":"তথাপি আমার হস্তে অত্যাচার নাই। আর আমার প্রার্থনা বিশুদ্ধ।"},{"number":18,"verse":"পৃথিবী! আমার রক্ত আচ্ছাদন করিও না; আমার ক্রন্দন যেন বিশ্রামস্থান না পায়।"},{"number":19,"verse":"দেখ, এখনও আমার সাক্ষ্য স্বর্গে আছে, আমার সাক্ষী উর্দ্ধস্থানে থাকেন।"},{"number":20,"verse":"আমার মিত্রবর্গ আমাকে বিদ্রূপ করে; ঈশ্বরের উদ্দেশে আমার চক্ষু অশ্রুপাত করে;"},{"number":21,"verse":"যেন তিনি ঈশ্বরের কাছে মনুষ্যের পক্ষে কথা কহেন, বন্ধুর কাছে মনুষ্য-সন্তানের পক্ষে কথা কহেন।"},{"number":22,"verse":"কেননা আর কয়েক বৎসর গত হইলে যে পথে গেলে ফিরিব না, সেই পথে যাইব।"}]}